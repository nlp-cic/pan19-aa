, scivolando a terra con un profondo sospiro. Si stropicciò gli occhi, sussurrando

-Cazzo, cazzo, cazzo.

Non potè stare chiuso lì dentro a lungo, perché dopo pochi minuti i suoi fratelli bussarono nuovamente alla sua porta, esortandolo ad uscire.Mantenne il più assoluto silenzio per tutta la durata del viaggio, ascoltando Shane e Jamie ridere e scherzare tra di loro, poi sentì di dover dire qualcosa, quindi sperò la prima cosa che gli venne in mente.

-Si può sapere perché diavolo Mandy non è venuta con noi?

Shane girò la testa verso di lui dal sedile del passeggero.

-Non è voluta uscire dalla sua stanza, dice di stare male.

Mickey sollevò un sopracciglio, ma il fratello non lo vide perché stava nuovamente guardando la strada. Se Mandy stava davvero male lui era una giraffa, e non gli sembrava di essersi improvvisamente coperto di macchie. Probabilmente era ancora depressa per colpa di Lip Gallagher, all’inizio avrebbe voluto spaccare la faccia al ragazzo, ma ora erano passati giorni, e Mandy doveva darsi una mossa e rifarsi una vita al più presto.

Una volta arrivati all’uscita della prigione, a Mickey iniziarono a venire i sudori freddi, e quando i suoi capelli bianchi e il suo volto uscirono dalla porta, riuscì a stento a trattenere il tremore. Si odiò per come si stava comportando, ma in fondo che cos’aveva da temere? Terry non sapeva assolutamente nulla della sua relazione con il Gallagher, e non c’era modo che potesse scoprirla, quindi poteva stare tranquillo. Avrebbe dovuto solo stare più attento.

-Ecco i miei ragazzi! Allora, vanno bene gli affari? E il quartiere è ancora pieno di frocetti?

Eccolo lì, Terry Milkovich in tutto il suo splendore.

Mickey non andò a lavoro fino a due ore dopo, e Ian gli venne incontro con le sopracciglia aggrottate.

-Si può sapere dove sei stato? Potevi almeno avvisare!

Il Milkovich lo superò senza quasi guardarlo in faccia, e Ian notò che qualcosa non andava.

-Mick? Che succede?

-…ato

Fu appena un sussurro, e Ian non capì cos’avesse detto. Si piazzò davanti a lui e gli mise le mani sulle spalle, scuotendole leggermente per richiamare la sua attenzione.

-Cos’hai detto? Non ti sento se parli a bassa voce!

Mickey alzò lo sguardo, che rimase vacuo.

-Mio padre è tornato.

I SHOULD GIVE UP ON YOU

-MANDY-

Erano giorni che quasi non riusciva a chiudere occhio. Avrebbe voluto prendersi a pugni da sola, come faceva ad essere così stupida? Probabilmente Lip l’aveva presa solo per una puttana, ma lei non era Karen Jackson, non lo sarebbe mai stata. Non era cambiata radicalmente dopo che il padre l’aveva umiliata, Mandy era sempre stata esattamente com’era in quel momento. Beh, probabilmente meno depressa, ma comunque il punto era che come poteva pretendere che Lip vedesse qualcosa di più in lei, se era la prima a non vedere altro se non una ragazza arrabbiata?

Le veniva da ridere a pensare che il suo problema maggiore era un ragazzo. Non lo schifo di quartiere in cui viveva, non la sua famiglia allo sbaraglio, non i suoi pessimi voti, no. Uno stupido ragazzo, quanto era caduta in basso.

I suoi fratelli erano usciti per andare a prendere suo padre, che quel giorno sarebbe uscito di prigione, ma lei aveva rifilato una scusa per non doverli accompagnare. La sua vita era più semplice quando Terry non c’era, ma doveva ammettere di avere addosso meno pressione rispetto ai suoi fratelli, che dovevano sempre fare il possibile per non deludere le aspettative del padre. Mandy tirava semplicemente fuori il fatto di non avere una figura femminile come riferimento, e lui allentava la presa, anche se non sempre era così semplice.

Vide dalla finestra la macchina con Iggy, Joey e Mickey allontanarsi accelerando, e tirò un sospiro di sollievo. I suoi fratelli non erano di certo dei geni, anzi Iggy e Joey avevano un quoziente intellettivo pari a zero, ma la conoscevano bene, e sapevano sempre quando qualcosa non andava. Mickey era l’unico a conoscere il vero motivo del suo strano comportamento, ma dopo un paio di giorni aveva smesso di preoccuparsi, e le sembrava strano che non fosse già andato a cercare Lip con una mazza da baseball.

Si ricordava bene che, quando gli aveva detto che Ian aveva provato a violentarla, lui era scattato immediatamente per proteggerla. Certo, non era proprio la stessa cosa, ma era raro che Mickey Milkovich facesse minacce a vuoto, e non riusciva davvero a capire il perché. Probabilmente capiva quanto lei tenesse a Lip e non voleva farla soffrire ulteriormente mandandolo all’ospedale, era l’unica spiegazione plausibile.

Mandy uscì dalla stanza, prese un pacchetto di sigarette che qualcuno aveva dimenticato sul tavolo della cucina e ne tirò fuori una. Mentre l’accendeva pensava che avrebbe dovuto darsi una mossa, fare qualcosa per riprendersi, anche solo per non darla vinta a quel coglione di Lip, così prese la borsa e uscì di casa, senza sapere dove sarebbe andata. Prese la direzione opposta a quella della casa dei Gallagher, tanto per non rischiare di imbattersi in Lip, anche se l’unica persona con cui le