ma ancora di un aspetto commestibile. Decise che valeva la pena rischiare perchè non avrebbe avuto altro da mangiare. Per le patatine, non volendo ripetere lo stesso errore cercò di scongelarle bagnando il sacchetto di acqua tiepida finchè non si sciolse tutto il ghiaccio. Versò dell'altro olio, questa volta quello giusto e abbassò la fiamma: era un bravo ragazzo e aveva subito imparato dai propri errori, come nella pallavolo. "Coraggio Tobio, è come una partita alla fine, una sfida contro una squadra cattiva..." pensò per incoraggiarsi. "Una squadra di attaccanti. La chiamerò Jagaimo" Ridacchiò da solo come un cretino e si armò del sacchetto e di un mestolo per spingerle dentro. Le versò piano piano e riuscì a portare a termine il lavoro senza combinare disastri. Mentre le patatine friggevano tornò a concentrarsi sulla bistecca: per lo meno aveva smesso di fumare e sembrava meno scura. Ne tagliò un angolino e scoprì soddisfatto che il dentro era rosa come un porcellino ma non al sangue. La assaggiò e si rese conto che non era niente male, aveva un retrogusto di carbone ma dava un tocco in più. Intanto la sua Jagaimo stava perdendo di brutto perchè le patatine si doravano pian piano e avevano tutta l'aria di essere deliziose. Quando raggiunsero un aspetto più croccante spense il fuoco e le tolse con un mestolo forato facendo sgocciolare l'olio per poi asciugarle nella carta assorbente.Finalmente potè gustarsi la sua cenetta: borbottò un "Itadakimasu" e cominciò a mangiare. Le patatine erano uscite davvero bene e, mandando al diavolo le buona maniere di sua mamma cominciò a mangiarle con le mani. Dopo cena dovette affrontare un nuovo grande problema: l'olio di frittura. Kageyama sapeva che non poteva buttarlo nè giù dal lavandino nè giù dal water. Si grattò la nuca pensieroso, riflettendo sul da farsi finchè decise di buttarlo nel bidone in cortile. Prese il pentolino, stando attento a non rovesciare l'olio ancora caldo e uscì sul pianerottolo per controllare che non ci fosse nessuno. Avrebbe potuto travasarlo in un contenitore e poi scendere in cortile ma Kageyama non ci pensò, fiducioso del fatto che niente sarebbe potuto andare storto. Aprì il portone con un piede e scese le scale rapidamente col terrore di essere visto da qualcuno, in effetti non era un bello spettacolo: aveva una vecchia maglietta di suo padre e dei pantaloncini orribili color senape che metteva solo in casa e per chiudere in bellezza il pentolino in mano.Dopo un ultimo sguardo furtivo sgattaiolò fino ai bidoni condominiali per trovare quello di famiglia. Poi si pose il problema che avrebbe dovuto venirgli in mente subito: come si versa nel bidone?Gli vennero in mente quattro possibilità:a) versarlo direttamente dentro col rischio che sarebbe uscito dagli angoli.b) cercare un qualcosa in cui versarlo e poi metterlo nel bidone.c) versarlo nel bidone del vicino e incolpare lui.d) berlo per nascondere le prove.Kageyama diede un'occhiata all'olio e vide dei pezzetti neri carbone che ondeggiavano sul fondo e scartò l'opzione d. Stava ancora pensando sul da farsi quando sentì il rumore di un motorino che si avvicinava. Spaventato corse dietro il cespuglio a lato dei bidoni per avere una visuale sul cancello ma al riparo da occhi indiscreti. Riconobbe al volo la voce. "Iwa-chan, è questa la casa"Oikulo del cavolo. "Dai, suona e poi torniamo a casa" ordinò Iwaizumi spegnendo il motore. Sembrava seccato dalla voce ma era comprensibile: stare tutto il giorno vicino a quell'idiota sarebbe stato troppo per chiunque. "Iwa-chan sei arrabbiato? Ti ho già detto scusa, non cercherò più di farti i selfie mentre guidi. E' che hai la faccia troppo divertente, sembri incazzato nero" scherzò Oikawa e Kageyama lo intravide dargli un pugnetto scherzoso sulla spalla. Iwaizumi gli mollò un calcio nel fianco. "Sei cattivo..." piagnucolò Oikawa e iniziò a scampanellare. "Yaho! Tobio-chan! Sono io!" Berciò senza staccare il dito dal citofono. Kageyama aggiunse il punto e) alla sua lista: versare l'olio in faccia a quel demente. "Forse è uscito" suggerì Iwaizumi e si sporse per sbirciare tra le finestre. "Ma glielo avevamo detto che saremmo passati " sbuffò Oikawa. "Io entro" dichiarò e si apprestò a scavalcare il cancello. Iwa-chan lo fermò per un polso."Ma sei matto? Guarda che questa è violazione di proprietà privata" gli disse."Ma stai tranquillo, faccio in un attimo" lo rassicurò il ragazzo e si sporse per dargli un bacino sulla fronte. Kageyama, nel bel mezzo di quella situazione assurda non potè fare a meno di notare quella cosa: stavano insieme? Oikawa e Iwa-chan? E... Omiodio stanno pomiciando davanti a casa mia! Pensò schifato intravedendoli tra i rami. "Vado e torno" disse infine Oikawa e scavalcò senza difficoltà il cancelletto. Atterrò leggero sulle punte dei piedi ammortizzando il colpo con le ginocchia. Si girò solo per fare un gesto di vittoria a Iwa-chan e cominciò ad andare verso il portone del condominio. Kageyama si spostò leggermente per nascondersi meglio e lo sentì entrare nel pianerottolo.Uscì qualche secondo dopo, vittorioso col suo ombrello inguardabile e Kageyama sentì con orrore il portone chiudersi. "Aaah quello