Harry? Dimmelo, ti prego” Louis lo sta letteralmente supplicando. La voce bassa, rotta dal pianto, con dentro un'urgenza straziante, quasi infantile. Si è avvicinato a lui che è ancora immobile con la testa buttata all'indietro, stremato. Non ha il coraggio di prendergli la mano Louis, ma la poggia sulla sua coscia fasciata dai jeans neri. La stringe appena, chiedendo una risposta. Lui deve sapere. Pensa che non potrà mai avere questo figlio senza sapere, davvero, quello che Harry pensa e prova. Semplicemente non può. Harry non si muove, apre solo gli occhi, fissando il tetto del suv.

“Un anno fa, quando abbiamo chiuso, tu lo sapevi che non era quello che volevo. Io volevo solo smettere di nasconderci. Ma non ti avrei mai chiesto di fare un gesto simile solo per me. Non ti avrei mai costretto a farlo. Ma eravamo arrivati a un punto in cui l'unica alternativa era lasciarci e lo abbiamo fatto. Insieme”.

“Si, me lo ricordo bene Harry” commenta Louis, asciugandosi gli occhi con un gesto lento della mano. Ma Harry neanche lo guarda, continua a fissare il tettino dell'auto senza smettere di parlare.

“Ti amavo così tanto Louis, così tanto, che pensavo che non ce l'avrei mai fatta. E non te l'ho mai detto perché la situazione doveva essere risolta, in un modo o nell'altro. Per tutti”. Louis si agita sul sedile di pelle. Un dolore sottile ma costante lo attraversa senza lasciarlo andare. Rientra in circolo ad ogni respiro che fa fatica a prendere.

“All'inizio è stato solo...strano. Passare interi giorni senza vederti né sentirti. Leggere di te in rete, che facevi cose di cui non sapevo nulla. Ma non era doloroso, perché alla fine, quando mi giravo a cercati su un qualsiasi palco in giro per il mondo tu eri sempre li”.

Harry si passa le mani sul viso. I capelli gli si arricciano sul collo e Louis pensa di sfuggita che sono come le sue vene in quel momento. Annodate. Contorte. Strette, sul punto di esplodere.

“Non lo so, forse ad un certo punto ho iniziato scindere i due Louis. Il mio miglior amico, la persona che mi conosceva meglio al mondo, il mio collega di band, da quello che andava in giro per locali con un codazzo di amici e bionde al seguito. Forse è stato un sistema di difesa che neanche mi rendevo conto di usare. Sul palco eri sempre il mio migliore amico, sui giornali eri il mio ex che viveva la sua vita, della quale io ignoravo quasi tutto”.

Louis ora fissa lo sguardo dritto davanti a se, vede Alberto passare davanti al muso del fuoristrada con passo lento, e lo segue con gli occhi, non può guardare Harry, non ci riesce. Perché le immagini che le sue parole stanno creando nella sua mente sono già così insopportabili senza bisogno di conoscere davvero la tristezza di quegli occhi verdi. “Leggevo un articolo e pensavo solo, lui sta bene, ce la sta facendo. E se ci riuscivi tu perché io no? Lo so che i giornali scrivono solo stronzate, ma qualcosa di vero ci doveva essere Louis, perché io ti conosco, conosco tutte le tue reazioni, ogni tua espressione e qualcosa mi diceva che stavi andando avanti”.

Louis scuote lentamente la testa, ma non commenta.

“Credo di non aver mai pianto una sola volta dal giorno in cui abbiamo chiuso. Riesci a crederci? Pensavo di dover assumere una ditta, o qualcosa del genere, per sistemare la devastazione in cui avrei ridotto casa mia. Ma non è successo. Quel giorno sono rientrato a casa e la mattina dopo ho continuato a vivere come se nulla fosse. Forse mi sarei dovuto preoccupare. Non è una reazione normale, no?”.

“Forse no. Sarei dovuto essere li con te in quel momento e in tutti gli altri, e lo so che è un'idea ridicola, ma dovevo starti vicino” commenta Louis, lo sguardo perso da qualche parte, forse nel passato.

“Ma tu c'eri Louis. Quel momento dura ancora adesso”.

Louis non sta bene. Louis non ce la sta facendo. Non ce l'ha mai fatta in realtà ed ora, realizzando le condizioni in cui Harry ha affrontato tutto questo, o come non lo ha fatto, vorrebbe solo che qualcuno lo colpisse, forte, in faccia. Con un tirapugni. Alberto lo farebbe se glielo chiedesse? Perché qualsiasi altro dolore, in quel momento, sarebbe meglio dell'acido che gli circola nelle vene. Tutto sarebbe meglio di sentire il suo amore trasformarsi in un veleno senza antidoto, perché l'antidoto è la felicità di Harry ed Harry non è felice e la colpa è solo sua .

“E' per questo che sei arrabbiato? Perché ti ho trascinato in questo parcheggio, mandando a puttane tutto il tuo equilibrio?”. “Il mio equilibrio non c'entra, non ne ho mai avuto quando si parla di te”.

“E allora perché hai reagito così?Perché tutta quella rabbia?”.

“Perché dentro a questa macchina non sei il mio migliore amico e nemmeno il mio ex, sei solo l'uomo