-Ripensò a quando aveva incontrato la ragazza e improvvisamente fu certo che anche in quell'occasione era stata Eudial a guarirlo.Guardò la giovane che dormiva sul sedile e si chiese quanti altri misteri fossero racchiusi in lei.Era strano, pensò, quegli arcani poteri erano riusciti a salvare tutti loro, eppure ai suoi occhi la facevano apparire più fragile e vulnerabile.Sedette accanto a lei e le sistemò meglio la coperta.L'avrebbe protetta a ogni costo, decise in quel momento, sorprendendosi lui stesso: per anni aveva pensato soltanto a sé e non era abituato a preoccuparsi per qualcun altro.- E' curioso... - Disse Henry Jones, distogliendolo da quei pensieri. - Curare malattie e ferite e donare l'immortalità è proprio una delle caratteristiche del Santo Graal... -


Venezia - 1936


- Ah, Venezia! - Indiana Jones esclamò soddisfatto scendendo dal traghetto che dall'aeroporto li aveva portati nel cuore della città italiana.- E' un posto incantevole, non trovi anche tu, Junior? -- Io mi chiamo Indiana! - Protestò Indy.- Quello era il nome del cane. Io mi rifiuto di chiamare mio figlio col nome di un animale. -Indiana fulminò il padre con lo sguardo e si aspettò i commenti beffardi di Belloq, ma il francese non disse nulla.Forse non aveva sentito, pensò Indy con sollievo, oppure era davvero preoccupato per la ragazza dai capelli rossi.Eudial aveva dormito profondamente per quasi tutto il viaggio, e quando si era svegliata si era tenuta a distanza da tutti, quasi senza parlare ed evitando di guardarli negli occhi.Ora li seguiva in silenzio, come un automa, senza neanche guardarsi intorno.Belloq le prese una mano e si fermò, restando indietro insieme a lei.La ragazza sembrò svegliarsi dal torpore in cui era scivolata dopo l'attacco dei tedeschi. Guardò Indiana Jones e il padre che si allontanavano, incerta, ma Belloq le fece cenno di non preoccuparsi.- Li raggiungeremo più tardi, ora vieni con me. -La fece salire su una gondola e disse al barcaiolo di continuare a girare per Venezia fino a nuovo ordine e di non disturbarli mentre parlavano.Il gondoliere sorrise con l'aria complice di chi è abituato a situazioni simili e iniziò a remare, spingendo l'imbarcazione con un lungo palo.Per un po' nessuno dei due parlò, poi Belloq cercò lo sguardo di Eudial, ma la ragazza teneva la testa china.- Qual è il problema, Eudial? -Eudial non rispose.- E' quella luce? - La mano della ragazza tremò nella sua e quel brivido fu la conferma che Belloq aveva centrato il problema.- Ti ha fatto male? Sei ferita? - Le chiese, preoccupato.La vide scuotere la testa, il viso sempre nascosto dai capelli color sangue.- Allora cosa è successo? Cosa ti sta facendo soffrire? -Intravide il luccichio di una lacrima che le scivolava lungo la guancia e per un attimo desiderò di non aver parlato, ma sapeva di dover arrivare al cuore del problema, altrimenti le cose sarebbero solo peggiorate.- E' questo il punto, René. - Sussurrò Eudial dopo un po', la voce rotta dal pianto. - Non hai visto quello che è successo?! Li ho bruciati, probabilmente li ho anche uccisi e tu mi chiedi qual è il problema?! -- Ho visto che mi hai salvato la vita. Se non fosse stato per te a quest'ora io sarei morto. -- Avrei potuto farti del male. Non so cosa sia successo, non avevo il minimo controllo su quella luce e non ho la minima idea di cosa possa essere e da dove provenga... Potevi esserci tu al posto di quei nazisti. -Belloq le mise una mano sulla guancia e la costrinse dolcemente ad alzare il viso. Con l'altra mano le asciugò le lacrime.- Quella luce mi ha già toccato, non ricordi? Quando ho stretto la tua mano, ha attraversato il mio corpo dalla testa ai piedi e non mi ha ferito in alcun modo, anzi mi ha curato. Guarda, - si arrotolò la manica della camicia per mostrarle il braccio - nemmeno un graffio. Eppure mi avevano sparato. -Eudial gli sfiorò la pelle, incredula.- Sono davvero stata io a guarirti? -- Certo. Anche se sospetto che non sia stata la prima volta. - Belloq sorrise toccandosi appena il fianco. - Sull'isola avevo ferite molto più gravi, vero? -- In quel caso è stato diverso! Il potere che ho usato quella volta è sempre stato parte di me. Infatti non ho potuto fare tantissimo, non è mai stato molto potente. Ma quella luce... quella luce è una cosa estranea, non mi appartiene e non so gestirla... Ed è molto più forte di quanto non sia io, potrebbe travolgermi e distruggere tutto... -Belloq la guardò, un po' sorpreso dalla sua ammissione ed Eudial tornò a distogliere lo sguardo.- Ora ti faccio paura, vero? Pensi che sia un mostro? -Il francese scoppiò a ridere apertamente e lei lo guardò, stupita.- Che hai ora?! - Gli chiese, seccata. - Non mi sembra che ci sia nulla da ridere! -- Perdonami, chérie, ma quello che hai detto è troppo divertente! Come potresti mai farmi paura? -Eudial si finse offesa, ma nel