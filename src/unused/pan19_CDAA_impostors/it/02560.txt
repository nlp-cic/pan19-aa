.”

Castiel sorride con lo sguardo abbassato.

“Quindi, uhm... crostata alle fragole, dicevi? Ha un ottimo profumo, Cas.”

L'altro lo guarda come se Dean fosse qualcosa proveniente da un altro pianeta, qualcosa di caro e prezioso da tenere stretto.

“Non... non è un problema se ti chiamo Cas, vero?”

“No, no... in effetti... no.”

“Bene.”

“T-torta. Sì, torta,” balbetta Castiel, portando l'attenzione sul banco di lavoro. Prende un piatto, un coltello e una forchetta. Si rigira verso la torta, sapendo di avere gli occhi di Dean puntati su di sé, e con la mano tremante ne taglia una fetta per poi riporla con cura sul piatto, accompagnata dalla forchetta. Porge il tutto a Dean, con un sorriso che gli attraversa completamente il viso.

“E' ancora calda, e... vuoi qualcosa per accompagnarla? Un po' di panna, del gelato...?”

“No, no va bene così, Cas,” risponde Dean, addentando il primo boccone con gli occhi puntati sul pasticcere, che a sua volta lo osservava con le labbra appena schiuse e gli occhi spalancati.

Il lieve gemito di piacere che Dean emette a boccone ormai scivolato nello stomaco, con tanto di occhi chiusi, arriva dritto dritto nella spina dorsale di Castiel, che senza volerlo fa scivolare appena la sua lingua per inumidirsi il labbro inferiore.

“Responso?”

“Cas, sposami,” risponde l'altro, per poi realizzare quello che ha appena detto.

“Beh, almeno invitami fuori a cena prima,” replica divertito Castiel, e la tensione sembra svanire per un attimo.

I due ragazzi parlano per qualche momento della torta, finché Dean non finisce la fetta per intero. Gli chiede quanto gli deve per l'assaggio ma Cas non ne vuole sapere di accettare soldi, nemmeno un singolo dollaro. È stato lui ad invitarlo, e non sarà una fetta regalata a far male.

“Credo di dover andare, Sam e Charlie si staranno chiedendo che fine ho fatto.”

“Ti ho rubato da loro per un po' di tempo, in effetti... sono stato scortese verso di loro. Aspetta, voglio farmi perdonare,” replica Castiel, prima di tagliare un'abbondante porzione di crostata ed avvolgerla nella pellicola.

“Cas, no, non devi, davvero...”

“No, davvero. E poi ormai è quasi orario di chiusura. Consideralo come... regalo di vicinato!”

“Se insisti...”

“Bene allora. Penso sia il momento di vedere se Gabriel ha dato fuoco al locale....”

Il locale non è avvolto dalle fiamme, e Gabriel sta pulendo le piastre; si sono fatte quasi le diciotto, e Sam e Charlie sono all'interno a parlottare con il maggiore dei Novak.

“Scusate,” li interrompe Castiel, “vi ho rubato Dean ma mi sono fatto perdonare con un po' di crostata. Sembra aver passato il test!”

“Ottimo! E non preoccuparti Castiel, puoi rubarlo quando vuoi!” esclama Charlie, che riceve un'occhiataccia da parte di Dean, con le mani in tasca.

“Scusate se vi abbiamo trattenuto. Ci vediamo domenica prossima?” 

“Senz'altro,” interviene subito Dean, che porge la sua mano a Castiel, sorridendo.

* * * 

“Gabe?”

“Mh?”

“Quando Dean mi ha stretto la mano mi ha lasciato un foglietto. Con il suo numero di telefono scritto sopra.”

“Uh-oh.”


CINQUE


Sono quasi le undici di sera e Castiel si sta rigirando nel letto con il telefono in mano. Ha memorizzato il numero di Dean e sta pensando a qualcosa da scrivergli. Non che sia l'unico problema, perché il ragazzo pensa che forse sia troppo presto per sentire l'altro. O forse troppo tardi? Si chiede cosa Dean stia pensando e perché mai gli abbia dato il numero di nascosto. Non vuole farsi illusioni, ma sente nello stomaco qualcosa che potrebbe quasi definire speranza.

Prima che ancora se ne renda conto, invia un semplice saluto.


Ciao, Dean, sono Cas :)


Quasi spera che l'altro stia dormendo, ma nemmeno un minuto dopo sente il telefono vibrare.


Hey cas! scusa per come ti ho dato il numero ma non volevo farmi vedere. grazie ancora per la torta



Nessun problema. Mi fa piacere sentirti anche fuori dal Crepe Land



Anche a me. ci vediamo sicuramente domenica prossima



Ne son felice :)



:) Notte, cas



Buonanotte, Dean


* * * 

E' una settimana lunghissima per Dean. Perfino Bobby ha notato che il ragazzo ha qualcosa di strano, soprattutto perché controlla il telefono almeno una volta ogni trenta minuti. Sam aggiorna Charlie sulle condizioni del fratello, e sanno che è una situazione grave quando Dean non fa nessuna battuta orribile su Joffrey, durante la loro maratona di Game of Thrones del sabato, perché troppo impegnato a scrivere messaggi.

* * * 

“Cas, sei con me?”

“Mh? Sì, sì, certo,” replica Castiel al fratello, mettendo il telefono in tasca.

“Hai un sorriso ebete da una settimana. È Dean, vero? Hai usato di più il telefono in questa settimana che negli ultimi sei mesi.”

“Non sono affari tuoi, Gabe.”

“Ok, ok,” ammette l'altro