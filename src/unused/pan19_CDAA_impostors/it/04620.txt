accordo. Alla fine di quella giornata era tornato lì ed aveva rifiutato quel patto. Non avrebbe venduto Hank, anche se fino ad un paio di settimane prima non avrebbe esitato un secondo. Per tutto il giorno era stato un’anima in pena, indeciso su cosa fare con lui.Antonio guardò la bottiglia di birra che gli aveva portato il suo amico dietro al bancone e sospirò sorseggiando distratto. “E’ vero che sono arrivato nella sua unità giurando a Casey e mia sorella di ributtarlo in carcere, dove meritava di stare. Ma è anche vero che all’epoca lo vivevo da esterno, come gli affari interni lo stanno vivendo. Non capivo, non sapevo tante cose. Non mi ero trovato dentro a certe situazioni, a dover fare certe scelte… adesso è diverso. Non giustifico tutto quello che fa, sempre. Però… non posso metterlo in croce, non è giusto, la realtà è diversa.”Antonio stava capendo giorno dopo giorno Hank e si sentiva in colpa per averlo messo dentro, era vero che aveva sbagliato con la questione di Justin e Casey, decisamente sbagliato, però lui per Diego aveva superato i confini e non poteva rinnegarlo. Oltretutto gli affari interni avevano in un certo qual modo usato Justin, nel caso di quel giorno, per tendere una trappola ad Hank, Appena Antonio se ne era reso conto, aveva fatto marcia indietro. Manovrare le cose fino a quel punto era sbagliato.“Loro non sanno il prezzo che paghiamo per fare il nostro lavoro. Spesso è un prezzo alto, molto più alto di quello che dovrebbe essere. Ma non ci fermiamo. Hank sbaglia coi suoi mezzi, io non li condivido, però il prezzo che paga è fra lui e la sua coscienza e si riversa sul rapporto disastroso con suo figlio, sul fatto che è solo. Io sono sposato, ho dei figli, andiamo d’accordo, ma è una specie di miracolo e mia moglie è furiosa tutte le volte che esco e sto fuori troppi giorni di fila per lavorare, o quando torno con qualche ferita. O con delle pallottole. E un giorno potrei non tornare, lei potrebbe stufarsi di preoccuparsi… il prezzo è alto e non è giusto ed il risultato è che c’è gente sopra di noi che vuole mangiarci. Al diavolo! Quello  che facciamo è difficile, ma necessario. Quello che fa Hank lo è. Non lo vendo. Al diavolo!”Ripeté fra sé e sé, bevendo ancora. Poco dopo la porta si aprì e qualcuno entrò nel locale. Antonio, immerso nei propri pensieri, non si girò a guardare.Quando si sentì toccare la schiena, si riscosse e vide che era Hank. Si sedette accanto a lui e chiese una birra. Antonio rimase in silenzio a guardarlo, senza salutarlo. - Come è andata con Justin? - Chiese immaginando che era stato con lui. Hank sospirò appena e prese la birra iniziando a bere. - L’ho lasciato all’esercito. Si arruolerà. Se non troverà la disciplina così, non so proprio che altro fare… - Non ne avevano mai parlato di Justin, la causa dei loro dissapori passati, la goccia. Avevano accuratamente evitato l’argomento, ma ora pareva quasi inevitabile, dopo la discussione in ufficio. Antonio pensò che fosse il momento, così si fece avanti con un tono molto calmo e controllato. - Difficile ma necessario. - - Avrei dovuto farlo prima. Prima di farlo finire dentro… - Justin era appena uscito dalla prigione e si era subito rimesso nei guai, questo aveva spinto Hank a fare qualcosa di drastico come farlo arruolare nell’esercito. - Non è certo facile, pensi che proteggerlo sia il tuo ruolo di genitore e copri tutto quello che fa. Fai tutto quello che serve. Anche oltre. Perché lui è tuo figlio, tuo figlio. Ma poi vedi che non puoi aiutarlo, perché non serve, non capisce. Però cosa non faresti per tuo figlio? - Antonio riprese una delle loro discussioni di quel giorno, Hank capì che era un tentativo per sistemare le cose, anche in merito al loro passato, a quando Antonio l’aveva messo dentro proprio perché Hank aveva aggredito Casey per impedire che testimoniasse contro Justin. Alla fine l’aveva vinta Antonio, Justin era stato accusato di omicidio per guida in stato di ebrezza e Hank l’aveva raggiunto poco dopo per essere il responsabile delle aggressioni a Casey. Non ne avevano parlato, non bene, non in modo definitivo. Hank abbassò ulteriormente il tono e si lasciò andare, sentendo di poterlo fare, volendolo fare. Non avrebbe mai immaginato di farlo con lui, ma se era venuto lì, nel ‘loro’ locale, era proprio con lui che in realtà quella sera ne voleva parlare. - Mi dispiace per oggi, le urla, i litigi, Diego… però ero fuori di me. Ho sempre fatto di tutto per proteggere Justin, convinto che coprirlo e giustificarlo fosse proteggerlo. In realtà ho degenerato… - Antonio, sentendolo in difficoltà e dispiacendosi per la prima volta per lui, gli mise una mano sul braccio. Hank si fermò e guardò la sua mano, sentì il calore scaturire da quel contatto e si sentì stupidamente meglio, per un momento. Poi Antonio ritirò la mano. - Non è facile.