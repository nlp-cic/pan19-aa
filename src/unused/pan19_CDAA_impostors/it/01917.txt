e riesce anche a provare una sorta di piacevole trepidazione nel conoscere più cose di sé.

 

Makoto si inerpica sulle scale anche quel pomeriggio.

Nagisa e Rei lo stanno aspettando altrove ma non può mancare l’appuntamento giornaliero con quella che lui ha iniziato a chiamare ‘la casa del mistero’.

Sembra un titolo da film horror e sa di non essere il tipo da apprezzare il genere.

Sorride tra sé mentre la bussola, che si è infilato nella tasca dei pantaloni prima di uscire di casa, gli preme contro la gamba.

Non sa perché se l’è portata dietro, forse spera che possa aiutarlo a ritrovare la strada anche se i suoi aghi puntano sempre verso Nord.

 E quella casa è a Nord.

 

Resta in piedi di fronte alla porta e si prende un attimo per svuotare la mente di tutti i pensieri superflui. Cerca di concentrarsi, osserva, sforzandosi di trovare anche il più piccolo dettaglio a cui aggrapparsi per ricordare.

Nulla da fare, il suo impegno non viene ripagato in alcun modo.

Ancora vuoto nella sua testa, ancora buio.

È frustrante non riuscire a far emergere nessun particolare che possa collegarlo alla sua vita passata.

Makoto scrolla le spalle rassegnato mentre le sue labbra si piegano in un sorriso amaro.

Il cellulare vibra ricordandogli che ha un appuntamento con i suoi amici e, conoscendo ormai l’impazienza e insistenza di Nagisa, farà meglio a sbrigarsi a raggiungerli.

Lancia un’ultima occhiata alla porta chiusa e poi scende rapido i primi gradini.

Si blocca sorpreso però quando nota qualcuno salire le scale, non ha mai incrociato nessuno prima d’ora.

 

Quando lui e il ragazzo si trovano l’uno di fronte all’altro qualcosa accade.

Makoto lo guarda ed il nero nella sua mente si tinge improvvisamente di blu.

Non è un ricordo, soltanto un colore che per un breve istante riempie ogni angolo della sua testa.

Spalanca gli occhi per quella sensazione nuova mentre il ragazzo che ha davanti sembra sussultare nell’accorgersi di lui.

Rimangono fermi a fissarsi per qualche attimo che pare eterno.

Ha gli occhi blu e lo sguardo apatico. Lo vede schiudere le labbra come a voler dire qualcosa ma non lo fa e le richiude, spostando lo sguardo altrove.

Non l’ha mai visto prima d’ora.

Si rende conto che sta ostruendo il passaggio e quindi si scusa facendosi da parte.

Il ragazzo non si muove e lui si domanda il perché.

Ha le braccia lungo i fianchi e le mani strette a pugno.

Colto da un’evidente intuizione Makoto si chiede se quel tipo abiti proprio nella sua casa del mistero. I suoi non gli hanno detto nulla e non ha visto alcun tipo di movimento nei giorni passati, niente che possa far intendere che qualcuno vi sia trasferito di recente insomma.

Non gli dispiacerebbe però avere un vicino di casa, qualcuno che non faccia parte del suo passato e con cui poter vivere il presente.

 

‘Ciao’ si decide infine a salutarlo, rivolgendogli un sorriso gentile ‘Abiti qui?’ azzarda a domandare con fare amichevole.

 

Vede l’altro mordersi il labbro quasi con rabbia per poi placarsi e tornare a guardare di fronte a sé inespressivo.

Non risponde alla sua domanda e, nel passargli accanto, lo ignora.

Makoto è sorpreso da quella reazione e teme di aver detto o fatto qualcosa che può averlo infastidito.

Se ne dispiace perché il suo intento era solo quello di fare amicizia. Lo osserva salire le scale e prova l’istinto di seguirlo, poi il suo telefono suona e la voce di Nagisa riempie le sue orecchie di lamentosi rimproveri per il ritardo.

Makoto corre giù per i gradini cercando di recuperare il tempo perso e raggiunge i suoi amici.

Quando arriva all’Iwatobi li trova seduti ad aspettarlo. Il biondo ritrova il sorriso vedendolo arrivare e anche Rei si alza andandogli incontro.

 

 “Mako-chan!” lo accoglie Nagisa con entusiasmo “Nuotiamo!”

 

 E prima che possa dire qualcosa Makoto si ritrova con un costume non suo addosso, la cuffia sulla testa ed i piedi scalzi a bordo piscina.

Deglutisce a vuoto trovandosi di fronte all’acqua.

Sa che in passato per lui nuotare era forse la cosa più naturale del mondo ma adesso non è sicuro di saperlo fare.

Si sente a disagio ed il suo cuore inizia a battere più forte.

 

“Ragazzi” prova a dire, ancora incerto “Io non so se…”

 

Ma lo sguardo di Nagisa è così affabile e sicuro che non può fare a meno di sentirsi meno in ansia.

Sa che i suoi amici stanno solo cercando di aiutarlo e decide di assecondarli cautamente.

La sensazione che prova quando mette i piedi in acqua non sa descriverla.

È come entrare in casa, è il confluire di emozioni che sa di aver già provato ma che ora si infrangono di nuovo in lui come onde sugli scogli. È uno stato di benessere e di piacere che, da quando è tornato dall’ospedale, non ha mai provato in modo così forte e improvviso.

Nagisa e Rei lo stanno guardando con occhi speranzosi.

Makoto si immerge fino alle spalle, lasciando che l’acqua gli rinfreschi la pelle.

Si avvicina al bordo e vi appoggia sopra la testa, chiudendo gli occhi, lasciando che i suoi piedi e le sue gambe si muovano da sole. Non le trattiene e anche se non