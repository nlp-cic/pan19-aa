era Agnese, patita di motori e carburatori, un’aria da dura un po’ sbiadita nel tempo, dopo aver lavorato per cinque anni a fianco della minore.Helena, una ragazzona alta e atletica e subito ribattezzata Hlín («Dentro questo posto le persone non possono avere nomi normali?»), era invece approdata nella sua agenzia solo da alcuni mesi, ma si era subito ambientata perfettamente.Un pizzico di orgoglio gonfiò il petto della titolare: era fiera di quello che era riuscita a creare in anni di duro impegno e, soprattutto, la gioia più grande erano le sue ragazze.Ormai era una delle più brillanti consulenti matrimoniali della metropoli.Era diventata Frigga, la Dea del matrimonio.Spesso, però, il destino si diverte a giocare brutti scherzi, come un abile croupier mischia le carte in tavola quando stiamo per vincere la partita.E perdiamo tutte le fiches in una mano.Quando Frigga tornò nel proprio appartamento, quel ventuno novembre, girò perplessa la chiavi nella toppa, notando le luci dell’ingresso spente.Odino non era ancora rientrato.Non c’era stata sera in cui lui non fosse già a casa al suo ritorno, da quando si erano sposati, ormai quindici anni prima.Avevano compiuto quell’importante passo giovanissimi, ma non se ne era mai pentita.Il suo matrimonio era stato celebrato d’estate, il sole caldo e brillante del cielo d’Agosto a benedirla. Indossava un abito bianco senza spalline, mentre Odino era costretto in un gessato scuro.Sorrise tra sé mentre apriva il frigorifero e sceglieva gli ingredienti della cena.Il pranzo delle nozze al ristorante era stato massacrante, un’invasione di parenti dello sposo venuti dalla Scandinavia con nomi impronunciabili e vecchie zie petulanti.Poi aveva tagliato la torta e scattato decine di foto.Aveva ballato, bevuto e riso. E Dio, Odino non le era mai sembrato più bello.Forse era troppo sentimentale, ma le piaceva ricordare quel giorno, pensò mentre affettava le carote. Proprio perché era stata così fortunata, si era ripromessa di aiutare gli altri a risolvere i loro problemi di coppia.Avvertì il marito rientrare, annunciato dal rumore della porta che sbatté.«Non crederesti a cosa stavo ripensando» girò su se stessa per guardarlo negli occhi, con l’entusiasmo di una bambina.Il coltello che stringeva in mano scivolò a terra, con un tonfo metallico.Il neonato in braccio al marito iniziò a piangere.«Lui è Thor. È mio figlio».Venne da piangere anche a Frigga.Vattene da casa mia.Era stato un sussurro, poi si era trasformato in un urlo.Vattene da casa mia.Era passato un mese, il colpo era ancora duro da digerire. Come tutta la rabbia e il dolore.Lei non era riuscita a rimanere incinta.Lei non era stata all’altezza dello “splendido Odino”, come lo chiamavano le sue compagne nei corridoi della scuola. Nessuno aveva mai creduto che un uomo così carismatico, avventuroso e affascinante potesse stare con una come lei.Si sentì improvvisamente sciocca, ma ricacciò indietro le lacrime.Arrivata in ufficio si sfilò la giacca imbottita, appendendola all’attaccapanni del piccolo atrio.Le ragazze confabulavano tra loro.«Io glielo dico» bisbigliò Gnà all’orecchio della moretta sedutale accanto, che scosse la testa in segno di resa.«Capo, ha chiamato l’Infame» forse il tatto non era una delle sue doti più marcate.«Cancella la telefonata, c’è qualcos’altro per me?».“Una consulente matrimoniale che fa fallire il suo matrimonio. Chi dovrebbe venire da una così?Gran bel colpo, Frigg”.«In realtà sì» Fulla le passò un post-it giallo, con un nome e un indirizzo.«Clara Walles?» il sopracciglio alzato in maniera poco convinta.«Un caso di qualche mese fa, se vuole le cerco la documentazione. Ha telefonato dicendo che vuole ringraziarla di persona e le farebbe piacere offrirle da bere al Blue Cafè, qui vicino, alle dieci».«E la mamma ci ha insegnato che non si rifiuta mai una colazione gratis, soprattutto se quella del giorno la devo offrire io, oggi» Gnà strizzò l’occhio, ricevendo un “Avida!” in coro dalle colleghe.Frigga prese il biglietto, rimettendosi la sciarpa intorno al collo niveo «Allora vado, mancano pochi minuti all’appuntamento» e uscì con un gesto elegante della mano.Il Blue Cafè era un delizioso locale all’angolo con la ventitreesima con finestre ed interni decorati in tutte le sfumature dell’azzurro, dal celeste più chiaro fino al viola.Il primo impatto era quello di essere immersi nell’oceano, circondati dall’acqua fresca.Non poté fare a meno di pensare alle vacanze in Grecia di qualche anno prima, con una smorfia amara.Sembravano passati secoli.«Non mi getterò da qui» il Mediterraneo limpido si estendeva sotto la scogliera.«Sì che lo farai» Odino non le diede il tempo di recriminare, afferrandole la mano e saltando.Blu. Blu sopra di lei, non sotto. Non va bene, non va bene.Spinse la testa fuori dall’acqua, ispirò a pieni polmoni. Ossigeno.Si aggrappò alla schiena muscolosa del marito, che rideva di gusto «Non farmi prendere mai più» aria «uno spavento del genere».Una voce dolce la