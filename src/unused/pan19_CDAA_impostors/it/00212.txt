A Quest to.. to what?

Prologo-  Pace

 

 Un mondo in cui demoni e umani convivono, per quella piccola parte di demoni  che non sono malvagi.  Un regno governato da una stirpe reale di demoni,  sotto cui gli esseri umani prestavano servizio.
Un castello, in cui si intrecciano tante storie e tante vite.
Il re e la regina Oikawa e il loro unico erede Tooru erano i padroni del castello. Il Primo Cavaliere e sua moglie, Iwaizumi, con il loro unico figlio, Hajime. Infine, i due maghi del regno, il potente stregone Kuroo e il suo giovane apprendista Kenma.
Mentre i due maghi risiedevano nella torre più isolata della magione, sulla sommità, ricevendo solo le visite dei Cavalieri del regno e del piccolo Hajime, il Principe cresceva nel lusso, viziato dai propri genitori e pieno d’orgoglio.
Il Re aveva voluto che imparasse anche ad aprire la mente, non solo sui libri, così lo faceva giocare spesso con il piccolo Hajime. Il Primo Cavaliere, un po’ per avidità, un po’ per veder felice il figlio, sperava che diventassero buoni amici.
E così fu.
Tooru e Hajime, a soli sei anni, non si chiedevano come andava il mondo, limitandosi a giocare. Tooru aveva dei piccoli corni, ma Hajime non se ne domandava il perché, limitandosi a pensare che sarebbero stati amici.
Una sera, Tooru invitò Hajime a guardare le stelle.
“ Iwa-chan, sai che ci sono altri esseri viventi lassù? Un giorno voglio incontrarli” commentò il Principe, steso sull’erba, lontano dall’aria soffocante del castello. Si divertiva a fare delle scappatelle notturne. Amava il suo ruolo, aveva l’indole del comando, ma detestava l’etichetta ed essere obbligato a studiare su dei polverosi libri.
“ Sai che non è possibile, Principe” commentò Hajime, che era più razionale dell’amico
“ Ti ho sempre detto che tu puoi chiamarmi per nome, non mi piace quando metti le distanze” replicò il Principino, imbronciato
“ Va bene… ma solo se siamo soli… Tooru” rispose l’altro, imbronciando, con il viso appena arrossato
Il Principe sorrise e avvicinò le loro mani, facendole appena sfiorare.
“Spero che saremo amici per sempre. Diventa Cavaliere e io sarò Re. Voglio che succeda come per i nostri padri, io un Sovrano e tu Cavaliere sui Cavalieri”

 

Passarono quattro anni, e ormai i bambini avevano raggiunto di dieci anni.
Il piccolo Iwaizumi si allenava per essere Cavaliere, imparando i rudimenti e la teoria.  Il Principe ereditario era smanioso di prendere il posto di suo padre, il suo orgoglio e la sua sete di potere cresceva.  I genitori, però, al momento non se ne preoccupavano, considerandoli capricci di un bambino cresciuto con loro come modelli.

“ Iwa-chaaaaaaaaaaaaaaaan!”
Ogni tanto, il Principe faceva visita all’amico al campo di addestramento
“ Principe, le ho chiesto cortesemente di non venire. Disturba gli altri” replicò il giovane, a metà tra il nervoso e l’imbarazzato
“ Ma Iwa-chan, io sono sempre curioso. Ma so che sarai degno di essere mio Cavaliere “ rispose il Principe, orgoglioso, annuendo tra sé

 

 Ma il destino aveva in serbo per i due ragazzini qualcosa di molto diverso. E questo, al tredicesimo compleanno del Principe,  fu chiaro a tutti…