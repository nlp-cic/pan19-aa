sapeva-”
“Se non lo sapeva come fa ad essere colpa tua?”
“Suo padre mi odiava. Aveva capito, forse. Non lo so. L’ha allontanato da me e lui è morto ed è colpa mia. Questo è il mio buon motivo.”
Kieren piangeva ancora ma manteneva una sorta di dignità.
Simon si avvicinò e l’abbracciò. Voleva urlare che dipendeva tutto dal punto di vista da cui si guardava la faccenda. Che per qualcuno non esisteva alcun buon motivo per morire, che per altri non ce n’era nessuno per vivere. Ma non lo fece. Non vedeva come questo avrebbe potuto aiutarlo a stare meglio e non c’era nessuna necessità di farlo.
Kieren era estremamente sensibile e vulnerabile eppure si era messo a nudo per un’idea. Un’idea diversa da quella di Simon ma questo non gli impediva di provare ammirazione nei suoi confronti.
“Non è stata colpa tua. Andrà tutto bene vedrai.”

Simon raccontò a Kieren di sua madre. Di com’era andato a prenderla al Club del Libro e di come si erano schiantati contro una stupida Range Rover a causa sua. Di quando si era svegliato e gli avevano detto che sua madre non ce l’aveva fatta. Di suo padre che l’odiava e che quando si ubriacava lo chiamava “assassino”.
Kieren pensò che quello era un buon motivo per decidere di farla finita. Simon non gli disse che non aveva mai avuto interesse nel prolungare la sua vita più del dovuto in ogni caso.
Simon e Kieren cominciarono a passare del tempo insieme. Parlavano di libri, della colazione, della regina, della loro famiglia. Nei dipinti che Kieren faceva a Simon c’era speranza e malinconia. Amore e senso di colpa. Simon lo capiva e andava bene.
Durante le riabilitazioni di gruppo Simon parlava di Kieren, di come dalle esperienze negative possa nascere qualcosa di unico.
Amy aveva gli occhi spalancati da cerbiatto così Simon cominciava a parlare anche di lei e Kieren si fermava a guardarla sorridere.
Bob restava uno psicopatico ma almeno gli angeli non gli avevano chiesto di ficcare cianuro nella bocca di qualcuno.

Poi una notte Jem chiamò Kieren.
“Solo una cosa Kier. Solo una.”
Piangeva.
L’ansia sostituì velocemente il piacevole stupore che Kieren aveva provato all’inizio.
“Quando volevi toglierti di mezzo… non ci hai pensato a me?”
Kieren sentiva gli occhi pizzicargli.
Non l’aveva fatto. Perché? Non aveva pensato a nessuno. A niente.
Non riusciva a rispondere.
“Lascia stare Kier.”
Attaccò.
Quanto poco importante l’aveva fatta sentire? Come poteva anche solo sperare di essere perdonato quando neanche credeva di meritarselo?
Si alzò e corse verso la stanza di Simon, aprì la porta e si infilò sotto le coperte. Sperava di non svegliarlo ma piangeva e tremava ed era inevitabile che succedesse il contrario.
“Kieren, stai bene? Che è successo?” Kieren restava raggomitolato contro il petto di Simon, “Kieren. Guardami. Che succede?” gli asciugò le lacrime con i polpastrelli e baciò la pelle ancora umida. Una, due, infinite volte.
I respiri di Kieren rallentarono. I battiti del suo cuore. Il sangue nelle vene che sentiva pompare nel cervello. Rallentò tutto. Alzò la testa dal guscio che Simon aveva creato con il suo corpo tanto più grande di quello di Kieren e lo baciò.
Una. Due. Infinite volte. Fino ad addormentarsi.
Il giorno dopo Simon si svegliò e Kieren non era lì. Almeno tre notti la settimana Kieren dormiva con Simon, entrava di soppiatto nel suo letto e stavano insieme. Potevano toccarsi, potevano non farlo. Non era importante. La mattina dopo il più giovane spariva sempre. Si rincontravano a pranzo, Kieren baciava Simon e quest’ultimo non gli chiedeva perché non aveva aspettato che si svegliasse.

Amy entrò nella sala da pranzo comune sorridendo, raggiante come sempre.
“Meno di un anno” disse, “i medici dicono che di questo passo mi resta meno di un anno.”
Tutti lì sapevano che, suicida o no, ad Amy non restava molto tempo eppure nessuno riusciva ad accettarlo.
Kieren prese a dormire con Simon tutte le notti. Amy mi mancherà, diceva. Mancherà anche a me, si sentiva rispondere. Poi nessuno aveva il coraggio di dire altro, né la forza o la voglia. Amy Dyer non avrebbe aspettato di morire.
Qualche volta Amy li prendeva in giro per l’espressione cruciata che assumevano quando la ragazza scherzava su quello che le stava succedendo.
Simon stava perdendo una delle donne più importanti della sua vita per la seconda volta.
Kieren fece un ritratto per ricordare ma le pennellate incisero sulla tela “non morire non morire non morire” con il rosso delle labbra di Amy e l’ambra dei suoi occhi.
Amy peggiorò in meno tempo del previsto e venne trovata nella sua camera una domenica mattina. Con il suo miglior vestito. Qualcuno mormorava la parola “eutanasia” a bassa voce, come una bestemmia. Il piano B di Amy.
Quando non ci sarò più, mi arrabbierò se piangerete. Diceva, voglio che il mio funerale sia la più grande festa a cui abbiate mai partecipato!
Il bis dopo l’ultimo atto.
E fu così. C’erano palloncini colorati,