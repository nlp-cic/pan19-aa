****************************************************************

Terrorizzata, già. Vorrebbe vedermi tremare dalla paura, implorandolo di lasciare che per una volta sia tanto magnanimo quando geniale e mi lasci andare. Senza piangere, per favore, che poi mi si rovina il trucco e lui non può occuparsi pure di quello mentre è impegnato a conquistare il mondo.

In effetti, un po’ intimorita lo sono. Chi lo terrà a freno, il mio capo, se non gli mando il mio articolo entro domani? Ci sono soltanto un determinato numero di volte in cui si può usare come scusa il venir rapita dal Super Cattivone di turno, ed io l’ho ampiamente sorpassato.  Potrebbe essere la goccia che fa traboccare il vaso, questa. Vaglielo a spiegare che io a questo tizio blu gliel’ho pure già detto e ripetuto che io e Thor non usciamo più insieme. È forse un crimine rimanere in ottimi rapporti con un ex? Evidentemente sì.

Ecco, l’idea di perdere il lavoro che amo e di venir sbattuta in mezzo ad una strada… Questo mi potrebbe anche spaventare. Ma lui?Lui mi diverte, lui rende meno monotone le mie giornate, per quanto i suoi tentativi di diventare il Supremo Imperatore del pianeta Terra falliscano tutti miseramente, senza scampo.Mi farebbe quasi tenerezza, non fosse un sociopatico megalomane. Loki e la sua convinzione che per sentirsi realizzato, per essere felice, gli basti neutralizzare in modo definitivo la propria nemesi.Non saprà mai quanto si sbagli, grazie al cielo. 

È questione di minuti prima che qualcosa vada storto, che qualcosa s’inceppi e dia a Thor il tempo necessario a liberarsi e raggiungermi prima di venir polverizzato. Mi trarrà in salvo, consegnerà Loki alla giustizia e staremo tranquilli quella decina di giorni che ci vogliono a suo fratello per evadere e riorganizzarsi.Questo è il copione che tutti conosciamo e seguiamo pedissequamente da anni, ormai. Così vanno le cose: è un dato di fatto che nessuno ha osato mai mettere in discussione. 

Non oggi. Oggi Thor rimane bloccato nell’Osservatorio in cui Loki l’ha attirato con l’inganno, incapace di muoversi perché l’edificio è rivestito in adamantio. Materiale che, a quanto pare, non solo è indistruttibile per fino per lui ma che è addirittura la sua kryptonite.Oggi Thor viene annientato davanti ai nostri occhi increduli. No, non è possibile. Thor dev’essere sgattaiolato via prima che l’Osservatorio esplodesse in mille pezzi, è ovvio.Da un momento all’altro ci aspettiamo, entrambi, che piombi qui ridendo di quanto siam stati ingenui e creduloni per non aver capito che si trattava di uno scherzo. Attendiamo fiduciosi, ma là fuori continua ad esserci soltanto silenzio.Sospiro, accettando che nessuno verrà a salvarmi e che dovrò arrangiarmi da sola. Analizzando il mio nemico, scoprendo un punto debole da colpire.Loki m’osserva stranito, quasi si fosse accorto soltanto adesso che esisto ancora. Sembra incerto sul da farsi. Sto quasi per iniziare a sciorinargli il lungo elenco di ragioni per cui ammazzarmi sarebbe una pessima idea, giusto per spingerlo sulla retta via (o persuaderlo a farmi fuori seduta stante, per mettermi a tacere) che mi libera, gridandomi di andar via e di non mi farmi più vedere. Di sparire dalla faccia della Terra, se possibile.Uh? Che razza di piega sta prendendo questa giornata assurda?

************************************************

HA! HAHA! HAHAHAH! MWAHAHAHAHHA…Okay, grasse e malefiche risate per l’ingloriosa fine di quel cretino di mio fratello ma ad essere sinceri non so bene come prendere la cosa. Uccidere la sua amata non mi sembra più avere lo stesso significato, non sembra darmi la soddisfazione che mi aspettavo, se lui non è qui per piangere la sua morte. E poi dove lo butterei il corpo? Potrei incenerirlo, ma perfino quello mi richiede più fatica di quanto non se ne meriti Miss Foster.Nah, sbarazzarmi di lei è controproducente: potrebbe addirittura tornarmi utile quest’essere miserabile, un giorno. Come, ancora non mi è chiaro, ma non si sa mai. Meglio essere preparati per ogni evenienza. Meglio lasciarla andare, sì. Riportarla al suo appartamento, perché è un quartiere piuttosto malfamato ed il mio magnanimo gesto andrebbe sprecato – che insopportabile, impensabile, eresia! – se questa qui si facesse ammazzare da qualche borseggiatore sotto casa. Lasciarle il mio numero nel caso Thor si facesse sentire, minacciando di morte lei e tutti quelli che ama se non mi riporterà subito la notizia.

Che Thor si sia salvato è un eventualità improbabile, ma che non posso non considerare. Dovrò tenermi pronto e non abbassare la guardia.A parte questo, però, adesso che si fa? Passare tutto il giorno tra i miei letali congegni, assicurandomi che i sistemi di sicurezza del mio covo funzionino alla perfezione è quello che faccio ogni volta che evado dal carcere e torno a casa.Oggi dovrebbe essere diverso. Oggi dovrei celebrare, fare una conferenza stampa in mondovisione ed annunciare come intendo dominare il mondo. Poco importa se nemmeno io ho ben chiaro che cosa voglio fare di concreto, a parte togliere a queste scimmie mal evolute la libertà. Schiavizzarle e unirle tutte quante nell’unico scopo di compiacermi sembra un’ottima prospettiva, ma ho visto abbastanza film di fantascienza – ebbene sì, non mi sono