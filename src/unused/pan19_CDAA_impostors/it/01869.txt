di gran lunga più anziano di Talia. Aveva novecento, forse addirittura mille anni – lei stessa aveva perso il conto –, ma la sua bellezza era fresca come quella di una ventenne. 

Divenne una creatura immortale per puro caso: una notte scappò dalla capanna dove viveva insieme ai genitori e i quattro fratelli per sfuggire alle percosse che suo padre le inferiva sistematicamente; si inoltrò nella boscaglia avvolta dalla luce bluastra, sentendo i passi degli altri dietro di sé che la inseguivano. Andò in panico, perse l’orientamento e finì in una pozza ghiacciata. Lì giacque per tutta la notte, nascosta dalle ninfee, il respiro mozzato in gola. Vide solo la luna sopra di sé e credette di essere morta. Non lo era.

Il Branco di Talia la conobbe nell’estate del ‘99. Per Laura fu amore a prima vista: stravedeva per lei, per i suoi modi di fare strambi, per tutti i racconti meravigliosi che aveva da dire, praticamente la venerava. Purtroppo, però, era difficile che riuscissero a vedersi a causa delle migrazioni del suo Stormo.

Derek la mal sopportava per il suo essere incurante, come se tutto ciò che la circondava non avesse importanza. Come se fosse solo un sogno dal quale si sarebbe svegliata da un momento all’altro. Gli faceva dubitare della propria esistenza, lui che era sempre stato così razionale e con i piedi ben piantati a terra. Sapeva che probabilmente il suo atteggiamento fosse una conseguenza a tutti quegli anni di esperienza: Marjie doveva ormai aver visto tutto quanto. Ma ciò non toglieva che fosse irritante.  

«Non voglio quell’oca a casa mia», borbottò dunque.

«È un cigno», lo corresse Cora.

«Hai capito cosa intendo».

«Perché ti è così antipatica?», brontolò Laura, che ora stava specchiandosi in un cucchiaio per verificare che il trucco fosse a posto. «Non l’ho mai capito. È bella, gentile e ci porta sempre tanti regali». 

Derek sgranò appena gli occhi. «Devo ricordarti cosa mi portò per i miei diciott’anni?».

Le due sorelle cominciarono a sghignazzare. Ricordavano alla perfezione la scatola da cento di preservativi personalizzati sul cui fronte un grosso lupo dal pelo nero esprimeva il suo giudizio sul sesso sicuro. Quando Derek la vide, divenne viola dall’imbarazzo e la nascose subito sotto le travi del pavimento in camera sua, nella casa di New York. Stava ancora lì, probabilmente ammuffita dall’umidità, mai toccata neanche con lo sguardo.

«È stato magnifico», ululò Cora tra le risate, scacciando una lacrima di ilarità dall’angolo dell’occhio.

«È stato il suo modo di considerarti un uomo», le diede man forte Laura.

«Se si avvicina troppo giuro che le strappo le piume», minacciò.

Lei gli puntò contro un coltello particolarmente affilato. «Prova anche lontanamente ad insultarla in qualche modo e giuro che ti strappo gli attributi con gli artigli».

«Pft, come se Marjie potesse sentirsi offesa da qualcosa», commentò Cora, ma neanche finì la frase che il campanello suonò e un battito pacato, estraneo al Branco, si aggiunse a tutti gli altri presenti in casa.

Laura lasciò perdere il coltello e, illuminandosi tutta, quasi fluttuò fino all’ingresso per aprire – strappare dai cardini – la porta e rivelare la loro ospite, mentre il fratello e la sorella camminavano al suo seguito.

Marjorie era di una bellezza straziante, ma questa non era una novità. I grandi occhi grigi stavano osservando i tre fratelli Hale come avrebbero potuto osservare un muro bianco: erano statici, inespressivi. I capelli biondo platino erano corti sulla nuca e lunghi sul davanti, con qualche ciocca tinta di colori pastello. Neanche l’orrendo abbigliamento riusciva a farla sfiorire. Calzava delle Chuck Taylor di stoffa chiara che mal si intonavano alla gonna di un giallo squillante e al golfino bordeaux troppo lungo, lasciato aperto per rivelare una camicia di denim al di sotto. Non si era mai interessata troppo dell’aspetto che aveva da umana.

«Buonasera», disse formalmente. «Come state? Vi trovo bene».

Laura rispose con un urlo così squillante che tutti gli abitanti della casa dovettero tapparsi le orecchie; si gettò a capofitto tra le sue braccia e la strinse forte, dondolandosi sul posto, piagnucolando su quanto le fosse mancata e quanto fosse contenta di rivederla.

Marjie ricambiò l’abbraccio dandole tenui ed impacciate pacche sulla schiena.

«Ha avuto un esaurimento?», chiese in tono comprensivo, rivolgendosi a Derek e Cora.

La minore degli Hale scrollò le spalle e sospirò come se avesse a che fare con una manica di deficienti. «Nah. Era solo impaziente di rincontrarti».

«Oh, capisco».

«Forza, Laura, falla entrare».

La mora la lasciò andare con un sorriso raggiante. Era così su di giri che si caricò le due valigie enormi sulla schiena e le portò nella stanza degli ospiti al piano di sopra, per poi scendere e pararsi dinanzi al Cigno. Compì tutto nello stesso lasso di tempo che impiegò Derek a chiudere la porta di casa.

«Hai fatto buon viaggio?», chiese, parlando velocemente, mentre tutti camminavano verso il divano.

«Oh, sì, è stato molto piacevole», replicò la bionda in tono trasognato. «Ho dormito per gran parte del volo».

«Ho un ragno in