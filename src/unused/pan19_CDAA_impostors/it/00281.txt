’aria del tribunale.

 

 

Ω

 

II


Il labirinto


 

Azkaban è un posto strano, eppure, per qualche contorto meccanismo della sua mente, a Bellatrix piace.

Le grida di terrore dei prigionieri le ricordano i tempi gloriosi, quando il suo Signore era temuto e acclamato, e sono come un balsamo per quella donna dagli occhi folli.

Azkaban è un labirinto nel quale i prigionieri perdono sé stessi, fino a dimenticarsi chi realmente sono; si respira la follia in ogni singolo, sudicio e freddo affranto, follia che si insinua nelle vene e negli occhi di ognuno, guardie e prigionieri, finché non rimarrà nient’altro che essa.

E, in quella follia, Bellatrix ride.

 

 

Ω

 

III


Tortura


 

 L’odore del sangue è quasi nauseante, ma la donna non ci fa caso – è un odore dolce, che sa di ruggine, inebriante. Una goccia scarlatta rotola sulle sue labbra, e lei la assaggia avida, sentendo quel sapore dolciastro esploderle in bocca, e ne vorrebbe ancora e ancora; vorrebbe vederlo scorrere, il sangue dell’uomo che continua a parlarle minaccioso, domande senza risposte, assaggiarlo e ridere di fronte alla vita che scorre via.

Ha il viso graffiato e il corpo martoriato, ma Bellatrix non sente dolore, anzi: quando sta per essere vibrato l’ennesimo colpo, la donna ride, pregustando il sapore del sangue.

 

 

Ω

 

IV


Tortura


 

«Dove sono gli altri? Dove sono i Mangiamorte?» L’uomo continua a fare domande, sperando scioccamente di avere una risposta, ma Bellatrix non parlerà, troppo orgogliosa del suo Signore per poterlo tradire come il più lurido dei vermi.

La tortura continua, nell’aria le parole vibrano assieme ai colpi inferti, minacce di sottoporla al bacio dei Dissennatori se non parlerà, ma Bellatrix Lestrange non apre bocca, fedele fino al sangue al suo Signore e alla sua causa.

Improvvisamente si sporge (per quanto le catene glielo permettano), gli occhi accesi di una malsana follia, «Lui», sussurra, «è ancora vivo», e scoppia a ridere.

 

 

Ω

 

V


Il sapore della libertà


 

Bellatrix è sola quando, all’improvviso, le urla cessano, e ad Azkaban cala il silenzio – e lui compare davanti ai suoi occhi, splendente nel suo livido pallore e nella sua aura di morte: si avvicina lentamente alle sbarre e la osserva stupito (non la riconosce subito, dodici anni sono tanti e Azkaban l’ha quasi trasfigurata); una mano bianca e gelida si avvicina e lei la afferra ridendo, mentre il vento freddo del mare le sferza i capelli e gli abiti stracciati e i dissennatori danzano attorno a loro un ballo di morte e follia – la libertà ha il sapore della paura.

 

  

Ω

 

VI


Amore


 

Sapeva che sarebbe tornato, lo ha sempre saputo, è per questo che ha preferito farsi arrestare, piuttosto che rinnegarlo e tradirlo – come potrebbe ripudiare colui che ama più di ogni altra cosa?

Rodolphus, quell’inetto, sarà anche suo marito, ma lei sarà sempre la serva e l’amante più fedele del suo Signore; lo ha amato dal primo momento di un amore folle, perché un uomo del genere non meritava niente di ordinario, lo ha amato quando tutti ne festeggiavano la morte e nei labirinti di Azkaban, al costo di distruggersi per lui. Sulle labbra di Bellatrix, l’amore è una risata folle.

 

 

Ω

 

VII


Vittoria


 


Vittoria, vittoria, vittoria!


Il sangue non ha mai avuto un sapore più delizioso come in quel momento. Riesce quasi ad immaginarli, tutti quegli sciocchi studenti, quell’Esercito che non ha potuto molto, di fronte al cadavere spezzato di quel vecchio mago, le vesti imbrattate di sangue dalla caduta.


Silente è morto!


Ha aspettato per anni che i loro ruoli si ribaltassero: quando finalmente il marchio nero avrebbe brillato sopra Hogwarts, la disperazione spesa alla morte del suo Signore riversata nelle lacrime degli studenti che si è lasciata alle spalle, una risata che ancora risuona nei corridoi del castello dopo la fuga.

 

 

Ω

 

VIII


Dolore


 

Ad Azkaban, una volta un carceriere troppo indulgente, trascinandola alla stanza del sangue, le catene che strascicavano come fantasmi sul pavimento di pietra, le ha detto di chiudere gli occhi e stringere i denti, una volta che avrebbero vibrato il primo colpo.

«È il modo migliore per non sentire dolore», le aveva sussurrato, ma Bellatrix aveva riso, finché la gola non le aveva fatto male e non aveva sputato sangue.

Ed è la stessa cosa che ripete all’uomo martoriato che si divincola ai suoi piedi, quello che un tempo era stato Scrimgeour, prima di alzare la bacchetta, ridendo l’ennesima maledizione.

 

 

Ω

 

IX


Desiderio


 

Malfoy Manor è silenziosa.

Bellatrix Lestrange come nessuno l’ha mai vista, nuda, il corpo pallido disteso sotto quello del marito, mentre lui le morde le labbra rosse, le accarezza i seni candidi – entrambi si perdono in un gioco violento e lussurioso, chiuso a chiave tra le lenzuola e le pareti della loro stanza.

Rodolphus la bacia di nuovo, accarezza le cicatrici traslucide sul corpo – la schiena, le braccia, il ventre –, per la prima volta fragile come nessuno l’hai mai vista, la schiena inarcata, il volto sudato.

E poi Bellatrix ride, perché Rodolphus è suo marito, ma non è lui.

 

 

Ω

 

X


La fine


 

Bellatrix