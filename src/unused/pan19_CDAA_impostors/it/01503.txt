solo  perché lo fa di continuo, ma sembra che nessuno se ne sia reso conto. O  forse fanno finta di niente, come per un sacco delle cose che lo  riguardano.
Anche per questo ogni tanto pensa che in fondo, a quelli che si definiscono suoi amici, di lui non gliene importi un fico secco.
A lui, da un po', importa ancora meno. Reciterà la sua parte finché  ne avrà voglia, poi volterà le spalle e se ne andrà senza rammarico.
 
- dh - hd -
 
L'aveva fatto.
Draco gli aveva detto "ti amo" una sera, fuori dalle mura del  castello, mentre appoggiati al muro si strusciavano l'uno contro  l'altro, protetti dal buio e dall'ora di cena.
Per Harry era stato come ricevere un pugno in testa, nello  stomaco, su un orecchio. Gli era mancato il fiato e non aveva saputo  cosa rispondere. Si era girato di scatto ed era scappato al suo  Dormitorio.
La mattina dopo Draco lo aveva guardato con aria fredda e  distante, ma le ombre viola che gli incorniciavano gli occhi e facevano  risaltare il grigio dicevano ben altro. Parlavano di dolore e di  frustrazione, di sentimento di impotenza e di mancanza di speranza.
Harry avrebbe voluto poter tornare indietro, avrebbe voluto non essere corso via come un ladro nella notte.
Avrebbe voluto dirgli "ti amo anch'io".
Ma non l'aveva fatto. E poi non c'era stato più tempo.
 
- dh - hd -
 
Draco è morto una mattina di giugno, prima dell'alba, lo stesso giorno in cui Harry ha sconfitto il Signore Oscuro.
Correva nel cortile della scuola dietro a Goyle. Si è girato una  volta di troppo con un ghigno feroce stampato in volto e la bacchetta  sguainata pronta a colpire. La Maledizione Senza Perdono l'ha investito  prima che potesse anche solo riconoscere chi aveva davanti.
Era troppo buio, c'era troppa paura nell'aria, non c'era tempo per pensare.
E' stato freddato dalla stessa mano che ora solleva un bicchiere in  un brindisi non sentito, dallo stesso uomo che guarda le persone accanto  a sé e per l'ennesima volta si chiede cosa diavolo ci fa, lì.
Dallo stesso stronzo che una volta l'ha ascoltato dire "ti amo" e non  gli ha voluto credere. Magari, se quello stronzo l'avesse fatto, le  cose sarebbero andate diversamente.
 
Ci sono cose che, una volta fatte, ti uccidono dentro, grazie a Merlino. Così, almeno, non sarai più in grado di provare niente.
 
Harry non crede di essere stato tanto fortunato.
 
Fine


And they didn't live happily even after

 

 

Ci sono cose che vanno fatte.

Per il bene comune, perché tutti se le aspettano, perché dopo, forse, vivrai meglio anche tu.

Ci sono cose che, una volta fatte, ti uccidono dentro.

 

- dh - hd -

 

Harry cammina strascicando i piedi sul marciapiede bagnato, colpisce  una lattina abbandonata e la sente rotolare via, ma non la guarda.

Ha smesso da un pezzo di interessarsi davvero alle cose che lo circondano.

Non è disperato come pensano i suoi amici da anni, unicamente non gliene frega più niente.

Non gli importa nemmeno di quelle stupide cene a cui Hermione lo  costringe a partecipare, ma andarci senza discutere è molto più facile,  si evita la faccia sconsolata di Ron mentre scuote la testa all'ennesimo  rifiuto o gli occhi spalancati e umidi della sua amica.

Amica. Amici.

Si chiede qualche volta se lo siano mai stati, suoi amici, se il  destino non gli abbia semplicemente fatto incontrare le uniche due  persone che lo potevano costringere a fare ciò che ha fatto,  ricattandolo con l'affetto. Non amore, non la vede in questi termini.

All'amore, Harry, non ci pensa quasi mai.

C'è stato un periodo in cui credeva di non esserne degno, dopo anni  di condizionamento mentale da parte di quei fottuti dei suoi zii. Quando  è stato ad Hogwarts, o era invidiato o odiato, ad eccezione forse degli  Weasley e di Hermione stessa. Dumbledore non faceva che ripetergli che  lui avrebbe vinto perché era capace di amare.

La verità è che nessuno gliel'ha mai insegnato e che forse tutto  quello che provava era l'esternazione del suo immenso bisogno di  sentirsi accettato e, sì, anche amato.

La verità è che era talmente affamato d'amore che avrebbe fatto qualunque cosa perché gliene concedessero un po'.

La verità è che non è mai stato in grado di riconoscerlo, se c'era.

Tranne una volta, forse.

 

- dh - hd -

 

Hanno cominciato a spintonarsi dal corridoio, poi hanno trovato  una classe vuota e ci si sono fiondati dentro, continuando a tirarsi  pugni e schiaffi.

Harry non sa perché, ma ad un certo punto Draco si è fermato, ha  abbassato le braccia e ha cominciato a guardarlo fisso, senza dire una  parola. A quel punto, la sua rabbia invece di sfumare si è trasformata,  non incrementata, no, non lo sa nemmeno lui cos'è diventata, forse solo  voglia di umiliare e schernire. Ha tirato uno schiaffo a Draco, gli ha  fatto voltare la testa così di scatto che, oltre allo schiocco della sua  mano sulla guancia