può guardare la TV senza cioccolata "
"Mi chiedo come faccia ad avere quel fisico" afferma Stiles.
"Mi chiedo perché voi due non andate a fare vita di coppia altrove e lasciate in pace me"
"Perché tu sei il nostro cucciolo"
"Vi odio. Tutti e due"
"Non è vero" gli urla appresso Derek.

Stiles se la ride, la fronte poggiata sulla sua spalla.
"Sei pessimo" sussurra poi tra le risate
"Ho imparato dal migliore"
"Lusingarmi non mi distrarrà dal mio obiettivo: voglio delle lezioni"
"La risposta è no"
"Oh andiamo amico. Che ti costa?
"Tempo, dignità e credo anche una buona dose di sanità mentale"
"Sei un bastardo. E non credere di saperci fare più di me. Se non avessi quel corpo sexy, non otterresti gli stessi risultati"

Ora, Derek va fiero del proprio fisico, ma di certo non è l'unico motivo per il quale ha successo con così tante donne ed uomini.

"Anche tu sei sexy, ma non esci con nessuno perché sei imbranato "
"Non è vero. Sono imbranato, ma non sexy, e proprio per questo ho bisogno del tuo aiuto. Sono tre anni che aspetto che chi mi piace si accorga dei miei sentimenti, ma continuo ad essere ignorato e ora sono stanco. Voglio fare sesso!"
"Ok ok ti aiuterò" ride Derek "Aspetta! Chi ti piace da tre anni? Non mi hai mai detto nulla"
"N-non è importante" dice per poi scattare verso l’uscio "ci vediamo stasera al pub del centro. Non tardare"
Derek fissa la porta d'ingresso appena sbattuta dal più piccolo e cerca di evitare che la gelosia prenda il sopravvento. Se mai dovesse scoprire il nome della persona di cui Stiles si è invaghito, potrebbe realmente farle o fargli del male.

 

*

 

"Vuoi dirmi almeno se è maschio o femmina?"

Sono seduti da dieci minuti al tavolino di un pub di Beacon Hills, dove c'è sufficiente movimento la domenica sera.

"No Derek, da questa bocca non uscirà nulla, nossignore" dice Stiles incrociando le braccia al petto "e non guardarmi con quegli occhi da lupo bastonato. Con me non attacca. Ehi che ne pensi di quella ragazza?"
"Inutile che cambi discorso, non finisce qui. Comunque non male. Direi alla tua portata"
"Bene" dice Stiles, balzando dalla sedia, lo sguardo risoluto "vado, rimorchio e torno"
"Ricorda quello che ti ho insegnato " gli urla dietro e lo osserva, mentre con passo fintamente spavaldo, si avvicina alla bionda vicino al bancone. Derek concentra il suo super udito sulla conversazione, ignorando la vocina che gli suggerisce di alzarsi e trascinare Stiles lontano da tutti.

"Ciao, scusa puoi prestarmi il tuo cellulare? Sai devo chiamare dio ed avvisarlo che ho ritrovato il suo angelo"
"Davvero? Questa battuta ha almeno trenta anni. Tornatene negli anni ‘80"

Stiles fa ritorno al tavolo e si accascia su una sedia, prendendo un lungo sorso dalla sua birra.
"Hai davvero detto a quella ragazza quello che hai detto?" lo canzona Derek
"Sta zitto. Non capisco cosa sia andato storto: era una frase dolce e simpatica , proprio come avevi detto tu"
"Io non ti avevo detto di renderti ridicolo con una battuta che non avrebbe usato neanche mio nonno"
"Non capisci niente di come si rimorchia Derek"
"Dio Stiles, nessuno usa più il termine rimorchiare"
"Beh io si e lo riporterò di moda"
"Certo. Per favore concentrati. C'è qualcuno che ti piace?"
"Mm a parte te lupone mio?"
"Finiscila idiota" ribatte Derek senza riuscire ad evitare di arrossire
"Bene" grugnisce l'altro "quello lì non mi dispiace"
"Non credevo ti piacessero tipi del genere"
"Tipi alti, mori, muscolosi? Infatti! Normalmente mi attraggono quelli bassi, pelati e fuori forma"
"Non essere sarcastico: era un'osservazione. Questa volta sii te stesso e, per favore, meno smielato e più intraprendente"
"Tornerò vincitore"

"Scusa, per caso c'è uno specchio nei tuoi pantaloni? Perché mi sembra di vedere me stesso dentro di loro"
Derek non ha il tempo di schiaffarsi una mano sul viso per l'esasperazione, che vede il suo amico essere fronteggiato da un altro ragazzo ben piazzato. Il pugno che poco dopo urta contro il viso di Stiles non è notevole, ma il suo occhio si fa nero in un attimo. Fine della serata.

 

*

 

"Non c'era bisogno che mi facessi da infermiere" si lamenta Stiles, seduto sul tavolo della cucina mentre si tiene del ghiaccio sull'occhio pestato.
"Non c'era neanche bisogno che tu dicessi una cosa del genere ad un ragazzo che sta per sposarsi"
"Non ho visto l'anello"
"Regola numero uno: assicurarsi sempre della disponibilità del bersaglio "
"E quando avevi intenzione di dirmi questa regola?"
"Credevo fosse ovvio. A quanto pare sei proprio negato"
"Ehi almeno la frase era audace"
"Anche troppo"
"Non fare quella faccia sconsolata. La verità è che sono più un uomo di fatti che di parole, almeno