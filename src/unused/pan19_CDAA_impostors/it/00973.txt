in modo poco consono su Khan” spiegò stemperando sulle dita, l’umidità delle lacrime di Kirk.
“Poco consono?”
“L’ho preso a pugni…” confessò con un misto di imbarazzo e vergogna.
Kirk sorrise divertito avrebbe proprio voluto vederlo.
“Ero arrabbiato… addolorato e volevo… vendetta” spiegò e l’ultima parola la sussurrò appena vergognandosi profondamente.
“Sono tante emozioni in una sola volta…” costatò Kirk cercando di stemperare l’atmosfera seria del discorso.
“Già e sei stato tu a scatenarle” ammise tornando a guardarlo negli occhi.
Quanto erano costate quelle parole al suo primo ufficiale? Prima che Kirk potesse dire o fare qualunque cosa Spock riprese a parlare.
“Mi ha detto che aveva fatto un sogno strano” la sua voce era tornata neutra e ferma, aveva ripreso le distanze tra loro in un momento, anche sul suo volto non si leggeva niente.
Jim tentennò, forse aveva frainteso, forse Spock non sentiva quello che provava lui. Quell’esperienza li aveva avvicinati un po’ di più, aveva saldato la loro amicizia… forse si trattava solo di questo dopotutto.
“Non me lo ricordo più” mentì spudoratamente.
Prima che Spock potesse dire qualcosa, la porta si aprì con un sibilo fecero il loro ingresso Scotty, Chekov, Sulu, Uhura e per ultimo McCoy.
Spock si alzò di scatto e si diresse alla finestra fissando la pioggerellina che cadeva oltre il vetro.
“Capitano” lo salutarono, scattando sull’attenti e facendo il saluto militare.
“Riposo, signori. Non siamo sul ponte di comando dell’Enterprise” replicò con il suo solito tono gioviale ed allegro.
Scotty gli si avvicinò con fare minaccioso: “Sappia che è solo perché è convalescente nel letto di un ospedale che non le do un pugno” sputò arrabbiato “Non mi faccia più uno scherzo del genere, Jim. Il mio cuore non reggerebbe a un altro spavento di questa portata.”
“Ho salvato la nave e tutto l’equipaggio, non c’era molta scelta, ci saremmo schiantati, facendo altre vittime oltre ai presenti sulla nave. Com’è che ha detto signor Spock?” domandò voltandosi verso il comandante che ancora guardava fuori dalla finestra.
“Le esigenze di molti contano più di quelle di pochi.”
“Non scherzi su queste cose, capitano” lo redarguì duramente il tenente Uhura.
“Ehi, se lo dice Spock va bene, se lo dico io no?” la prese in giro strizzando un occhio.
“No, non va bene in nessuno dei due casi” brontolò.
“Forse sarebbe il caso che lasciaste riposare il capitano Kirk” intervenne il vulcaniano parlando per la prima volta dall’ingresso degli altri ufficiali.
“Lei è stato qui per due settimane quasi ininterrottamente e noi non possiamo stare cinque minuti. È nostro capitano tanto quanto suo” brontolò Chekov dando voce ai pensieri di tutti i presenti.
Il primo ufficiale si volse verso il guardiamarina, che abbassò lo sguardo arrossendo, rendendosi conto di aver parlato in modo inappropriato a un suo diretto superiore; il vulcaniano non ribatté, tutti loro erano ancora scossi per quanto era accaduto.
Con la coda dell’occhio colse l’espressione di stupore sul volto di Jim.
Prima che qualcun altro potesse dire qualcosa, la porta si aprì ed entrò la dottoressa Carol Marcus, zoppicava un poco, ma sembrava stare bene.
Kirk sorrise ora c’erano proprio tutti, il suo equipaggio, no la sua famiglia; era bello sentirsi così amato.
“Sta bene dottoressa?” chiese, gli eventi erano precipitati da quando Khan li aveva teletrasportati sull’Enterprise.
La donna annuì con un dolce e schietto sorriso.
“Mi dispiace per suo padre.”
“Anche a me, ma purtroppo le azioni che ha commesso lo hanno portato a quell’epilogo” disse ed il suo sorriso si spense.
“Detesto dare ragione al primo ufficiale scientifico, ma il tempo della visita è finito. Su, su tutti fuori” ordinò McCoy, aprendo la porta e facendo cenno loro di lasciare la stanza.
Ognuno salutò e uscì; il tenente Uhura cercò di catturare lo sguardo di Spock, ma questi era immobile davanti alla finestra, con un tremulo sospiro seguì Carol.
“Anche lei, Spock” lo invitò, ma questi non si mosse “È un ordine come medico.”
L’ufficiale si volse stava sicuramente per rimbattere, ma Leonard lo precedette.
“Da quanto non fa un pasto decente e dorme più di qualche sporadico momento?”
“Sono un vulcaniano posso…”
“Sì, sì lo so. Ho studiato la vostra razza, ma ha un limite anche lei e credo l’abbia raggiunto quindi si congedi.”
Spock rimase un momento interdetto su da farsi, desiderava parlare ancora con Jim, ma il dottore era irremovibile, inoltre doveva ammettere che ora che il capitano era sveglio, sentiva la stanchezza di quei giorni sopraffarlo.
Volse la testa verso il giovane che aveva osservato la scena in silenzio.
“Vada pure Spock, sto bene… avremo tempo per parlare…” lo rassicurò.
La porta si chiuse alle spalle dell’ufficiale che lasciò quella stanza dopo due settimane.
“Testardo vulcaniano” sbottò avvicinandosi e controllando il monitor.
“È sempre rimasto qui?” domandò Kirk.
“Sì, non si è praticamente mai allontanato,