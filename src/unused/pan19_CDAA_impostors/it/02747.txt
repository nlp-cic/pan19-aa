secco della mano, per poi proseguire, diritta incontro alla
propria meta.

«Va bene, signor Non-So-Fare-L'Attore,
scansiamoci da qui. Ci troviamo un posto tranquillo, mi dici tutte le
stronzate che avrai certamente da dirmi e poi, se dio vuole, mi potrai
lasciare in pace per il resto dei miei giorni – brevi o
lunghi che siano -».

 

OK, non è andata poi così
male, no? D'accordo, la parte più difficile deve ancora
arrivare ma, hey, datemi un po' di tregua, per carità!

 

Mi porta nel suo camerino, quello personale, quello
dove giusto i fiori e i bigliettini sdolcinati hanno il permesso di
entrare. Credo di aver sottovalutato il problema – o forse ho
sopravvalutato la mia resistenza allo stress, ancora non l'ho capito
– Comunque sia, mentre Patience mi fissa con i suoi occhi che
hanno il medesimo colore e l'identico brillio dell'ossidiana, ho la
forte tentazione di dileguarmi dalla stessa porta da cui sono entrato
e, possibilmente, non farmi mai più rivedere.

Ma che diavolo sto dicendo? Io sono qui per una
ragione seria, e quella ragione è, ora, giusto di fronte a
me e mi squadra in un modo che sembra volermi carbonizzare.

«Io sto sempre aspettando quel bel
discorsetto che volevi farmi a tutti i costi, Damien. Guarda che, tu ci
creda o meno, non ho tutta la giornata da regalarti».

Ecco, appunto. Ma io, dopotutto, sono forte, non
devo farmi intimidire, non posso arrendermi. Devo farcela, posso
farcela. Io sono... i-io sono...

«DAMIEN!».

Faccio un balzo assurdo e squittisco terrorizzato
al semplice suono della sua voce. Che vergogna: sono proprio senza
speranze.

«E-ecco... Io...», provo, senza
purtroppo molti risultati.

Lei sbuffa e io non riesco ad impedirmi un tremolio
agitato.

«Senti, ti concedo ancora due minuti. Se
per allora non mi avrai ancora detto una frase di senso compiuto, io ti
saluto, Damien. È
stata una gran fregatura e una bella rottura di coglioni averti in
compagnia».



ADVERTISEMENT





ADVERTISEMENT





Mi ritrovo a sgranare gli occhi. Il pensiero che
sto per fallire già al mio primo tentativo rischia
seriamente di mandare in frantumi il mio povero cuore già
abbastanza provato dalla traumatica esperienza.

«Aspetta!», la fermo,
stringendole la manica della felpa per cercare di trattenerla,
«Per favore, siediti un minuto, vuoi?».

Lei sbuffa ma, dopo aver alzato gli occhi al cielo
– al soffitto del luminoso camerino, in verità
– torna ad osservarmi con un misto di curiosità e
noia.

 

«D'accordo, io...», sto
arduamente tentando di farmi forza, anche se mi rendo conto troppo
tardi di quanto possa essere faticoso, «Io sono qui
perché penso tu abbia bisogno di aiuto». Mi fermo
un attimo, interdetto dal suo ghigno palesemente canzonatorio.

«Diavolo, se è così
avrebbero anche potuto mandarmi qualcuno di meno imbranato».

Arrossisco furiosamente alle sue parole sprezzanti,
in fondo conscio di quanto non abbia tutti i torti. Ma, diavolo, da
qualche parte dovevo pur cominciare, no?

Sospiro, un po' scoraggiato, «Io... so
chi sei, Patience. Conosco la tua anima, anche se tu fai di tutto per
non mostrarla in giro».

Aspetto, mentre un suo sopracciglio scuro si curva
repentinamente verso l'alto.

«E dimmi: come sapresti tutto questo... mistero
celato?».

«Ahm... P-posso vedere dentro di te.
Quello che mostri è troppo sottile e fragile
perché possa impedirmi di andare oltre. E al di
là ci sei tu, Patience, la tua anima, così
diversa da quello che tutti credono di vedere e di sapere».

«E tu, che cosa credi di
sapere?», mi domanda improvvisamente, con una strana
tranquillità che è decisamente poco da lei.

«Non credo di sapere. Lo so. So che una
parte di te è sempre stata spaventata dalla gente, pensando
che vogliano qualcosa da te, qualcosa che tu non puoi dare, che non
pensi di poterti permettere. Nemmeno tu sai di cosa possa trattarsi, ma
hai deciso che è comunque troppo e che non vale la pena di
mettersi in gioco. Sai che potresti perdere, forse ne hai addirittura
la certezza. Come sia possibile essere sicuri dell'ignoto, nemmeno io
lo capisco, ma spesso me lo sono chiesto, intento ad osservarti
dentro».

«Sei un voyeur?».

Sorrido di quella che ha tutta l'aria di essere una
battuta di spirito e sospiro leggermente, prima di continuare,
«Non propriamente, Patience. Hai mai riflettuto su quanto sia
buffo l'accostamento fra te e il tuo nome? Non hai mai dimostrato
pazienza, nemmeno verso te stessa. Mi chiedo se non fosse
più un'esortazione a preservare quel lato di te che invece
sembra così profondamente reticente a mostrarsi. Non ti
piacciono le persone, Patience?».

Mi risponde con una smorfia. Se di disgusto o di
dolore non riesco a capirlo.

«No, Damien, non mi piacciono».

«E tu? Sei mai riuscita a piacere a te
stessa?».

Sbuffa, distogliendo lo sguardo, e la sua voce,
appena udibile, filtra attraverso le sue labbra in un soffio,