- ed è soprattutto il posto da cui Hiro può scroccare più facilmente pop corn a Tadashi senza farsi notare dalla zia, può infastidirlo tranquillamente e può anche prenderlo in giro quando inizia a soffiarsi il naso per la tragicità dei film romantici. Ormai in realtà è quasi diventata più una questione di principio, una sorta di tradizione tra fratelli che non possono non portare più avanti, ma lo scrocco e il ricatto rimangono comunque ragioni validissime.

Quando zia Cass e Tadashi emergono dalla cucina il maggiore gli lancia un'occhiata scettica, fingendo quasi di non essere interessato alla cosa, e Hiro risponde con un innocente sorriso a trentadue denti. La zia porge a entrambi la loro ciotola con i pop corn, si appostano tutti e tre per benino - Tadashi alla sua sinistra, la zia a destra - e a luci spente premono play sul primo film della serata. Dato che di solito è sempre quello romantico per Cass, Hiro non presta poi tanta attenzione, limitandosi a ingurgitare pop corn uno dopo l'altro, ed è solo dopo venti minuti dall'inizio del film che chiede alla zia di passargli il bicchiere gigante con la cannuccia - quello che usano solo per le maratone - proprio accanto a lei sul tavolino. Stringendolo tra le mani Hiro accompagna la cannuccia in bocca con la lingua come fa sempre, un piccolo vizio che ha da quando è bambino, e inizia a succhiar su la Cola, assetatissimo dopo tutti quei pop corn estremamente salati. Ne beve una buona metà abbondante, vedrà di premurarsi lui stesso per riempirla dopo.

Poi gli arriva una leggera spinta al braccio sinistro e si volta verso Tadashi che intanto allunga la mano verso di lui muovendola come per dirgli "Passa il bicchiere a me". Hiro non ha manco il tempo di realizzare che subito la voce di GoGo che ripete "bacio indiretto" gli rimbomba nella testa. Questa cosa sta sinceramente diventando problematica. Stavolta lo stomaco sottosopra non è abbastanza, riesce a sentire perfettamente la faccia bruciargli e si domanda quando cavolo sia avvampato così di botto. Ma Tadashi non sembra averlo notato, ancora una volta è stato salvato da qualcosa che attira la sua attenzione lontano da lui. Riluttante, si auto-impone di smetterla di dar peso a questa questione e con decisione passa al fratello il bicchiere, come a dimostrare a se stesso il suo pieno autocontrollo. E in un certo senso può affermare anche di esserci riuscito.

Ovviamente, solo se non si considera il fatto che appena Tadashi inizia a bere dalla cannuccia, Hiro si maledice arrossendo ancora perchè non può davvero aver pensato che tecnicamente quello vale come bacio indiretto con la lingua.

 

 

_______

 

 

 

Dopo un paio di settimane, Hiro capisce che deve definitivamente fare qualcosa riguardo alla sua situazione più che imbarazzante. È riuscito a darsi una spiegazione la prima volta, a sorvolare la seconda, a fingere inesistente la terza, ma dopo la quarta - seguita da una quinta, una sesta e ha perso pure il conto delle altre volte - la cosa si sta facendo più che problematica. Gli sta rendendo la vita praticamente impossibile. Non può davvero passare il resto della sua esistenza a vergognarsi come un cane ogni volta che suo fratello e lui condividono qualcosa da bere, anche perché succede così fottutamente spesso che farebbe prima a trovare un modo per sopravvivere senza liquidi. Deve anche capire quale sia il motivo che lo spinga a farsi tanti problemi a riguardo, ma dato che non è ancora riuscito a scendere a patti con la sua coscienza per il momento ha accantonato la domanda. Ignora il fatto che il fulcro del macello possa essere Tadashi, magari. Appoggiato al lavello della cucina con entrambe le mani Hiro fissa i piatti appena finiti di lavare e continua a ragionare per trovare una via d'uscita. Insomma, fino a quando succedeva a casa o giusto tra loro due, poteva anche chiudere un occhio e fare i conti solo con se stesso, ma se gli capitava di arrossire, balbettare - sì, si è aggiunta anche questa adesso - o sentirsi girare la testa in pubblico, o davanti ai loro amici, non poteva materialmente passarci sopra. Ricorda ancora quanto avesse voluto sparire, diverse sere prima al pub, quando Tadashi gli aveva offerto il bicchiere visto che quello di Hiro era vuoto, e tutti quanti non avevano fatto altro che domandargli in continuazione perché fosse tanto rosso e continuasse a ripetere di non avere più sete se fino a qualche attimo prima se n'era lamentato. L'umiliazione - perché per uno come lui non ha proprio altre parole per descriverla - gli brucia ancora.

Purtroppo nell'ultima settimana non ha tirato fuori un ragno da un buco e non è sicuro che riuscirà a farlo adesso, per quanto sia un genio e si continui a sforzare. L'unica cosa che ha iniziato a maturare nella sua testa è quella di evitare, se gli è possibile, il contatto almeno da parte sua. Nella maggior parte delle volte ci ha provato ed è stato un fiasco totale ma a questo punto è davvero la sua ultima spiaggia, fino a che non troverà qualcos'altro. Si toglie i guanti di gomma e li posa nel cestino appeso sopra il lavello, dopo di che si volta verso il tavolo. Una strana determinazione inizia a farsi strada in lui e sì, ha deciso che farà proprio così. Se si impegna e sarà abbastanza furbo riuscirà