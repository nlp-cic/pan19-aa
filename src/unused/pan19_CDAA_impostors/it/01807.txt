nei momenti di noia.

#10 – Eyes of war [87 parole]

Tornarono a Londra che era un freddo pomeriggio d’autunno.Nagini poteva avvertire la terra vibrare sotto il peso delle ombre che li seguivano ovunque.Sapeva cosa stava accadendo e aveva deciso di restare, sempre e per sempre.Alzò lo sguardo sul profilo del suo signore con un cipiglio fiero, ma sussurrò «Siamo pronti».Tom si girò a guardarla col viso inespressivo ormai trasformato; i suoi occhi, un tempo neri come petrolio, sembravano pozze di sangue.Nagini sapeva anche che quello voleva dire che era tempo di guerra.



[First rise of the Dark Lord 1970-1981]  



#11 – Eternal Nights [87 parole]



Nagini restava immobile sul materasso sfatto, con le braccia mollemente distese lungo i fianchi e la testa dritta sul cuscino, da ormai troppe notti.Eterno, il tempo scivolava sui muscoli nervosi, sui sensi tesi a captare ogni rumore e gli occhi sbarrati nel buio a ricercare ogni segno di vita.Aveva paura, una paura folle che le mozzava il fiato in gola.Poi la porta si apriva e lei serrava frettolosamente gli occhi, fingendo un sonno che non provava.Eterne notti a pregare che lui tornasse vivo.  




#12 – The dark mark of Betrayal [87 parole]




In un cerchio scomposto, i Mangiamorte attendevano in silenzio.Voldemort avanzò in mezzo a loro con portamento nobile e solenne.Nagini, due passi indietro, non poté nascondere un lampo di collera quando lei s’inchinò ai piedi del loro signore: lunghi capelli corvini e occhi sanguigni, Bellatrix Lestrange era il ritratto della lussuria.«Mio padrone…» sussurrò impaziente.Un lampo, segni neri sulla pelle, un sospiro soddisfatto sulle labbra rosso sangue atteggiate a ghigno.«Ora sei mia».E un sussurr0 che solo lei poté udire a insediarle la mente.  



#13 – Memory [89 parole]





Nagini fissava le lunghe dita che tambureggiavano sulla superficie dura, mentre il ragazzo parlava di profezie e morte. Quando se ne andò, Tom si alzò di scatto nella tipica dinamicità che lo caratterizzava «… da chi l’ha tre volte sfidato…»

«Di cosa si tratta, mio Signore?»
«Una memoria nata per distruggermi…» continuava a mormorare lui.
Il suo cuore perse un battito «Non lo permetterei mai» annunciò d’impulso e le sembrò quasi di vederlo rallentare per rivolgerle uno sguardo 
diverso
.
«Chiama Minus» ordinò, ma con tono raddolcito.
«Sì… mio Signore».



# 14 – In the end, only an 

error

 
[89 parole]




«Ti prego, ti prego no».

Correva, Nagini, come non aveva mai fatto su quelle gambe umane; il respiro spasmodico bruciava gola e polmoni alla ricerca d’aria.
«Dio, fa che sia un errore. Solo un errore…»
Non pregava mai lei, perché la preghiera non era altro che “cibo per stolti” – come asseriva il suo signore. Eppure non poté fare altro, in preda alla disperazione.
La casa dei Potter era completamente distrutta e, sul pavimento ricoperto di macerie, c’era solo un bambino che piangeva disperatamente, avvinghiato a un polveroso mantello nero.




#15 – Emptiness [89 parole]





«No!» Fu un urlo atroce a squassare improvvisamente quella notte.

A piedi nudi incedette tra i detriti, incurante delle ferite che gli si aprivano nella carne tenera, incurante di quell’umano che ancora viveva, incurante di qualsiasi cosa.
Vuota, vuota come un frutto la cui polpa era stata risucchiata via con ferocia.
Si accasciò tra la polvere, artigliando il mantello stropicciato – l’unico segno di 
esistenza 
del suo padrone che le fosse stato concesso 
– 
 portandoselo al petto.
«No, no…» continuò a sussurrare sommessamente, dondolando.
Senza più lacrime, senza alcuna espressione.
Vuota.



 



#16 – The lost Soul [89 parole]


Tornare da lui. Un pensiero fisso che le infettava la mente.Nagini si fermò a riposare solo una volta nella sua ricerca: in Albania, di nuovo.«Dove siete mio Signore…» sibilò sottovoce, mentre sentiva le forze abbandonarla.Non si nutriva da giorni, non dormiva da mesi, non respirava neanche per paura che la sua fragile anima scappasse a quel rumore così forte.«Tom, mio amato» osò dire, prima di svenire.Sognò un serpente antico, sognò i suoi occhi, sognò la sua voce.«Ti aspettavo… finalmente sei tornata da me».

#17 –Love Songs [89 parole]

Nagini chiuse gli occhi per assorbire quel contatto sulla pelle: il corpo del serpente era liscio e piacevole, ma lei ricordava solo quel ruvido tocco umano.«Sono solo niente…»La voce del suo signore snocciolava frasi deliranti, alternate a momenti di silenzio estremo.Nagini ne ebbe quasi paura.«Mio Signore…» accarezzava quella pelle squamosa con delicatezza e intanto cantava con voce melodiosa canzoni d’amore che forse lui neanche ascoltava.Restarono così a lungo – forse giorni – fino a quando il barlume di pazzia scomparve, stremato da un sonno senza sogni.

# 18 – Physical Link [88 parole]

Quando sentì il fruscio del sottobosco, Nagini si svegliò con i sensi in allerta «Mio Signore…» chiamò, rendendosi poi conto che non era lì; si mosse verso il sentiero, ma una mano