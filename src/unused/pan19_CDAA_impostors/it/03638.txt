muscoli delle spalle e della schiena. 
 Gocciolava Gotham, sciogliendo tutto il putrido d'un ventre ributtante. 
 Gocciolava come una donna sola e disperata, lacrime di sale e biacca. 
 Ti eri avvolto nel mantello, lasciando che le punte sfiorassero il fango d'una città per la quale avevi dato tutto. 
 Scorrevano sul tuo viso tutte quelle lacrime, acide e corrosive come il tuo stesso sangue. 
Avevi buttato un'ultima occhiata a Steve Picknett, uno dei tanti servi di Harvey Dent. 



 "Vai a casa, Selina." 



Che frase infelice: nemmeno ce l'aveva
 più una casa in cui tornare e ciò che ne era rimasto
 erano solo uno sparuto gruppo di gatti spelacchiati e qualche mobile
 rovinato.
 La pioggia era aumentata d'intensità, un fitto velo di nebbia e acqua. 
Avevi sospirato, l'adrenalina un serpeggiare bramoso sotto la pelle. 



Tump.



Un rumore, un respiro caldo contro la tua nuca.



Non lei.



"Cosa stai facendo?"



E la bestia si era liberata.


È neve quella che cade ora su Gotham.
Il freddo d'un giorno di lutto aveva raggiunto anche il cielo e piccoli
fiocchi traslucidi avevano preso a coprire ogni cosa, compreso lo
spazio che vi divideva.
È immobile il pipistrello, una statua d'ebano e silenzio.
Ti volti, lasciando che una crepa lacerante si apra nel tuo cuore.
"Sei solo un povero idiota, Bruce."


"Cosa stai facendo?"
 L'avevi raggiunto in uno dei tanti
 vicoli sporchi di Gotham, tra un criminale agonizzante e l'odore
 sgradevole di un futuro abortito.
 Bruce non ti aveva degnato neppure d'uno sguardo, fissando un punto imprecisato sopra la tua testa. 
 Distrattamente, avevi lasciato
 scorrere i tuoi occhi sulla massa indolenzita e gemente a pochi metri
 dai tuoi stivali, stirando le labbra in un sorriso teso.
 "Cosa aveva fatto?"
 "Niente."
 Socchiudi la bocca, sorpresa. 
  Niente? 
 Ti avvicini, carezzandogli le spalle con le dita. 
 "Bruce..."
 È un attimo, una frazione d'istanti
 in cui abbassi la guardia: ti afferra il polso in una morsa crudele e
 implacabile, schiacciandoti contro il muro adiacente.
 "No."
 Raschiano come le unghie d'una belva quelle parole, il latrato affamato del lupo e la pupilla contratta del predatore. 
 "Lasciami." sibili, graffiandogli la mandibola "Lasciami subito."
 Scarta di lato il pipistrello, immobilizzando anche l'altro braccio. 
 "Vattene."
 Digrigni i denti, alzando la gamba sinistra e cercando il punto debole in cui colpire. 
 È con uno sbuffo contrariato che ti comprime il ginocchio, fermandolo a pochi centimetri dall'inguine. 
 "Puoi fare di meglio."
 "Certo che posso: l'ho appena fatto."
 Fai leva sul suo avambraccio per issarti da terra e gli avvolgi la gamba destra attorno al collo, sbattendolo al suolo. 
 Wayne non si lamenta neppure, ma ti molla un pugno così forte da farti mancare il fiato. 
 "Ouch." mugoli debolmente, sfiorandoti le costole "questo ha fatto male."
 Provi a issarti sui polpacci, ma il pipistrello ti abbraccia alla vita, conficcando il pollice in una ferita appena richiusa. 
 Ti mordi le labbra, reprimendo un gemito di dolore e cercando un appiglio, ma Bruce non ne lascia nessuno. 
 "Selina, vattene."
 "No."
 "Vattene!"
 "Ho detto di no!"
 Bruce ti lascia all'improvviso, rialzandosi in un unico movimento fluido. 
 Ti rimetti in piedi, incurante del sangue che, copioso, aveva ripreso a scorrerti giù per la coscia. 
 "Cosa ti sta succedendo?"
 Il pipistrello ti soppesa da sopra la spalla, dandoti la schiena. 
 "Bruce..."
 "Non chiamarmi così."
 Non arretri d'un passo, squadrandolo interdetta. 
 "È il tuo nome."
 "......"
 "Bruce..."
Ed era stato il vuoto ad accogliere le tue incerte parole.


Fa schifo.
Moka ti fissa dubbioso, ostinandosi su di una macchia di cenere particolarmente molesta.
"Finirai per strapparti il pelo se continui così, Moka."
Non ti ascolta neppure il felino, continuando a leccarsi furiosamente.
È desolante.
Del tuo appartamento non rimangono che qualche muro grigio e decine di gatti impauriti.
Sospiri, lasciandoti scivolare contro ciò che resta della parete della cucina.
La puzza di bruciato è insopportabile, ma non hai altro posto in cui andare.
Ce l'avevo pensi amaramente ce l'avevo prima di tutto questo.
Ma Arkham City aveva cambiato tutto.

Hugo Strange era stato come una lenta e mortale epidemia.
Si era diffuso in tutti i tessuti di Gotham, contaminando le cellule sane di quella società corrotta.
Aveva nutrito il cancro putrescente che era Arkham, dandogli forza e
consistenza, lacerando Gotham dall'interno, quasi un alieno mostruoso e
ungulato.
Quando quel feto deforme che era stata Arkham aveva visto la luce, il
pipistrello era già molto oltre i confini della sanità
mentale.
In mezzo ai resti sbrindellati d'un utero insano, il pipistrello s'era
trovato solo e impotente, schiacciato da un complotto più grande
di lui.
E tu c'eri.
C'eri mentre il senso di colpa lo prostrava al suolo.
C'eri quando i suoi baci erano diventati morsi affamati.
C'eri e ti era lasciata sopraffare da tutta quella rabbia, da tutta quella violenza.
C