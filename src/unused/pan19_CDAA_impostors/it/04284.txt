il suo nuovo proprietario emettendo versi acuti. 
Dante lo guardò con aria scettica: quel pokémon era piccolo e carino e in chissà cosa si sarebbe evoluto. Niente a che vedere col tipo di pokémon che voleva lui. 
Delphox sarebbe stato potentissimo. 
Emise un sospiro rassegnato: aveva assolutamente bisogno di quel Torchic per cominciare il suo viaggio. 
Il pulcino gli si accostò alla gamba e si strofinò contro la sua caviglia come per attirare la sua attenzione. 
«Per fortuna che Nero non è qui... chissà che avrebbe detto...» commentò l'uomo a mezza voce mentre faceva rientrare il suo pokémon, incurante della manifesta richiesta di attenzioni. 
Il suo amico l'avrebbe preso per i fondelli di sicuro vedendo che razza di starter gli era toccato in sorte. 
«Be', partiamo...» sospirò l'albino, cacciandosi in tasca la ball e avviandosi lungo il sentiero che portava al Bosco Novartopoli. 
Lungo il bosco venne sfidato da alcuni allenatori ma per la maggior parte il suo Torchic dovette vedersela con pokémon selvatici, contro i quali faticò parecchio per vincere. Dante in un certo senso se l'aspettava. 
Quando arrivarono a Novartopoli, la prima cosa che l'uomo fece fu andare al Centro Pokémon per curare il suo Torchic; dopodiché si recò presso uno dei graziosi bar presenti nel centro della città per pranzare. A quell'ora aveva parecchio appetito; tuttavia, quando chiese una pizza ed una bottiglia di birra al barista, quest'ultimo rise stringendosi nelle spalle. 
«Signore non siamo una pizzeria...!» gli rispose, al che Dante prese un banalissimo sandwich e del succo di bacche. Stava per andare a prendere posto ad un tavolo quando si ricordò di non essere più solo. 
«Può prepararmi anche qualcosa per il mio pokémon?» chiese. 
Il barista gli fornì una scodella con del latte e una montagna di cereali. Dante osservò il piatto con una smorfia di disgusto sulle labbra; ciononostante lo prese e andò a sedersi ad uno dei pochi tavoli presenti, tutti situati all'esterno del locale. 
Si cavò di tasca la sua unica ball e fece uscire Torchic, che lo guardò intensamente con i suoi occhioni neri. 
«Non guardarmi così, piccoletto...» esclamò imbarazzato e infastidito insieme «Forza, mangia e vediamo se ti irrobustisci un po'!». 
Così dicendo gli spinse vicina la ciotola. 
Torchic la spinse via con una zampetta e andò ad accovacciarsi nell'incavo del gomito che Dante teneva poggiato sul tavolo per sorreggere il suo frugale pasto; dopodiché cominciò a strusciare la testolina contro di lui. 
L'albino fraintese completamente il suo comportamento: «Accontentati del tuo pranzo, perché non ho intenzione di darti neanche un boccone del mio, chiaro?». 
Con la mano libera ristabilì una certa distanza tra sé ed il pulcino, come a sottolineare il suo completo distacco emotivo. 
Torchic gli si avvicinò di nuovo, stavolta rimanendo all'esterno del limite segnato dal suo braccio, accoccolandosi contro il suo avambraccio nudo. 
Dante cambiò mano e si portò alla bocca il panino, mordendolo vorace, ignorando il suo pokémon. Se voleva digiunare lui non aveva alcun problema. 
Vedendo che non riusciva ad ottenere niente, Torchic cercò di attirare le sue attenzioni per altra via; tuttavia, mentre si concentrava per scaldarsi, si ritrovò ad averne troppo dentro. Una sfera di fuoco gli fuoriuscì dal becco. 
La fiammata colse di sorpresa Dante ma ancor di più lo fece il dolore dell'ustione sul suo avambraccio. 
In risposta allo stimolo nocicettivo, l'albino scattò in piedi lasciando cadere sul tavolo il suo panino e facendo un passo indietro. 
Si tastò la lesione con la punta dei polpastrelli, riscontrando che la fiammata non era stata poi così contenuta come gli era sembrata a prima vista. Gli sarebbe servito un po' di tempo perché la scottatura guarisse. «Cavolo, non credevo che potesse fare una cosa del genere...» commentò tra sé Dante. 
Compiendo un'altra impresa al di là delle previsioni dell'uomo, il pulcino balzò dal tavolo fin sulla sua spalla - senza dubbio una notevole altezza da coprire con delle zampette così piccole e all'apparenza gracili. 
Il piccolo pulcino si accovacciò sulla sua spalla appoggiandosi contro la sua guancia e ritentò a scaldarsi, riuscendoci. 
Dante avvertì il calore sprigionarsi dal punto di contatto divenire sempre più forte. All'oscuro di quali fossero le capacità del suo pokémon, temette che stesse per far di nuovo fuoco e fiamme. 
«Non azzardarti! Un'ustione mi basta!» esclamò cercando di scrollarselo dalla spalla. 
A quel punto, Torchic si arrabbiò e cominciò a beccarlo con forza sulla guancia. 
«Ah! Ahio! Smettila!» protestò Dante cercando di arginare la pioggia di colpi improvvisa. 
Un bambino che si trovava a passare per caso di lì, assistendo ad una simile scena - Dante, così grande e grosso, piegato dagli attacchi di un pokémon tanto piccolo -  non riuscì a trattenersi dal ridere. 
Infastidito ed irritato da quella risata - nonché perfettamente conscio del ridicolo spettacolo che stava offrendo di sé - l'albino optò per l'unica soluzione che gli venne in mente: con un grosso ceffone spedì Torchic giù dalla sua spalla e dritto sul pavimento. 
Il pulcino cadde seduto sulle gelide mattonelle e si risollevò barcollando per qualche secondo prima di cadere una seconda volta. Scosse la testa e la sollevò per guardare il suo allenatore,