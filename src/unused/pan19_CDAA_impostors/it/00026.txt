!

Il nonno lo chiamò per nome e quello subito si fermò, l'aria stupita, tornando poi sui propri passi.

– Storico Bookman – salutò formale – è inusuale vederla qui. Come posso aiutarla?

– A sentire mio nipote, un suo amico è ricoverato in quella stanza.

Ah, la faccia del dottore nell'udire le parole del nonno! L'aveva guardato come se faticasse a capire ciò che gli era appena stato detto.

– Io... non credo l'abbiano indirizzata correttamente – rispose, il tono esitante – c'è stato un incidente con un Difensore un paio d'ore fa, è lui che occupa la stanza alle nostre spalle.

Ecco, adesso sì che il nonno mostrava la reale portata del proprio disappunto; gli scoccò un'occhiata davvero severa, prima di tornare a rivolgersi al dottore.

– Questo è mio nipote – disse, posandogli una mano sulla spalla per condurlo davanti a sé; Komui gli sorrise – Lavi. Credevo si fosse inventato tutto per giustificare la sua presenza qui. Pare proprio che avessi ragione.

Il sorriso era scomparso dal volto dello Scienziato, sostituito da un'espressione di pura incredulità. Il nonno inarcò un sopracciglio, insospettito dalla reazione così marcata che si era prodotta dopo la presentazione del nipote.

– Posso vedere Yuu? Come sta?

Il suo inserirsi nella conversazione provocò una specie di pandemonio silenzioso, perché lo scienziato di nome Komui s'inginocchiò davanti a lui e lo fissò dritto negli occhi.

– Tu hai parlato con Kanda-kun? – disse con aria seria.

Tanto seria che il nonno lo prese per un braccio, facendolo rialzare e tirandolo in disparte, ma non abbastanza da impedirgli di continuare ad ascoltare.

– Komui – sibilò, indispettito – stai ammettendo che il ragazzo di cui parlava mio nipote esiste ed è il Difensore ferito nell'incidente che tutti vogliono mettere a tacere?

– Non si è trattato di un incidente – precisò lo Scienziato – Kanda ha detto di aver protetto il suo migliore amico dagli altri allievi. Credevamo fosse un'anomalia di condizionamento, invece diceva il vero.

– È senz'altro un'anomalia – corresse il nonno – i Difensori non provano sentimenti.

Udì il dottore, Komui, emettere un sospiro; poi l'uomo scosse lentamente la testa.

– Kanda non ha subito l'impianto del chip – disse – il Generale Tiedoll...

– Questo è pericoloso; e destabilizzante – l'interruppe il nonno, totale disapprovazione nel tono di voce – crea un precedente che mette a rischio il sistema, e le vite degli altri Difensori.

Il dottore parve combattuto su come rispondere.

– Lo so; ma il Generale sostiene che anche i cloni sono persone – disse infine – e vuole dimostrare che un totale addestramento psicologico può sostituire il condizionamento cibernetico.

– Follia! – esclamò il nonno. – Lavi! Andiamo!

– Bookman, aspetta! Lascia almeno che lo saluti, che male può fare? Sono solo dei bambini, non puoi pretendere da loro la perfezione.

Il passaggio dal linguaggio formale al dargli del tu parve meravigliare il nonno a sufficienza da farlo fermare. I due presero a confabulare in modo vagamente concitato e lui vide un altro dottore affacciarsi dalla stanza in cui sapeva essere Yuu. Approfittò del momento di distrazione e si avvicinò, strattonando il camice dell'uomo, che lo guardò incuriosito.

– Lavi! – si udì scandire dall'interno della stanza, e la curiosità del dottore si mutò in sconcerto. Era come se non riuscisse a credere che lui fosse reale.

– Posso vedere Yuu? – gli chiese; l'uomo annuì, basito e, prendendolo per mano, lo condusse vicino al letto dove giaceva il suo amico.

 

 

 

Il nonno gli aveva detto che era morto... Cosa stava succedendo? Perché Komui l'aveva nascosto lì?

– Yuu – mormorò – sei tu.

Gli occhi del giovane si richiusero e Lavi si chinò sulla capsula, poggiando la fronte sul vetro.

– Lo conosce? – chiese Reever; udì passi che si avvicinavano, ma non si risollevò, né voltò la testa.

– L'attività cerebrale è cessata quasi del tutto – informò Johnny – non credo si sveglierà.

A Lavi non importava un bel niente di ciò che dicevano, tutta la sua attenzione era per il giovane imprigionato nella capsula.

 

 

Credeva di averla fatta franca, invece si sbagliava, come sempre quando si trattava di suo nonno.

– Ti incontri ancora con lui, vero? – gli chiese qualche settimana dopo l'incidente.

– Come? – rispose, fingendosi ignaro.

Il nonno lo scrutò con aria severa, negli occhi cerchiati da profonde occhiaie nere una luce che non sapeva definire. Sembrava incuriosito, ed era strano.

– Il Difensore – disse – Komui ti ha visto vicino agli alloggi degli allievi.

Lavi sospirò. Non c'era più alcuno scopo a mentire, avrebbe solo peggiorato la situazione e attirato su di sé una punizione maggiormente aspra.

– Yuu non ha sentimenti, è l'amico ideale per uno come me – si giustificò – non avanza pretese, non si affeziona a te. Non ti cerca e se sparissi per sempre nemmeno se ne chiederebbe la ragione.

Il nonno lo guardò con un misto di scetticismo e compiacimento, mandandogli brividi d'ansia lungo la