stabiliva regole tornava a tormentarlo.

“Posso sapere perché?” domandò Hannibal prima di lasciarsi tormentare.

“Perché mi dà fastidio.”

Hannibal alzò il mento come ad annusare l’aria. Forse c’era un nuovo odore da catturare.

“Devo rinunciare alla mia vita sociale… Perché a te dà… Fastidio,” spezzettò la frase perché il senso arrivasse più chiaro alle orecchie della stessa persona che l’aveva pronunciata.

“Io non sono sufficiente, alla tua vita sociale?”

Il tono seduttivo stonava con la condotta tenuta dall’uomo fino ad ora, ma non stonava con lui.

Will era totale seduzione.

Seduzione della mente e del corpo, una costante ferita che si riapriva ad ogni sguardo, ad ogni gesto, ad ogni parola. Vicino tanto da poter essere toccato, eppure lontano da risultare un puntino all’orizzonte. Come una nave salpata anni prima.

La domanda chiedeva in modo specifico se lui non fosse sufficiente, anche così da lontano, anche così irraggiungibile, alla sua vita sociale. Questo Hannibal udì.

L’arroganza esibita era un aspetto del suo carattere mai emerso prima. Conturbante anche più di tutti gli altri messi insieme.

Hannibal si appropriò di uno sgabello.

Non era il suo genere di sedia, quello. Hannibal voleva appoggiare la pianta dei piedi a terra e accavallare le gambe, non stare appollaiato come un volatile; ma quello era stato uno dei contributi di Will alla casa e Hannibal si era inaspettatamente affezionato ai curiosi trespoli.

Allargò le gambe e afferrò il sedile nello spazio libero, i piedi a penzolare ai due lati. Ora sembrava davvero un volatile. Come Will desiderava. Si sarebbe seduto anche sui carboni ardenti.

“Ti riferisci al fatto che al mattino ci salutiamo o che al rientro a casa nel pomeriggio mi chiedi se ho chiuso il garage e se ho messo le chiavi nel contenitore sul mobile? Ti riferisci a questi contributi che dai alla mia vita sociale?”

“Tu non mi hai mai chiesto altro,” ribatté Will.

“Dovevo chiedere?”

“Se ti lamenti che parliamo poco…”

“Ti stupisci che la persona con cui solevi parlare degli argomenti più disparati sia dispiaciuta di sentire la tua voce dire un ciao ogni tanto?”

“Quali sarebbero le tue…necessità?” domandò Will.

“Necessità?”

Will si alzò dallo sgabello. “Per l’amor del cielo! Finiscila di fare il finto tonto. Quella parte è vecchia. Non so che cosa sto facendo, quello che so è ciò che non voglio che faccia tu. Non voglio che frequenti nessuno.”

“Ed io ti ubbidirò perché…?”

“Perché ti dà molta più soddisfazione un briciolo di speranza che io possa provare qualcosa per te che tutti gli appuntamenti che puoi ottenere da qui alla fine della tua vita.”

Hannibal si leccò le labbra. Come contraddire tanto impeto? Soprattutto quando nascondeva così tanta verità.

“Mi tieni seduto su questo sgabello mentre decidi cosa fare di me?” domandò Hannibal, sporto in avanti, le mani ora aggrappate al bordo dello sgabello; se avesse stretto di meno, le braccia avrebbero ceduto e si sarebbe ritrovato per terra ai piedi di Will, anche col corpo oltre che con ogni parte della sua anima.

“Non è quello che ti sei divertito a fare con me per un discreto periodo di tempo?” chiese Will intrigante.

“Non è quello che ti ho lasciato fare con me da quando ci siamo conosciuti?”

Will coprì la poca distanza tra loro con un solo passo. Si mise tanto vicino che con le nocche Hannibal toccò le sue gambe, appoggiate al bordo dello sgabello.

“È così?” mormorò Will, “Stai aspettando che io decida cosa fare di te?”

Hannibal ebbe bisogno di deglutire prima di rispondere. Quando lo fece la voce uscì sottile più di quanto si aspettasse. “Dopo quanto accaduto sulla scogliera più che mai, ma ora è diverso.”

Will sorrise. “Perché hai incontrato qualcuno che ti piace più di me?”

“Dalla tua espressione si direbbe che tu sappia già quanto la sola idea sia folle,” rispose Hannibal.

Will alzò una mano.

Hannibal si aspettava il suo solito gesto, quasi un tic ormai, di passarsi la mano sulle labbra, consueto durante le loro conversazioni.

Will gli infilò una mano tra i capelli invece.

Hannibal non ricordava di essersi mai sentito così in balia di una mano, prima di allora.

Will era imponente e indifeso allo stesso tempo, una micidiale arma a doppio taglio la cui lama gli trapassava il cuore senza mai dare il tempo al povero muscolo di risanarsi.

Dannato e benedetto Will. Scempio e nutrimento della sua vita.

“Allora cosa c’è di diverso?” bisbigliò Will.

Hannibal si prese il tempo di catalogare ogni ruga d’espressione di quel viso, prima di decidere come rispondergli.

“Fino ad ora non si sono tenute rappresentazioni teatrali abbastanza interessanti alle quali assistere,” disse Hannibal infine.

Will strinse le labbra. Coi polpastrelli gli massaggiò la nuca, un movimento ipnotico dato dal lento aprire e richiudere la mano. Hannibal non riuscì a trattenere l’immediata reazione: chiuse gli occhi.

Gli sembrò di rialzare le palpebre al rallentatore, un sipario che si riavvolgeva scoprendo il secondo tempo dell’entusiasmante spettacolo che era Will, quella sera.

“Quindi è solo per… Andare a teatro,” si accertò Will