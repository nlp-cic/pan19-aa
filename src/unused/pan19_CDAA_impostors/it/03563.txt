giocato, la stessa coda che stringeva le sue dita; ‘per favore non andare’ aveva sentito in quel gesto l’ultima fredda notte che avevano passato insieme ‘per favore, rimaniamo insieme per sempre’.

Ma non c’è tempo per pensare, perché ora è tempo per lui di combattere. E se c’è una cosa che ora Raven vuole, un desiderio che è pronta ad assecondare in ogni sua più egoistica forma, è che lui non debba combattere. Mai.

Per qualche istante, però, lei si permette di credere nella favola.





***

 

“Seguimi Crawler.”

“Q-Quello non è il mio vero nome. Nightcrawler è il mio nome d’arte, ya? Il mio nome è Kurt… Kurt Wagner.”

Raven sale le scale senza voltarsi mai, le spalle tutto quello che Nightcrawler, Kurt, può vedere. Lei e Azazel avevano parlato di nomi, ovviamente, in quella che sembrava una vita fa, in quelli che erano tempi duri. Kurt non era tra quelli, no, e si chiese se ad Azazel sarebbe piaciuto. Di certo lei già lo amava.

 





***

 

Raven è l’unica a sapere, e le cose vanno bene così. Per Kurt Raven è ‘lei’ e niente di più. E ormai lei vive nel temporaneo. L’idea iniziale era lasciarlo tornare da dove era venuto, sparire dalla vita così come era comparsa, d’improvviso. Lasciando ancora un’immagine buona di lei.

“Io lavoro da sola.”

Poi era arrivato Erik. E con lui l’unico che potesse aiutarlo, Charles. Charles e la sua scuola, la sua scuola per mutanti. Forse poteva fare ancora qualcosa di buono per suo figlio, e lì lo ha portato, in quel luogo che un tempo aveva pensato fosse casa, ma che ora le sembra solo sbagliato, un abito che le rimane troppo stretto e troppo largo allo stesso tempo. Altri fantasmi che non può fronteggiare.

“Io sono blu!”

‘Sì, lo sei’ vuole dire lei, per poi stringerlo a sé, ma l’unico tocco che si è concessa è stato sistemargli quella grossa e grigia e triste giacca addosso. Quando lui meriterebbe molto di più. Quando, persino nel poco tempo che hanno passato insieme, lei ha già compreso quanto sia dolce, e timido, e forte, ed entusiasta, e delicato, e naive, e buono.

Non può fare a meno di chiedersi come, come sia possibile che qualcosa del genere lo abbia fatto lei. Raven sa, è cosciente, che niente di tutto quel che ha davanti è opera sua. Per questo non deve avvicinarsi, se non vuole rovinare ciò che di buono c’è a questo mondo, se non vuole rovinare Kurt.

Kurt, che come tutti gli altri, più di tutti gli altri, vuole fare qualcosa dei suoi poteri, vuole essere un eroe. Ma lui non sa, lui non sa che ai suoi occhi già lo è.

 





***

 

Raven è qui per la sua famiglia. Erik non lo sa, e non ha bisogno di saperlo. Nessuno ha bisogno di saperlo, neppure Kurt. Perché cosa ci sarebbe di buono, in questo? Cosa ci sarebbe di buono nell’essere figlio di Raven, figlio di Mistica, la donna che ha salvato il mondo per sbaglio.

Raven sa che lo splendido ragazzo che oggi è Kurt, domani sarà un grande uomo. Perché è buono, e farà grandi cose. E il suo compito, il compito di Raven, è di rendere possibile quel futuro. Un compito che condivide con Mystica, adesso.

Raven sta per morire, ma, e non riesce a crederci neppure lei, senza rimpianti. I suoi fantasmi sembrano essersi quietati, alla fine. Raven sta per morire sapendo che suo figlio vive, e che lei l’ha portato là dove può essere amato per ciò che è. Raven non si sente giovane da molto ormai, ma per la prima volta non è stanca. Perché ha preso la sua decisione, e questa volta sa, è certa che sia quella giusta.

 





***

 

È incredibile come un uomo intelligente quanto Erik, possa essere così stupido. Oppure è cieco a ciò che avviene in fronte a lui. Ma Raven sa quanto è facile essere ciechi nei confronti di Charles. A questo può solo sperare che anche lui, come lei, trovi un motivo per tornare a casa.

È il ragazzino dai capelli d’argento ad avere questo ingrato compito.

 





***

 

Guardare i bambini, gli studenti giocare nei giardini della villa è bello, ha un non so che di mistico. Non le viene difficile capire perché a Charles piaccia avere la casa piena di vita. Kurt è là fuori, fra loro.

Charles sa. E non perché ha sfiorato i suoi pensieri, anche perché non ne ha mai avuto davvero bisogno. Semplicemente l’ha letto, nei suoi movimenti, nelle sue parole non dette. Sono passati dieci anni dall’ultima volta che si sono visti, ma ancora parlano quel linguaggio comune solo a loro, quella lingua in cui non possono mentire. E no, Raven non ha intenzione di mentire, non questa volta.

“Glielo dirai?”

“Dovrei?”

“Ti ha aspettata tutta la vita.”

“Già… ma immagino che