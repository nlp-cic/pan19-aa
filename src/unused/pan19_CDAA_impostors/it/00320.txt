il ristorante!

Harry lo stava guardando con un espressione interrogativa e un po' preoccupata. Quindi Zayn si fece forza, piantò gli occhi fermamente sui suoi piedi e mugugnò: "Ehm, potrei, tipo, essermi dimenticati di..pensarci?"

Al che Harry scoppiò nuovamente a ridere (seriamente, quell'appuntamento sarebbe consistito di sue figure meschine e dell'altro che rideva ad ognuna di esse?) e afferratagli una mano iniziò a trascinarlo, correndo lungo Diagon Alley e ridendo e ridendo; sembrava un pazzo furioso, ma era stupendo, con i capelli spettinati e gli occhi che brillavano, mentre scostava anche malamente gli altri passanti e correva a rotta di collo. La sua mano era fresca e salda intrecciata quella di Zayn.

Harry si fermò solo davanti al muro che portava al Paiolo magico e riprendendo fiato osservò se stesso e Zayn e i loro abiti da mago: "Temo dovremo cambiarci per andare dove ho in mente. Ti spiace se te la Trasfiguro?" aggiunse, indicando la veste di Zayn.

"Fa' pure, tanto è di Lou."

"Che stronzo! Ma in effetti, avrei dovuto notare che è sotto i tuoi standard di stilista alla moda, decisamente un altro livello."

"Non vorrei rovinarti tutte le speculazioni mentali, ma gliel'ho fatta io questa, a Louis." disse Zayn, con un tono un po' aspro.

"Scusa, non volevo dire che fosse brutta o altro! E solo che-" Harry tentò freneticamente di scusarsi, rosso in viso, ma l'altro mago lo interruppe con una sonora risata.

"Stavo scherzando! Louis non si farebbe mai fare una veste da me, dice che farei di tutto per farlo sembrare meno attraente, così per contrasto sembrerei più bello io! Come se io avessi bisogno di questi mezzucci!"

"Mmh non commenterò la tua mancanza di modestia solo perché è ampiamente motivata."

"Oh, è un complimento quello che sento?"

"Ma sta zitto!" Harry era arrossito ancora, Zayn lo trovava adorabile. Il riccio Trasfigurò la sua veste in una maglia bianca con scollo ampio e un paio di jeans stretti, poi si sporse in avanti e fece lo stesso con l'abito di Zayn. Approfittando della maggiore vicinanza, quest'ultimo diede un bacio sulla guancia all'altro mago, sussurrandogli un "Grazie". Poi osservò l'outfit identico al proprio che Harry gli aveva incantato addosso e cambiò il colore della maglia a blu carta da zucchero tirando la lingua in direzione di Harry.

Risero insieme e, toccati i mattoni, entrarono al Paiolo magico. Il perenne Tom lanciò loro un saluto da dietro il bancone: "Ciao Harry! Sei in compagnia? Oh, signor Malik buonasera!" e Harry bisbigliò a Zayn: "Allora non sono l'unico cameriere che ti chiama signore!"; al che il più grande ridacchiò e non rispose.

Zayn seguì il suo accompagnatore attraverso il locale e fuori, nel mondo Babbano. Harry si rivolse a lui: "Spero non ti dispiaccia, ma io vivo di qua e conosco meglio i ristoranti Babbani. Pensavo di portarti a mangiare italiano."

"Tranquillo, è perfetto. Vengo spesso di qua, spio i miei colleghi Babbani in Savile Road."

"Ahahah davvero? Sembri più il tipo tradizionalista, è la prima volta che ti vedo indossare vestiti Babbani."

"E cosa ne dici di ciò che vedi? No, scherzo. Vesto sempre con abiti tradizionali perché è la migliore pubblicità per l'atelier: creo abiti classici e raffinati per streghe conservatrici, non ho un negozio di moda Babbana."

"Ma ti piacerebbe."

"Non farmelo ammettere o non riuscirò a smettere di pensarci."

"Perché non lo fai?"

"Abiti Babbani in Diagon Alley? La strada più magica dell'intero Regno Unito?"

"Sarebbe nuovo, anticonvenzionale. Fresco. Daresti inizio a un trend. Vuoi fare il sarto a vita o vuoi essere un trendsetter?"

"Disse il cameriere povero e rivoluzionario all'imprenditore di successo."

"Ma taci! E datti meno arie!"

"Ma che arie e arie, è la pura e onesta verità."

"Allora visto che sei così 'di successo' stasera paghi tutto tu!"

"Davvero? Perfetto! Pensavo che avrei dovuto litigare con te mezz'ora per poterlo fare!"

"In una situazione di pari disponibilità economica non te lo avrei mai lasciato fare, ma visto che hai così tanti Galeoni che te ne spuntano anche da posti innominabili..."

"Oh, hai fatto studi approfonditi su questi posti innominabili per notarlo!"

"Ovviamente! Ma se ci finanzi tu sai che significa che mi devi offrire pure il dessert, vero?"

"Razza di malizioso! Non hai altro che il mio culo in testa?"

"Chissà, magari ho anche altre mire! Vieni, siamo arrivati."

Entrarono in un ristorante carino, accogliente e tranquillo, niente di troppo lussuoso ma comunque un bel posto. Vennero fatti accomodare e furono prese le loro ordinazioni.

Continuarono a chiacchierare piacevolmente in attesa dei piatti e mentre mangiavano. Zayn si stava congratulando mentalmente con se stesso per essere riuscito a non fare ulteriori figuracce quando il discorso verté su Louis e Harry pronunciò le inquietantissime parole: "Sì. Louis è davvero simpatico. Oggi è venuto in gelateria per la colazione ed è rimasto fino a quando mi ha chiuso