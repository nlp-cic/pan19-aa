calma ».

« Siamo vicini al lago » ribatté lei, ritenendola una motivazione sufficiente.

Ted era sempre più confuso.

Con un sospiro, Andromeda dovette raccontargli dell’episodio dell’anno prima. Non aveva più voluto avvicinarsi alle acque del lago nero da quel giorno.

« Possiamo stare appoggiati a questo albero, vedi? È lontano dall’acqua, difficilmente ci cadrai dentro per sbaglio » le disse sorridendo.

Ma Andromeda non sembrava molto convinta. Ted le si avvicinò e la prese per mano.

« Vieni, non succederà niente, promesso ».

Meda fissò quegli occhi azzurri, così calmi e sicuri. E decise di fidarsi.

« Ora però dobbiamo studiare, manca poco più di un mese agli esami! »

« Tutto quello che vuoi, ma lasciamo a un altro giorno Storia della Magia! »

Alzò gli occhi al cielo.

« E va bene, ma domani toccherà a quella! »

 

Finalmente ho un momento di respiro e posso pubblicare! Ora le cose si rilassano un po'! Fatemi sapere cosa ne pensate! Nymphy xxx


          (See the end of the chapter for  notes.)
          


Giugno 5° anno


« Ti prego, facciamo una pausa! »

Ted si lasciò cadere sull’erba e chiuse gli occhi, esausto. Andromeda alzò gli occhi al cielo.

« Abbiamo iniziato da mezz’ora… »

« Cosa? Troppo tempo! Bene, pausa! »

Meda rise, sdraiandosi accanto a lui. Rimasero per un po’ così, fermi a guardare il cielo. Era una bella giornata di sole, stare al chiuso era impossibile. Se solo non ci fossero stati gli esami a breve, avrebbero potuto godersi di più il bel tempo.

Sentì Ted sollevare il busto e si voltò verso di lui. Aveva appoggiato la testa a una mano e la fissava.

Andromeda aggrottò la fronte, perplessa. Lui intanto non le staccava gli occhi di dosso. Provò a sostenere il suo sguardo, ma dopo poco si sentì arrossire. Infastidita, si mise a sedere.

« Che c’è?! »

Ted rimase sdraiato.

« Ti stavo solo guardando. Sei bella ».

Aveva il viso in fiamme, ma non aveva intenzione di cedere così facilmente.

« Ti sbagli, sono Andromeda, ricordi? So che io e Bella ci assomigliamo molto, ma credo tu riesca ancora a distinguerci » disse seria. « Lei ti avrebbe già affatturato ».

Ted scoppiò a ridere, contagiando anche lei. Mentre rideva, però, pensava a quello che lui le aveva appena detto. “Sei bella”. Anche Lewis gliel’aveva detto, la mattina del loro primo appuntamento. Ricordava di essere arrossita, come poco prima. Ma la sensazione che aveva provato ora era molto diversa: Lewis l’aveva detto per farle un complimento, Ted… Sembrava più un’affermazione, una constatazione ovvia. Non riusciva a spiegarlo neanche a se stessa, ma sentiva che c’era qualcosa di diverso.

Era confusa, che le stava capitando? Il cuore le batteva forte nel petto e sapeva di essere ancora un po’ rossa. Sperò che Ted non se ne accorgesse.

Nel frattempo il ragazzo aveva smesso di ridere e si era alzato da terra.

« Domani è sabato, non avrai intenzione di studiare, vero? »

Meda riemerse dai suoi pensieri.

« Domani? Be’, sì, certo! Abbiamo gli esami tra poco! »

« Ma c’è l’uscita a Hogsmeade! »

Andromeda alzò le spalle.

« Non credo ci sarei andata comunque, non mi va di stare con Alex e Amelia ».

Ted si morse il labbro, esitando.

« Veramente io pensavo che potevamo andare insieme » disse.

Lo guardò sorpresa.

« Sarebbe un appuntamento? »

« Be’, se vuoi… Sì ».

« Va bene ».

« Sul serio? »

Meda sbuffò.

« Se continui a chiedermelo potrei cambiare idea ».

Il viso del ragazzo si illuminò.

« Bene! Allora… ci vediamo domani, no? Io… Devo andare a… » si guardò attorno improvvisamente imbarazzato. Raccolse un libro da terra. « A portare questo in dormitorio, sì! Ecco… Io vado! A domani, Dromeda! »

Ted si allontanò in fretta.

« Quel libro è mio! » gli urlò Meda, sforzandosi di non ridere.

Quando fu abbastanza lontano, il ragazzo fece un buffo salto, alzando in aria il pugno.

« Sĺ! »

Andromeda scoppiò a ridere, divertita dal suo entusiasmo. Sapeva che avrebbe fatto lo stesso, se non avesse avuto una reputazione da mantenere. Raccolse la borsa e decise di andare a cercare le amiche.

Poco dopo aver superato l’ingresso delle cucine, trovò Alex.

L’amica la guardò attentamente.

« Perché sorridi? » le chiese subito, sospettosa.

« Non sto sorridendo! » rispose Meda, cercando invano di abbassare gli angoli della bocca.

Alex inarcò le sopracciglia.

« Hai un sorriso ebete stampato in faccia. Che è successo? »

Andromeda alzò gli occhi al cielo, rendendosi conto che era inutile smentire.

« Ho un appuntamento » disse, sorridendo ancora di più.

La mora spalancò gli occhi.

« Un appuntamento? Con chi? »

Esitò.

« Ted Tonks ».

« Quello di Tassorosso? »

« Sì ».

Alex rimase in silenzio per un po’.

« E Lewis?