va, non tutto è come Lestrade gli ha descritto minuziosamente – in effetti non dovrebbe sorprendersene più - e forse il caso è più complicato di quanto apparisse all’inizio, così Sherlock sorride, evita di dire a Lestrade che non stanno cercando un uomo ma bensì una donna e si allontana dalla scena con le mani nelle tasche del lungo cappotto e il cellulare che squilla, ma questa volta non può proprio rispondere.

 

Gli ci è voluto l’aiuto dei suoi senzatetto, ore e ore di pedinamenti noiosi dietro a pesci più piccoli e dei riflessi incredibilmente veloci per riuscire a schivare un colpo che sicuramente lo avrebbe prima stordito e poi lo avrebbe fatto catturare da quella donna. Ma ora è a casa con una ferita superficiale al braccio che non ha fatto curare dai medici dell’ambulanza, un mal di testa gigantesco e la casella dei messaggi piena. Però, per un po’, è riuscito ad essere soddisfatto ed ha così perso un’intera giornata dietro un caso ed ora un giorno in meno lo separa dal rientro di John a casa.

 

Non si toglie nemmeno il cappotto, non ne ha la forza, e prende fuori dalla tasca il telefono e inizia a scorrere i messaggi e gli MMS della giornata, notando anche diverse chiamate a cui non dà troppa importanza. John si era sbizzarrito con foto panoramiche e descrizioni assolutamente inutili riguardanti abitanti e leggende del posto, finché arriva all’ultimo messaggio e Sherlock si deve sforzare per non imprecare tra i denti.

 


Sei un coglione. Un’emerita testa di cazzo. Vado via un paio di giorni e ti fai quasi ammazzare? Scrivimi quando torni a casa. E ti CONVIENE tornare a casa. JW


 

Sherlock maledice Lestrade e la sua dannata lingua lunga.

 


Sto bene, non è nulla. SH


 

Non riesce nemmeno a sospirare che il cellulare squilla. Tre volte.

 


Questo lo deciderò io. JW


 


Mandami una foto. JW


 


Ancora non mi hai mandato la foto? Mandami la foto! JW


 

Sherlock sospira e alza gli occhi al cielo. Quando ci si mette John sa essere davvero seccante.

Con un po’ di sforzo si toglie il cappotto e sbottona i gemelli, alzandosi la manica fino al gomito e fotografandosi ovviamente la ferita meno grave. Invia l’MMS a John e attende risposta.

 


Non so se sentirmi offeso o meno. Credi davvero che possa cadere in trucchi simili? Prima che prenda il primo treno per tornare a casa e prenderti a calci in culo mostrami cosa ti hanno fatto. JW


 


E se volessi che tornassi a casa anche solo per prendermi a calci in culo? SH


 

Non riflette nemmeno quando preme invio. Pare che il suo cervello e il suo corpo non vogliano collaborare tra di loro e lo stiano tradendo uno alla volta.

 


Non credere che facendo il carino passerò sopra alla cosa. JW


 

“Non sto facendo il carino.” Mormora Sherlock rivolto a se stesso e a nessun altro.

 


Se facessi il carino lo farei in tutt’altro modo, giusto perché tu lo sappia. SH


 


Sherlock. LA FOTO. JW


 

Il consulente butta fuori l’aria e va a fotografarsi il taglio provocato da un coltello. Davvero non è nulla di grave - il sangue si è fermato da almeno una buona mezz'ora - e semplicemente non ha voglia di una ramanzina chilometrica sul ‘come avresti potuto evitare la cosa’. E poi tirerebbe sicuramente in ballo il fatto che John non era lì con lui a coprirgli le spalle. John se la prenderebbe a morte e litigherebbero sul fatto che anche lui poteva prendersi qualche giorno per non fargli da balia. E insomma, si sta annoiando soltanto a figurarsela come litigata, non osa nemmeno immaginare sprecare energie per farla.

La domanda di John comunque lo sorprende.

 


Stai bene? Stai DAVVERO bene? JW


 


Hai visto, non è nulla di grave. SH


 

Poi, giusto per ribadire un po’ il concetto, aggiunge:

 


Davvero, sto bene, sto talmente bene che mi sto già annoiando. SH


 

La risposta tarda ad arrivare e Sherlock si chiede cosa stia facendo John. È arrabbiato forse? Si è addormentato nonostante non sia nemmeno mezzanotte? Ha detto qualcosa che non va?

 

Il bip dopo dieci minuti buoni lo fa quasi sobbalzare, scorre col dito sul touchscreen e legge la domanda di John, non potendo evitare di sorridere.

 


Allora, se volessi fare il carino come faresti? JW


 

Si prende un attimo per rispondere. Un po’ per lasciare sulle spine John, un po’ per pensare se sfruttare l’occasione a suo vantaggio e dirgli cose che veramente pensa facendo finta di giocare.

Alla fine opta per la verità, sarebbe difficile fare il contrario.

Inizia con qualcosa di tranquillo.

 


Ti direi che non posso sopportare l’assenza del tuo tè la mattina. SH


 

Appoggia il cellulare ed attende.

 


E questo ti sembra carino? Praticamente stai esaltando il tè che faccio, non me. JW


 

“Ooh, allora vuoi proprio essere lusingato…”

 

Sherlock sorride e compone un nuovo messaggio, questa volta mettendo in mezzo proprio l’utilità del dottore.

 


Ti direi che risolvere i casi è molto più noioso senza il mio blogger. SH


 


Tutto qui? Piuttosto banale direi. JW


 

Sherlock inarca un sopracciglio e guarda dubbioso lo schermo del telefono. Cosa vorrebbe sentirsi dire? È già molto più di quello che gli dice di solito.

 


Ti direi