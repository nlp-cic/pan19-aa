al secolo Davide Sciortino, ventisei anni uguale ma lui di Palermo, e ha coscienziosamente, spudoratamente, disperatamente premuto le proprie labbra sulle sue. Perché erano cinque settimane che girava intorno al problema, per cui forse era pure ora di affrontarlo.

Giò si aspettava una spintarella, una risata imbarazzata, e di  risolvere l’intera cosa con una battuta idiota e poi amici come prima. (E se dopo la battuta idiota Giò sarebbe corso a chiudersi in bagno, e avrebbe passato una quantità innumerevole di notti insonne a fissare il soffitto rifiutandosi categoricamente di piangere, beh, non c’è bisogno che nessuno lo sappia.)

Ma Davide non sarebbe il mastodontico problema che è, se fosse possibile risolvere con semplicità le cose intorno a lui.

Niente spintarella, niente risata, niente battute e niente cuore spezzato per Giò.

Perché Giò ha baciato Davide, d’impulso, come una follia, senza più un briciolo di pazienza e sopportazione in corpo, come l’ultimo desiderio di un condannato a morte; ma Davide, un secondo dopo, l’ha appeso al muro senza separarsi da un millimetro da lui, e gli ha spinto una gamba tra le cosce per dargli qualcosa a cui appoggiarsi, e l’ha strattonato per i capelli, tirandogli indietro la testa, e con la lingua gli ha stuzzicato le labbra per convincerlo ad aprire.

Giò non si è fatto neanche pregare troppo.

Non saprebbe dire quant’è che sono rimasti là, a baciarsi in piedi come due ragazzini, accecati dal piacere di aver scoperto una cosa nuova e bella e di averla scoperta insieme. Quando a un certo punto Davide si è tirato indietro per riprendere fiato, e ha appoggiato la fronte alla sua, Giò era dolorosamente duro nei jeans troppo stretti, e aveva le mani di Davide sotto la maglietta, sulla schiena, tra le scapole.

Si sono guardati per un istante che è sembrato a tutti e due molto più lungo di qualunque bacio infinito. Davide ha sorriso per primo, una cosa piccola, intima, precisamente dolce, e le sue labbra hanno sfiorato quelle di Giò quando ha mormorato, “Oh, we’re still the greatest, the greatest, the greatest.”

Giò ha sbuffato una mezza risata, gli ha tirato un orecchio. Avrebbe ricominciato a baciarlo, perché non c’era niente che gli interessasse di più di quello — avere tutta l’attenzione di Davide, le sue mani a muoversi in scatti frenetici lungo i fianchi, sulla schiena, sul petto, le dita callose che sfiorano quasi casualmente la punta rigida di un capezzolo; e la sua lingua dispettosa da succhiare, da rincorrere, da conquistarsi; e potergli accarezzare il viso, il collo, le spalle, potergli tirare i capelli e spingere i fianchi contro i suoi e sapere con certezza che la voglia che lo acceca e lo stordisce è ricambiata, uguale e forse pure maggiore, — ma Davide ha fatto ancora un passo indietro, ha abbassato lo sguardo e Giò ha capito che era finita.

“Ci avranno dati per dispersi,” ha detto Davide, come giustificazione, e Giò ha annuito, perché che altro poteva fare?

Sono tornati di là, dagli altri, e Davide ha fatto finta di niente e Giò sentiva ancora la pelle del viso bruciare per la frizione con la barba di Davide.

Alex ha monopolizzato l’attenzione di Davide fino a tardi, quella sera, e Giò sa essere un ragazzino petulante in modi che gli varrebbero delle medaglie, se la stronzaggine fosse una disciplina olimpica.

È andato a dormire presto, inventandosi un mal di testa, e ha dovuto ingoiarsi un sorriso trionfante quando Davide l’ha guardato preoccupato.

Giò si è messo a letto ma non aveva neanche un briciolo di sonno, e per qualche oscura ragione, sul suo comodino c’era il tablet con i videodiari. È stato logico, prenderlo e mettersi a riguardare i vecchi video. È stato logico, mettere pausa su certe inquadrature in cui Davide era venuto particolarmente bene, o mentre stava guardando Giò, o mentre stava sorridendo.

Giò si è messo a sedere sul letto. Dal cuore della sua camera buia, l’intero loft sembrava quasi silenzioso. Sullo schermo, Davide, con i capelli più strampalati che mai, era congelato in un sorriso idiota diretto a lui.

A Giò è capitato di masturbarsi davanti al computer, con delle foto di persone conosciute. Non è una cosa di cui vada proprio fiero, ma d’altra parte non è neanche colpa sua se Facebook permette alle ragazze di caricare foto francamente pornografiche a patto che sui loro corpi perfetti e abbronzati ci sia anche solo una vaga parvenza di costume.

Ma sarebbe stato semplice, se Giò si fosse limitato a mettersi una mano nei pantaloni guardando una foto di Davide e ripensando al corridoio, alle sue labbra, alle dita sulla chitarra, a oh, your sex is on fire. Sarebbe stato semplice, e quindi non è andata così.

Il punto è che Giò ha pensato bene di fare un video. Ha acceso la lampada sul comodino, si è passato le mani tra i capelli aggiustandoli fino a raggiungere il livello ottimale di scompigliatura finto-casual. Si è morso le labbra, per arrossarle un po’. Si è schiarito la voce. E ha fatto un video — un video che avrebbe dovuto