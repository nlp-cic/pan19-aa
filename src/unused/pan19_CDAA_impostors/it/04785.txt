della polizia. Avrebbe voluto tornare in azione.

«John!»

«...»

«John, dai, andiamo, che aspetti?»

Ma Sherlock non scommetterebbe mai.

Un peso crolla nei polmoni di John nel momento in cui il flusso di parole di Sherlock viene interrotto dagli indici premuti nelle orecchie, ma stavolta non chiude gli occhi. Sherlock sorride, davanti a lui, e John si sente come Ulisse. Non vuole morire, ma almeno fategli godere del canto della sirena.

«La la, la la la la la na na na na na, la la la la, la la la la la na na na na na, la la la la, la la la la la na na na na na, la la la la, la la la la la na na na na na-»

Man mano che il sorriso di Sherlock svanisce, tutto il resto del corpo svanisce con lui come fosse il fade out dell'ultima scena di un film montato male, e John riprende il suo sacchetto della spesa.

Correrebbe a casa, se solo potesse.

 




I'm turning off the volume when you speak


 

«Ah-»

«Lo so, fa un po' male, ma rimanga ferma e vedrà che avremo finto in pochi minuti».

«Rimarrà la cicatrice?»

«Pur essendo in un punto delicato della mano è abbastanza superficiale, quindi no, non credo».

La paziente sospira sollevata, e John riesce a chiudere l'ultimo punto. Pulisce il sangue rimasto e sistema i suoi attrezzi nel lavandino prima di tornare a sedersi sulla scrivania.

«Potrei usare un attimo il bagno, dottore?»

«Certamente! È la prima porta a destra!»

«Torno subito, allora...», mormora la donna uscendo dalla porta, e quando John sente la porta sbattere rialza lo sguardo dal suo cellulare solo per trovare Sherlock seduto di fronte a lui.

Deglutisce a vuoto, allontanandosi leggermente dal piano della scrivania.

«Ciao, John. Sono tornato. Sono qui. Per te».

«Cosa vuoi stavolta?», sussurra John quasi a se stesso, inclinando di poco la testa per inquadrare i soffici capelli ricci, la pelle chiara, le labbra tese del suo migliore amico che cazzo, sono anni che è morto, e sono anni che si presenta come niente fosse davanti ai suoi occhi, e John non ne può più.

Ma ogni volta è sempre la stessa storia.

«Cosa intendi con 'stavolta'?», domanda Sherlock, ed è così naturale il modo che hanno le sue sopracciglia di corrugarsi leggermente che John si domanda se stavolta non sia la volta buona.

La porta si apre, e la donna torna a sedersi accanto a Sherlock senza degnarlo di uno sguardo.

«John, guarda questa donna. Non è un taglio da coltello da cucina, quello. I bordi frastagliati della ferita non ti hanno suggerito niente? E i tentennamenti, la storia non reggerebbe nemmeno raccontata dal bambino più ingenuo del mondo. E poi ti mostra ed usa sempre la mano ferita, tenendo l'altra sempre chiusa, ci ha anche aperto la porta. Chi mai farebbe una cosa del genere, se non una persona che sull'altra ha qualcosa da nascondere, come un livido sul polso? Su, non essere cieco, ti ho insegnato tanto, John!, ti ho insegnato tanto! Andiamo! Come puoi non vedere cosa sta succedendo?», Sherlock aveva alzato la voce in un continuo crescendo, terminando con un pugno sul tavolo che non emette il minimo suono. La donna non fa cenno di scomporsi, e lì John ha la prova. Sorride amaramente, inspirando a fondo.

«Signora, mi deve perdonare per qualche secondo. Sto per fare una cosa che lei giudicherà strana, ma per favore, la dimentichi, se si fida di me».

La donna si fidava di un uomo dagli occhi così belli, e annuì. Ci vedeva della sofferenza, dentro.

«La la, la la la la la na na na na na, la la la la, la la la la la na na na na na, la la la la, la la la la la na na na na na, la la la la, la la la la la na na na na na, la la la la, la la la la la na na na na na-»

Quando riaprì gli occhi, la donna aveva le lacrime agli occhi. John le chiese con gentilezza se poteva vedere i suoi polsi, e lei, tremando, acconsentì.

Un mese dopo ricevette un pacco di dolci dalla casa locale di assistenza donne maltrattate, e si sorprese, di nuovo dopo tanto tempo, a sorridere.

 




Cause if my heart can't stop it


 

La camera è illuminata solo dall'ovattata luce dei lampioni della strada e dalla sveglia al led di John, e le tre del mattino incombono fuori dalla finestra e sul quadrante dell'orologio per ricordare a John che dovrebbe dormire, ormai, e invece.

«Ciao, John. Sono tornato. Sono qui. Per te».

John è stanco. Ha smesso di combattere i suoi demoni tanto tempo fa, preferendo accoglierli nella sua vita e farsi fare compagnia, e questo non è molto diverso. Apre gli occhi socchiusi per trovarsi davanti quelli di Sherlock, completamente nudo, e quasi può sentire il calore della sua pelle attraverso il pigiama sottile