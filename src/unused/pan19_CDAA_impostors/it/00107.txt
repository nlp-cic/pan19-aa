e rifugiarsi nel bagno delle bambine. Stiles non era così ingenuo. Sapeva che la reazione di Lydia non voleva essere un rifiuto, aveva visto il dolore e la paura nei suoi occhi. Il terrore di non sapere come consolarlo, di non saper cosa dire. Stiles ne era convinto e non le avrebbe mai fatto pesare il fatto di non aver mantenuto la sua promessa. Non era colpa sua. Non lo era...

Ma ciò non toglieva che Stiles avesse il sacrosanto diritto di sentirsi ferito.

Era come se avesse varcato una soglia per un mondo parallelo in cui tutto era al contrario. Un tempo non avrebbe attirato l'attenzione nemmeno entrando in classe con una busta in testa, e i professori l'avrebbero spronato a fare di meglio anche dopo aver segnato una A rossa sul suo foglio. A Stiles tutto quello mancava, voleva tornare indietro e varcare un'altra volta quella stessa soglia per rimettere piede nella propria vita, quella vera in cui avrebbe potuto riabbracciare sua madre e dirle quanto le voleva bene e quanto gli sarebbe mancata in un futuro possibilmente molto lontano. Ma tutto quello non era possibile e al pensiero Stiles si sentiva morire dentro.
Prima che se ne rendesse conto stava spalancando la porta del bagno per rifugiarsi in un posto piccolo, silenzioso, in cui riprendere fiato. Gli attacchi di panico erano cominciati il giorno del ricovero della madre ed erano peggiorati sempre più dopo la... beh,    dopo  .

Stiles si guardò allo specchio e si passò una mano tra i capelli ancora arruffati che non si era preoccupato di aggiustare quella mattina.


  Ti stanno bene i capelli bagnati.  


Le parole di Lydia continuavano a ronzargli nella testa come un'ape pronta a pungerlo. Sua madre gli diceva la stessa cosa quando, dopo la doccia, era solita passargli le dita tra le lunghe ciocche per liberargli il viso. Ma ora né l'una né l'altra avrebbero più avuto l'occasione di dirgli quanto gli stavano bene. Quei ciuffi non avevano più senso di esistere, esattamente come tutte le cose che avevano occupato il suo passato. Quello Stiles non esisteva più.


I know where we could go and never feel let down again.
We could build sandcastles, I'll be the queen, you'll be my king.
We're only lost children, trying to find a friend,
Trying to find our way back home.

“Sapevo ti avrei trovato qui.”

Stiles era così preso dai suoi pensieri che non si era accorto dello sfregare di piedi sulla sabbia alle sue spalle. Si voltò di scatto e sentì un sorriso disegnarglisi sul viso. Lydia aveva sulle spalle ancora la toga rossa che aveva indossato quella stessa mattina, solo che ora era aperta e frustata dal vento, e lasciava intravedere il tubino nero indossato sotto. I suoi immancabili tacchi, con i quali era salita sul palco a fare il suo discorso di diploma alla classe 2015, le ciondolavano dalla mano destra e i capelli ramati, sciolti in lunghe onde, erano mossi dalla brezza marina mentre lei avanzava decisa.

“Hai intenzione di tornare a casa e festeggiare con noi stasera? O pensavi di partire per il college e lasciare Beacon Hills per sempre senza salutare?” chiese lei, sedendosi al suo fianco.

“Ammetto di aver preso in considerazione la fuga...” sorrise amaramente lui, inclinando leggermente la testa assumendo la sua classica espressione di riflessione. Solo dopo un lungo sospiro, senza distogliere lo sguardo dal mare, Stiles concluse: “Malia non ci sarà.”

“Già. In realtà ci ha chiesto di salutarti...”

Ironia della sorte. Se fino ad un anno prima Malia avrebbe volentieri lasciato Lydia a morire nel deserto, ora le consegnava un messaggio di addio per il suo ragazzo. Beh,   ex   ragazzo, ormai. E tecnicamente lui e Malia si erano già detti addio la sera prima, ma comunque.

“È per questo che sei fuggito subito dopo la cerimonia? Per non vederla andare via?”

In realtà no. Malia non c'entrava nulla con il fatto che si fosse allontanato così di fretta dal piazzale del BHHS quella mattina. O forse c'entrava, ma non nel modo in cui credeva Lydia. La verità era che quando Malia era piombata in camera sua la sera precedente per dirgli addio, Stiles non aveva sentito nulla. Lo sciogliersi del loro abbraccio avrebbe dovuto lasciarlo vuoto, avrebbe dovuto causargli un senso di mancanza, la nostalgia di qualcosa che si stava accingendo a perdere e che non avrebbe più avuto. Un tempo non sarebbe riuscito a dormire senza la presenza di Malia, si sarebbe girato e rigirato nel letto, inquieto, alla ricerca di un pezzo mancante della sua routine. La notte precedente invece il sonno lo aveva perso ad interrogarsi su cosa fosse cambiato negli ultimi mesi senza che lui se ne accorgesse. Quando aveva smesso di essere innamorato di Malia?

“No. Cioè, non lo so...” Lydia lo guardo insospettita. “Avevo bisogno di un posto tranquillo dove riflettere.”
Lei sorrise, guardandosi le dita dei piedi. Stiles sapeva che Lydia sapeva. Conosceva il significato che quella spiaggia aveva per lui, quel pezzo della sua infanzia al quale gli piaceva tornare per trovare una qualche connessione con il suo passato, con sua madre. Gliene aveva parlato troppo tempo addietro eppure era sicuro che se lo ricordasse ancora.
“A volte ho