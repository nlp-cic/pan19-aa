testa fra le mani e mugugnò rassegnato.Era la fine.°“Sei sicuro di star bene?” Will gli lanciò un'occhiata perplessa e vagamente allarmata. “Sei più bianco dei capelli di Gaius!”Merlin strinse con particolare energia il capitolo della tesi che aveva stampato per il prof. Gaius e lanciò un'occhiataccia a Will.“A meraviglia,” sibilò tra i denti, le nocche bianche per lo sforzo.Will gli lanciò un altro sguardo preoccupato, ma, con gran sollievo di Merlin, lasciò cadere l'argomento.Merlin stava benone. Perché non avrebbe dovuto, del resto? Okay, un tipo con cui aveva sperato di arrivare da qualche parte gli aveva detto di no – e aveva anche cercato di rifilargli la vecchia storia del “non sei tu, sono io.” Merlin digrignò i denti al ricordo e Will interpose due sedie di distanza tra di loro – ma non era poi questa gran cosa. Non era proprio una cosa, a dirla tutta. Succedeva a tutti. Tutti i giorni. Niente di strano. E Merlin era un adulto, va bene? Non l'aveva forse dimostrato l'altra sera in cortile – con la sua calma, la gentilezza e il buon senso? Fin troppo! Il che significava che era perfettamente in grado di gestire un rifiuto, grazie tante.Ecco, l'unica cosa era che non gli avrebbe fatto schifo fumare una sigaretta in quel momento. Peccato che qualcuno gliele avesse fottute tutte giusto qualche giorno prima, e lui non avesse nemmeno un centesimo per ricomprarle.Non richiesto, lo sguardo colpevole di Arthur, che Merlin aveva incrociato la sera prima in cucina (dopo che Arthur era riuscito con successo a evitarlo per quattro giorni di fila), gli affiorò alla mente.Gli era parso sincero. Sincero, turbato e completamente smarrito. Merlin sentì la rabbia montargli dentro e si alzò in piedi di scatto.Will alzò un sopracciglio.“Merlin, cosa-”“Fra poco è il mio turno.”Merlin non si sarebbe dispiaciuto per Arthur e per le sua tendenze al melodramma, oh no! Se proprio doveva piangersi addosso per qualcosa, tanto valeva farlo per sé, non per quell'asino arrogante, incapace di prendere una decisione definitiva e con la varietà di emozioni di un cucchiaino. E comunque, per la cronaca, Merlin non avrebbe pianto nemmeno per sé perché stava benone. Bastava solo che tutti smettessero per un secondo di domandargli come stava!La porta dello studio di Gaius si aprì e ne uscì una studentessa con una quantità semplicemente eccessiva di volumi tra le mani.“Merlin Emrys?” domandò con uno sguardo interrogativo prima a Will, poi a Merlin.Merlin non si prese nemmeno la briga di rispondere ed entrò nell'ufficio di Gaius a passo di marcia, sbattendo la porta alle sue spalle.Col senno di poi, probabilmente Merlin avrebbe dovuto pensare meglio la sua entrata. Perché okay che il prof. Gaius era il suo relatore, e in teoria con Merlin avrebbe dovuto discutere soltanto di... di molecole dipolari e interazioni di Keesom – un argomento quanto mai neutro e sicuro, o così Merlin credeva – ma Gaius, prima di essere il suo professore, era soprattutto una brava persona. Una brava persona con un sopracciglio sollevato molto insistente (lui e Elena si sarebbero trovati a meraviglia). Quindi Merlin avrebbe dovuto aspettarsi Il Sopracciglio come logica conseguenza della sua entrata da diva capricciosa. Dio santo, stava diventando uguale ad Arthur.Merlin si sedette e fece del suo meglio per sembrare una persona tranquilla e posata.“Buongiorno, professor Gaius,” esordì rispettosamente, cercando di compensare per la scenata di cui sopra e appoggiando con ordine le fotocopie sulla scrivania di fronte a lui. “Ho portato il capitolo tre, come richiesto.”Il sopracciglio di Gaius non accennò ad abbassarsi.“Tutto bene, Merlin?” s'interessò il professore. “Mi sembri... nervoso.”Merlin scosse il capo con enfasi.“Non è niente, professore,” rispose troppo in fretta. “Volevo solo chiederle una cosa a proposito del paragrafo sulla costante di Boltzmann. Secondo lei-”“Si tratta del lavoro che hai trovato al resort su a Ealdor?” lo interruppe Gaius con sguardo penetrante, e Merlin si pentì all'istante di avergliene mai parlato. “Stai avendo problemi sul posto di lavoro?”Merlin si strinse nelle spalle, estremamente a disagio, e rispose con un mugugno che avrebbe potuto voler dire qualsiasi cosa. Del resto, cosa avrebbe potuto dire?Problemi, mh, sì, un metro e ottanta di problemi, il principale dei quali è una somiglianza spiccata col Principe Azzurro delle fiabe. Stesso fisico prestante, stessi vestiti troppo costosi, stessa sostanziale inutilità di fondo.Gaius si esibì nella migliore delle sue Espressioni Preoccupate Con Sopracciglio.“Non ti hanno licenziato, vero?” domandò partecipe.“No, niente del genere,” Merlin si morse la lingua per evitare di dire altro, ma erano giorni che stava provando a trattenersi e non ce la faceva davvero più. “Anche se è vero che il mio capo è uno stronzo che non sa nemmeno lui quello che vuole – perché se lo avesse saputo, mi creda, professore, di certo il capitolo non avrei avuto tempo di finirlo entro oggi – quindi francamente non ci metterei la mano sul fuoco, sulla faccenda del licenziamento. Arthur potrebbe sempre cambiare idea in merito,