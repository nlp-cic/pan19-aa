vistosamente stupito di trovarlo lì, specie dopo tutto quello che era riuscito a dirgli con tutta quella leggerezza e menefreghismo.
Noctis non avrebbe biasimato uno sguardo di puro rancore nei propri confronti ma lo scioccò di più vedere che, malgrado tutto, gli occhi del Principe di Niflheim stavano esprimendo davvero di tutto – tristezza, delusione, paura – ma non quell’odio che avrebbero dovuto palesare e si chiese cosa avrebbe fatto lui, al posto suo, se si fosse trovato davanti qualcuno che fino a qualche istante prima era riuscito a rovinargli la giornata con appena due battute.
Apprezzò la fede nell’umanità che quel ragazzo ancora aveva, malgrado tutto ciò che gli era successo in passato.
“Principe Prompto, mi dispiace molto, per quello che ho detto, parlo spesso a sproposito e ti chiedo scusa”, esordì, poi si grattò la testa, in imbarazzo, “Ti va se ricominciamo da capo?”, gli chiese.
Prompto alzò un sopracciglio, poi tacque e abbassò lo sguardo, forse non del tutto fiducioso del fatto che non potesse accadere di nuovo e Noctis si rese conto che se gli avesse detto di no, di certo non avrebbe avuto torto, poi però il biondino sospirò, alzò lo sguardo e sorrise, si avvicinò e gli mostrò la mano.
“Mi va eccome”, rispose e quando il Principe di Lucis gli strinse la mano sbuffando divertito, aggiunse: “Piacere di fare la tua conoscenza, Principe Noctis”.
Fine.

Capitolo 4

"Ricapitolando: non ti piace mangiare verdure ed io le adoro, ami il freddo ed io il caldo, dormi ogni volta che puoi e io quasi soffro di insonnia. Ami pescare e io fotografare. Bene, siamo uno l'opposto dell'altro. Ci credo che non ti sono stato simpatico di primo impatto, sono la tua nemesi!".Noctis alzò un sopracciglio, poi rise leggermente divertito da quel riassunto totalmente veritiero che il Principe di Niflheim gli aveva appena fatto, poi sospirò, alzando lo sguardo e ammirando per qualche secondo il cielo blu, piacevolmente deliziato da quella compagnia che fino a qualche ora prima non avrebbe mai voluto accanto.Erano passate circa due ore da quando erano saliti sulla terrazza e tutto ciò che avevano fatto fino a quel momento, dopo averlo deciso di comune accordo, era stato parlare di loro stessi, per conoscersi, per trovare un punto di incontro da dove cominciare e alla fine, divertiti dalla cosa, avevano scoperto di non avere quasi nulla in comune e fu quello che alla fine rese le cose un po’ più naturali, meno meccaniche, come se dopotutto non fosse poi così difficile fondare delle basi, almeno per cominciare, pur non avendo alcun materiale per farlo.Ora si erano seduti per terra, con le schiene contro la ringhiera della terrazza e il venticello che tirava a quell'ora tarda era un toccasana per il biondino."Opposti non significa che siamo obbligati a non andare d'accordo", rispose il Principe di Lucis, saggiamente, poggiando la testa contro il ferro della balconata e girandosi di tre quarti per guardarlo."Lo immagino. Dopotutto, da quanto ho capito, Ignis e Gladio sono anche loro il tuo opposto, eppure siete così uniti"."Con loro il discorso è un po' più complesso. Diciamo che siamo stati un po' - fece le virgolette con le dita - costretti ad andare d'accordo. Col tempo le cose sono venute da sole, ma all'inizio abbiamo avuto i nostri problemi"."Questo lascia intendere che non esistono motivi per odiare le persone. Sforzandosi un po' tutti possiamo andare d'accordo. Bisogna solo impegnarsi", rispose Prompto, con determinazione, non prima di essere rimasto stupito da quel racconto che avrebbe voluto approfondire per conoscere anche un po' il passato del Principe di Lucis ma non gli sembrava il caso di mostrarsi invadente proprio adesso che erano riusciti ad instaurare una conversazione sana e tranquilla. Magari un giorno sarebbe stato proprio lui a raccontargli, di sua iniziativa, l’avvincente inizio tra lui e i suoi amici."Immagino di sì", cominciò Noctis, poi arricciò le labbra un po’ combattuto se dire o non dire qualcosa, poi sbuffò dal naso e si irrigidì leggermente, "Senti, Principe Prompto, mi dispiace per quello che ho detto. Non intendevo offenderti, nemmeno supporre che tu non sia un buon leader".Prompto sorrise, perché aveva già dimenticato quel che era successo poco tempo prima, poi scosse la testa in un diniego: "Non devi assolutamente preoccuparti. So da me di non essere la persona più adatta a ricoprire quel ruolo, ma devo farlo. Non ho una famiglia, non ho davvero nessuno, a parte lo zio Ardyn ma lui non può farlo al posto mio, non essendo un Aldercapt, sebbene a mio parere sarebbe un Re esemplare"."Non credo di capire quale sia il vostro legame di parentela…", chiese Noctis, alzando un sopracciglio, sollevato dal fatto che il biondino non ce l’avesse con lui e che stessero già cambiando argomento ma incapace di trattenere la curiosità che lo premeva di conoscere un po’ di più l’enigmatico cancelliere Imperiale."Oh, beh. Questa è una gran bella curiosità, Principe Noctis e sarebbe molto bello poterti rispondere in modo esaustivo ma, quel che so, è che Ardyn Izunia è un parente di mia madre, collocabile