sono un agente del caos. E sa qual è il bello del caos, dottoressa Collins? È equo! 

Non c’è nessun piano, non c’è alcuna cospirazione contro l’essere umano, ed è questo che dovrebbe consolare la gente, non l’utopia di un regno dorato oltre la morte e di un Buon Padre che ci ama anche se si diverte a punirci un po’ troppo spesso. Dio è soltanto l’ennesimo errore dell’uomo. (*)»

Stringo i pugni dentro l’imbragatura e digrigno i denti, ripensando a tutti quelli che mi chiamano mostro. Non mi piace essere chiamato così, no, non mi piace proprio per niente.

Glielo faccio notare.

«Molti mi considerano un essere abominevole, ma vi è un motivo ben preciso. Loro mi guardano ed è come vedersi allo specchio, per questo mi odiano, per questo vogliono sopprimermi: tentano di annientare quella crudele consapevolezza di essere sull’orlo di un baratro, oltre il quale vi è la rovina della specie umana.

Io non sono né migliore né peggiore, sono solo avanti sul percorso che li attende.

Loro vogliono invece convincersi che nell’uomo ci sia ancora un briciolo di… bontà e speranza, le quali, in realtà, sono svanite nell’attimo in cui il nostro caro amico Adamo ha visto la Terra, ha visto i suoi frutti, i suoi esseri, e ha deciso che quella era roba sua.

Noi siamo tutti mostri, non c’è proprio nulla d’innocente: nemmeno un neonato, che scatena in noi un sentimento di tenerezza tale che vorremmo… vorremmo stringerlo forte , più forte, fino a farlo soffocare, ecco, nemmeno un bebè ha una sola goccia di purezza dentro il suo soffice corpicino.

Nasce causando terribili sofferenze alla donna che l’ha portato dentro di sé per nove lunghi mesi… e non è forse un delitto far del mano ad un’altra persona? No? E’ naturale?

Ah, già… quando un essere vivente viene al mondo, il suo primo desiderio è quello di vendicarsi della persona che lo ha schiaffato su questa sudicia e immonda terra.

Perché dunque non accettare l’idea del caos, così calmo e rassicurante?»

La dottoressa rinuncia a chiedere il mio nome, non ha ascoltato una sola parola di ciò che ho detto.

«Perché non vuole parlarmi un po’ della sua vita? Non vuole nemmeno dirmi quanti anni ha?» insiste mentre il suo tono di voce passa da intimidatorio a teneramente supplicante.

«Mah» sbuffo guardandomi intorno. «Certi mi dicono che queste cicatrici mi fanno sembrare più vecchio, altri sostengono che mi ringiovaniscono.»

«E così, sono le cicatrici, il problema?»

«A quanto pare. Credo che diano disturbo alle persone che mi guardano. Per loro, è un problema» faccio spallucce.

«Mi racconti come se le è procurate.»

Di nuovo.

Incrocio le braccia al petto e assumo un’aria solenne.

Fuori inizia a soffiare un vento presuntuoso, in barba ai pochi raggi di luce sopravvissuti. Come un cacciatore che stuzzica la sua preda. Come me, che amo torturare le mie vittime – psicologicamente, è ovvio! Non amo sporcare i miei abiti di sangue – prima di ucciderle.

«Vede, dottoressa Collins, io avevo un cane…»

«Ah, questa volta è il suo cane?» sospira scoraggiata. «Signor Joker, ho una cartellina con ben quindici versioni diverse su come si sia fatto quelle cicatrici. Ogni volta me ne racconta una diversa, ma qual è la storia vera?»

«Direi… tutte. Ho avuto un padre, una madre, uno zio, una moglie, un cane, un criceto…»

«Perché?»

«Perché ho avuto un criceto?» chiedo, dubbioso.

«Non mi prenda in giro. Perché tutte le sue storie sono vere?»

Santo cielo, questa donna mi fa impazzire! Vuole sempre una risposta per tutto, ma non capisce che una risposta non c’è!

Mi sporgo verso di lei, che di nuovo abbassa lo sguardo.

«Lo sa, dottoressa, perché racconto alle mie vittime come mi sono procurato queste cicatrici? Perché, nonostante tutto, non sono privo di…» cerco la parola adatta, una delle tante usate e strausate, «pietà, come la chiamate voi. Lascio credere loro che, in fondo, anche io sono buono, che sono diventato ciò che sono per colpa di un padre violento, di una moglie psicotica, di uno zio pedofilo… non per colpa mia, non perché sono nato così. Questo rende la gente più felice, prima di morire, e io mi diverto con poco. Si convincono che ci sono alcune persone cattive, su questo mondo, ma solo perché questo persone hanno sofferto molto e non hanno mai ricevuto un po’ di-di calore umano!»

La donna si appoggia alla scrivania con i gomiti, sospira, esausta.

«Intende dire che per lei non è così? E’ nato con la consapevolezza che l’unico scopo nella sua vita sarebbe stato quello di uccidere e costringere la gente ad ammazzarsi a vicenda, di disseminare il panico?»

«Ma non sono io quello che dissemina il panico! E non capisco questa vostra smania di cercare, a tutti i costi, un capro