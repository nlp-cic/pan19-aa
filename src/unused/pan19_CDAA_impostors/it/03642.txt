fermi e vengono superati da turisti e cittadini. A dirla tutta sono un vero e proprio ostacolo alla viabilità. C’è chi li sorpassa con la fretta nei piedi e chi li aggira come farebbe con un lampione o un cestino.Nella caotica strada di Candelaria, il centro storico della città, un dedalo di tegole rosse e facciate colorate, Henry e Gansey se ne stanno ben dritti ma con le spalle rilassate, le mani che ogni tanto si muovono in gesti che accompagnano le parole, immersi un mondo che lei conosce bene e di cui fa parte. La luce cade dall’alto come una cascata.La voglia di abbracciarli arriva all’improvviso e senza un motivo preciso. Assecondando l’istinto li raggiunge. Ci vogliono pochi passi perché le sue braccia cingano le schiene dei due ragazzi – o ci provino, non ha braccia molto lunghe.In un primo momento, colti di sorpresa, li sente irrigidirsi, però poi, riconoscendo la testa spettinata che si infila tra le loro spalle si rilassano.«E questo per che cos’è?» domanda Gansey sorridendo.«Così» replica lei guardando con simpatia un lama che procede in direzione opposta alla loro «Mi andava».Per qualche secondo restano come sono, il suo capo appoggiato alla spalla di Henry, la sua mano stretta a quella di Gansey. Qualcuno li guarda, molti li superano. Poi Blue scioglie l’abbraccio e si mette in cammino.«Avanti, abbiamo rallentato la circolazione abbastanza e poco più avanti c’è la statua di Simon Bolivar, voglio vederla».Henry e Gansey la seguono.

originariamente pubblicata qui


          (See the end of the chapter for  notes.)
          

Adam realizza di essersi addormentato solo quando si risveglia indolenzito sul divano su cui si era sistemato pochi minuti prima. O ore prima. Non lo sa con certezza. Sa solo che non era così che doveva andare.Sbatte le palpebre più volte e fa per alzarsi, ma si accorge di Ronan. Braccia incrociate al petto e mento che sfiora la maglietta, respiro pesante e muscoli rilassati: il ragazzo – il suo ragazzo – sta dormendo.Improvvisamente i libri che ha preso in biblioteca per prepararsi all’esame di ammissione non sono così urgenti e torna ad appoggiare il capo contro il bracciolo del divano.Solo qualche minuto. Giusto il tempo di imprimere nella sua memoria l’immagine di Ronan serenamente addormentato sul divano di casa sua – chissà se al suo risveglio porterà con sé un’altra meraviglia.Dopo tutto quello che hanno passato, ci sono ancora fugaci momenti in cui si chiede se quello che ha ora sia reale. Adam Parrish felice. Adam Parrish innamorato. Adam Parrish ricambiato. E la risposta, ogni volta, è sì. Sì, è reale. Sì, Adam Parrish è felice e innamorato e ricambiato – con un’intensità che a volte lo lascia senza fiato.Lascia vagare lo sguardo su Ronan, solamente su Ronan, senza cercare i segni delle sue mani sul collo dell’altro (non lo fa più da alcuni giorni ormai), e sorride. Sorride perché è un bel momento, sorride perché sta guardando la persona di cui è innamorato e questa ha le fattezze di Ronan Lynch, sorride perché se glielo avessero detto qualche anno prima non ci avrebbe mai creduto, sorride perché è proprio vero che è nei posti più improbabili che si trovano le cose più belle.Poi si alza stando attento a non svegliarlo e raggiunge la sua pila di libri. Matita alla mano e blocco degli appunti, apre il primo.Ad Opal, che fa il suo ingresso poco dopo, fa cenno di non far rumore.

originariamente pubblicata qui


          (See the end of the chapter for  notes.)
          

La camerata è vuota fatta eccezione per loro, un evento più unico che raro. Non ci sono le francesi festaiole, né gli spagnoli, non c’è il russo che sta sempre per conto suo e nemmeno gli australiani vestiti come Crocodile Dundee. A Cheng non ha detto nulla, ma ha il sospetto che lui c’entri qualcosa. Quella mattina, inoltre, è uscito prima e il suo istinto le dice che l’interesse per gli spagnoli con cui si è accompagnato non sia stato del tutto casuale.Non ha le prove che l’artefice di quell’improvvisa e comoda intimità sia proprio l’amico, ma a suo tempo troverà il modo di ricambiare il favore.Al momento, comunque, l’importante è Gansey.Gansey che torna dal bagno con la vista ripristinata e i capelli in ordine. Gansey che in un ostello è meno fuori luogo di quanto molti suoi compagni di scuola hanno pensato sentendo i suoi progetti. Gansey che ha un anno in più.«Dove sono tutti?» chiede.Blue scrolla le spalle, non lo sa.«Henry?»«Da qualche parte con gli spagnoli» replica «Credo».Il ragazzo ne prende atto annuendo e raggiunge il suo bagaglio.«E tu come mai sei ancora qui?»Blue ha riflettuto a lungo su cosa dire e cosa fare in quel momento ed è giunta alla conclusione che il modo migliore è essere diretti. Quindi diretta è quello che è.«Ho un regalo per te».«Un regalo per –»«È il tuo compleanno, no?»«Sì, lo so che – è che non mi aspettavo un regalo».Non mi aspettavo di essere