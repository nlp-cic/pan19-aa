Hamish cominciò ad urlare e piangere. Quando Sherlock lo strinse in un abbraccio, cercò di liberarsi, battendo i pugni sul petto del padre.“LASCIAMI!! SEI UN BUGIARDO!!”Il detective lo strinse più forte, cercando di calmarlo. Le lacrime ormai libere sulle sue guance.“Shhh… Hamish, mi dispiace tanto… vorrei tanto che fosse una bugia…”Il bambino smise di agitarsi, nascondendo il volto nel collo del padre.“Papà ti voleva bene, ometto, e te ne vorrà sempre. Lui sarà sempre con te, anche se tu non lo vedi. Lui è il nostro eroe, il nostro angelo custode”.“Voglio che papà torni a casa!”Sherlock lo prese in braccio e lo strinse forte a sé, cullandolo mentre piangeva.“Anche io, tesoro. Più di ogni altra cosa al mondo..” 



CAPITOLO 7 – E’ QUELLO CHE VUOI?Sherlock rimase in silenzio per alcuni minuti, lo sguardo fisso sulla tazza di caffè intatta. Aveva parlato per almeno un paio d’ore, senza mai alzare lo sguardo dalle sue mani. Era sicuro che non ce l’avrebbe fatta a finire la sua storia se avesse guardato John.Ancora non riusciva a crederci… John, il suo John, era vivo!L’ultimo anno era stato durissimo, sia per lui che per Hamish.Il bambino era diventato grande troppo presto. Quando Sherlock gli aveva dato la terribile notizia, il bimbo aveva pianto, urlato, scalciato per giorni. Quando si era calmato era diverso: parlava e sorrideva molto più di rado, spesso rimaneva in camera sua da solo.Al detective piangeva il cuore. Non solo aveva perso l’uomo che amava ma anche il suo bambino.Greg si schiarì la gola, intenzionato a rompere quel silenzio imbarazzante.Lo sconosciuto - John, lo corresse la sua mente – era come pietrificato.All’ ex-soldato si strinse il cuore per quell’uomo e quel bambino che non conosceva ma che per colpa sua avevano sofferto tantissimo.“Io… “ cominciò il medico, imbarazzato. Non sapeva cosa dire.“Hai ricordato qualcosa?” chiese il detective speranzoso, alzando finalmente lo sguardo sul marito.“No… “ John si odiò quando vide la speranza spegnersi negli occhi dell’altro. “Mi dispiace.” Ora che finalmente lo guardava, Sherlock non riusciva a togliergli gli occhi di dosso. Era sempre lui, il suo John, eppure aveva qualcosa di diverso. I capelli erano leggermente ingrigiti sulle tempie, negli occhi uno sguardo spaesato. Comprensibile. Non capita tutti i giorni di non ricordarsi nemmeno il proprio nome e di incontrare uno sconosciuto che ti dice che sei gay, sposato ed hai un figlio.Era come se la perdita della memoria avesse sovrapposto al vecchio John uno nuovo.C'erano gesti ed espressioni che Sherlock non gli aveva mai visto fare. Adesso, quando era in imbarazzo, abbassava lo sguardo e si toccava la nuca con la mano destra. Quando era teso, apriva e chiudeva a pugno la mano sinistra.Ora si stava di nuovo toccando la nuca.Il moro sentiva un moto di compassione verso di lui e allo stesso tempo l'urgenza di scoprire cosa aveva passato in quell'anno, lontano da loro. Aveva sofferto?  Certo che ha sofferto, idiota! Gli hanno sparato, si disse il detective.Si scoprì a pensare che era come se finora fosse stato separato da una parte di sé, la migliore, e che ora che l’aveva improvvisamente riavuta indietro, non potesse più farne a meno.Si sforzò di distogliere lo sguardo perché notava l'imbarazzo crescente nel volto di John e l'ultima cosa che voleva fare era metterlo più a disagio di quanto già fosse per via della situazione in cui si trovavano e spingerlo ad allontanarsi da lui.Gli occhi gli caddero sull’anulare della mano sinistra di John, solitamente presentava una piccola strisciolina di pelle più bianca, poiché metteva e toglieva l’anello a seconda che fosse in servizio o meno, e che ora era del tutto scomparsa. Il marito non portava la fede nuziale mentre era in servizio perché in quanto medico spesso la doveva togliere per eseguire gli interventi. Così aveva cominciato a portarla al collo, appesa accanto alle piastrine militari. Quelle stesse piastrine che avevano trovato su un cadavere carbonizzato un anno prima e che erano state restituite al detective, come cimelio in memoria dell’eroe di guerra che era suo marito.Sherlock stesso portava la sua al collo, appesa ad una catenina. D’altronde, fino ad oggi, nessuno sapeva che fosse sposato. “Beh… ora la domanda è… cosa facciamo adesso?” chiese Greg, spostando lo sguardo tra gli altri due uomini.Sherlock sospirò.“L’unica cosa che mi viene in mente è provare a fargli tornare la memoria. Ma prima devo farti una domanda, John” disse, sollevando appena lo sguardo su di lui. “E’ questo quello che vuoi?”La sua voce non vacillò ma Greg vide nei suoi occhi quanto fosse spaventato dalla possibile risposta.“Per farti ricordare dovrai tornare a conoscerci, incontrare Hamish. Per quanto io non desideri altro, devo pensare a nostro figlio prima. L’ultimo anno è stato terribile. Hamish non è più quello di una volta, si è chiuso in se stesso, sorride raramente. Solo