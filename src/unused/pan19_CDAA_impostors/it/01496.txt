stessa del piatto? A parte una professionalità che tu non sai nemmeno cosa significhi visto che sei incapace di trattare con un cliente che ha evidentemente le papille gustative invertite e l’intelligenza di un cormorano?”



“Ma ha detto che era troppo selvatico, che sapeva di crudo e selvatico.”



“E’ un bue, non un bufalo. Non può sapere di selvatico, cosa di cui saresti a conoscenza se avessi superato almeno la scuola primaria e avessi imparato a localizzare nel loro habitat naturale i vari animali, e non può sapere di crudo perché è stato cotto il tempo adeguato e perché è stato marinato. Sai cosa significa marinato? Sai cosa fa la marinatura alla carne del bue, Anderson?”



“Chef…”



“Non disturbarti a rispondere, non abbassare ulteriormente il QI dell’intero ristorante. Riporta il piatto al cliente e spiegagli, perché questo è il tuo lavoro e non il mio che infatti svolgo alla perfezione, perché non posso dargli una scottata in padella.”



“Chef…”



“Anzi non farlo nemmeno. Allungagli una banconota da dieci sterline, verrà tolta dalla tua mancia, e invitalo cordialmente ad andare a un qualsiasi Burger King della zona perché se non sa distinguere i sapori è meglio che risparmi il suo denaro.”



Anderson lascia la cucina borbottando “Come se avessimo dieci sterline di mancia, come se qualcuno potesse anche lontanamente pensare di lasciare una mancia in un ristorante gestito da quello stronzetto supponente.”



 



Victor, alla posizione dei sauté e con un’enorme e pesantissima padella in mano (le regole che ha imparato alla scuola per cuochi dicono che una padella per sauté se sbattuta contro la testa di qualcuno debba avere la meglio nello scontro) guarda la situazione lasciandosi andare a un sospiro.



È uno chief de cuisine terribile, Sherlock. È un genio, sicuramente. È la persona più geniale e affascinante che abbia ma conosciuto (o almeno lo era anni fa, quando ancora aveva voglia di creare qualcosa e non solo di lamentarsi di quello che c’è già) ma è un capo cuoco terribile. Non è capace di gestire se stesso per la maggior parte del tempo, tipo adesso da quante ore non starà bevendo? E mangiando? E la cocaina non vale assolutamente come nutrimento, figuriamoci una brigata di cucina. I ragazzi l’ascoltano ovviamente perché è cattivo, perché sa dedurre le loro vite e nessuno vuole che il suo capo dica alla fidanzata che si è scopato l’aiuto cameriere (uomo) nella dispensa lasciando per di più bruciare il brodo ma non migliorano, non crescono, non imparano e non lo rispettano. Non sono una brigata, sono un gruppo di cuochi stizzosi e frustrati che rimangono lì unicamente per lo stipendio o perché forse il fratello di chi gestisce questo ristorante è abbastanza potente da non farli lavorare mai più da nessuna parte. Non sa collaborare con nessuno, non sa comunicare con nessuno. La sua cucina, che anni prima gli era sembrata così innovativa, non riesce ad arrivare alla gente. Sherlock ha ancora dei guizzi di genialità, la mattina generalmente dopo un turno particolarmente buono e una dose di cocaina migliore e quando non sa che Victor lo sta osservando. Ha ancora dei momenti in cui gli occhi gli brillano e le sue mani iniziano a muoversi come se componessero musica nei piatti ma come arrivano così spariscono e subentra la noia, subentrano piatti senza immaginazione, senza spinta. Piatti che non hanno niente da dire, anche se fatti dalla persona che potrebbe avere l’ultima parola anche con Dio.



Se non ci fosse lui, Victor, in cucina non uscirebbe nemmeno un piatto. Se Sherlock non parlasse con lui, non abbassasse un po’ la voce e moderasse i toni come fa solo quando si rivolge a lui, e gli permettesse di prendere le redini della cucina non uscirebbe un piatto. Victor sa di essere un cuoco modesto ma è un buon sous chef, lo è sempre stato anche prima di questo lavoro. È affidabile, disponibile, generoso. È il genere di persona che rimane con te due ore dopo la chiusura per sistemare i conti, non che Sherlock gliel’abbia mai chiesto, e non ti dice niente quando vede le tue braccia con troppi segni di punture recenti. Sa fare il suo lavoro, sa aiutare Sherlock, anche se ogni tanto pensa che questo non basti, che questo non sia degno di nota. Che Sherlock non lo veda nemmeno e s’immagini che la cucina riesca a gestirsi autonomamente come per magia. Sherlock è il genere di persona così: intelligente e pratico e al tempo stesso capace di convincersi che certe cose accadano e basta come gli accade di trovare una tazza di caffè nero ogni mattina vicino alla sua postazione.



È un capo chef terribile, Sherlock e un uomo geniale e ogni tanto Victor si chiede se nella sua vita è pronto ad essere solamente la spalla (non vista) di un uomo geniale. Ad accontentarsi di qualche occasionale scopata per educazione (gli occhi di Sherlock



non brillano mai d’entusiasmo mentre scopano, non ha mai visto nel suo sguardo lo stesso bagliore che ha mentre pensa a una nuova ricetta), perché sei lì e non c’è nessun altro che sia un po’ meno irritante. Ad accontentarsi di dare una mano a qualcuno che ha messo in chiaro diverse volte di non sentire nemmeno la necessità di quella mano.