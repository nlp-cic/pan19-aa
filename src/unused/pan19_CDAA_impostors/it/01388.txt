insicuro, le aveva posto un braccio attorno alle spalle. Lei non si era scostata, ma non aveva avuto il coraggio di ricambiare allacciandogli a sua volta la vita come invece facevano molte delle ragazze che quella sera avevano visto camminare insieme ai fidanzati.Anche quella, la presenza di tante coppie "vere", era stato un dato lievemente imbarazzante per loro che non erano una coppia, ma un uomo che, sì, provava qualcosa per una giovane donna, e una ragazza ancora un po' colpita dalla realtà che le ricordava ogni giorno di avere, in certo senso, sprecato due anni di speranze e batticuore per qualcuno che non l'aveva mai considerata da quel punto di vista.Myriam aveva avvertito l'interesse di William. In fondo, quello stesso pomeriggio glielo aveva detto. Gli piaceva.-E lui mi piace?-Beh, molte avrebbero invidiato una compagnia così attraente, ma per lei non era molto semplice mettere da parte Alex e accettare che lui non l'avrebbe ricambiata.Sembrò quasi che William le leggesse nel pensiero, perché si fermò, si piazzò di fronte a lei e disse: "So che sei stata innamorata di Alex. Anzi, forse un po' lo sei ancora. E spero, con tutto il cuore, di non essere stato...beh, un rimpiazzo. Cioè, lo so che dopo una delusione ci si attacca a qualunque cosa per distrarsi, però mi ferirebbe un po' dal momento che tu mi..."Fu interrotto dalla ragazza che scattò in punta di piedi poggiando le labbra sulle sue.

----------------------------------------------------

"Oddio Zlatan, se mi ripeti un'altra volta quanto era bello, credo che potrei seriamente lanciarti una bottiglia in testa!" esclamò Robi esasperato, ormai rinunciando al desiderio di voler leggere il suo libro in santa pace. Si beccò uno sguardo in cagnesco. "Io devo sopportare le tue crisi quando parli delle tue cotte del liceo e tu, solo perché ho parlato di Alex per dieci minuti, dai di matto! Gran bell'amico!" fece sarcastico."Dieci minuti?? Sei tornato alle undici di questa mattina, e ora sono le ventidue e trentanove. Non hai smesso di dire quanto sia stato pazzesco che il fratello di Thiago era il ragazzo che ti ha reso psicopatico e quanto avresti voluto fare l'amore con lui per ore, aiutato dal fatto che ti abbia accolto con addosso solo una leggera e trasparente maglia bianca, e boxer chiari con i bordi rossi" recitò ricordando le esatte parole dell'amico, che in risposta gli rifilò un cazzotto controllato ma abbastanza potente sulla spalla.Poi Zlatan si accasciò sul divano di fianco a lui, sospirando."Che pensi di fare quando Thiago verrà qui? Vedendoti, probabilmente ti riconoscerà""Al telefono non si è accorto che ero io""Quello non significa nulla. Hai detto che a stento riuscivi a balbettare, di fronte a lui. Uno non riconosce la voce di una persona che in cinque anni gli ha biascicato un misero 'Ciao', non pensi?"Robi espose una faccia risentita. "Beh, signor detective, e tu pensi di fare altro con il tuo ragazzino, a parte scoparci selvaggiamente?"Zlatan, al contrario di quello che Robi si aspettava, rise con espressione dolce e vagamente malinconica."Vorrei conoscerlo. Dico davvero. Se lui fosse rimasto, ci saremmo conosciuti" guardò Robi e sorrise, con la sicurezza in sé che l'aveva sempre contraddistinto e che Robi riconobbe come sua."Socio, il destino ci sta aiutando. Non rompiamogli troppo le palle"

---------------------------------------------------------

"Hai già preparato la tua borsa?""No, lo farò domattina" mugugnò Alex sgranocchiando pop corn davanti alla tv, con Prince che stava acciambellato contro il suo petto. Thiago sorrise, sedendosi di fronte a lui. Alex alzò un sopracciglio."Cos'è quella faccia?""Non mi racconti nulla della visita che hai ricevuto oggi?"Alex roteò gli occhi al cielo. "Vuoi che ti ringrazi per aver portato in casa il tizio che stavo disperatamente cercando di dimenticare?""Piantala di fare il cretino, Alex. Se vi piacete, non vedo perché tu debba farti tutte queste seghe mentali. Non è un dramma"Alex smise di mangiare, rabbuiandosi. "Puoi dirmi qual è il problema?" lo incalzò Thiago con tono rassicurante.Alex lo fissò in viso. "Ho paura""Di cosa?""Di Zlatan""Eh??""C-cioè...l'ho visto solo due volte rischiando di perderci testa, buon senso, tutto. Mi fa paura l'idea che una sola persona possa turbarmi e prendermi tanto, capisci? Lo so che sembra insensato...e poi, l'hai visto anche tu, emana sesso da tutti i pori! E se mi tradisse?" man mano che parlava era sempre più ansioso, al punto che Thiago provò un timore per il quale lo interruppe."Alex, stai correndo troppo. Non devi mica sposarlo domani. Ora hai la possibilità di viverci insieme, addirittura. Lo conosci, ci parli, normalmente, e lascerai che tutto segua il suo percorso. Se hai paura di qualcosa che ancora non si è verificato, vivere non ha senso. Che lui ti piaccia e che tu piaccia a lui è un dato certo. Il destino ti sta dando una mano, ora tocca a te" gli spiegò, delicato e fermo