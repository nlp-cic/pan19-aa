possibile che Boris Huznestov fosse a casa mia? Di certo non era entrato dall’ingresso principale, dopo aver bussato… - Sapevo che eri stato portato in ospedale, dopo l’esplosione... – tentai di dire con quanta più calma possibile, cercando di non dare troppo ad intendere lo stato di completa confusione nel quale versava in quel momento il mio animo. – Ma immaginavo che ti avrebbero tenuto ricoverato almeno per qualche tempo.Sollevò le spalle, con fare indifferente.- Dovrei esserci ancora, infatti, ma mi annoiavo a starmene tutto solo in quella cameretta. Mai qualcuno che passasse a farmi una visitina… Pure tu, poi, almeno una scappata potevi fartela… - aggiunse, quasi a volermi rimproverare allegramente. Se fosse stato nel mio carattere e non mi fossi trovato in una situazione a dir poco impossibile, forse avrei potuto sorriderne.Strinsi per qualche secondo i pollici alla base del naso, tentando così di attenuare un inaspettato dolore. Non capivo bene; era qualcosa di simile alla fastidiosa sensazione che si prova cacciandosi in bocca troppo in fretta un cibo eccessivamente freddo.- Da dove sei entrato..? – biascicai, quasi a fatica. Le parti laterali della fronte avevano preso a pulsarmi in una maniera atroce… M’indicò l’ambiente esterno alla finestra.- Non è stato difficile superare il cancello, mi ha dato molti più problemi la porta sul retro. Voi ricchi dovreste pensare a dei sistemi di sicurezza migliori, per le vostre ville. Se sono riuscito ad entrare io, figuriamoci…- Che vuoi da me? – lo interruppi piuttosto bruscamente, non appena mi sentii meglio.- Aiuto. – mi espresse il suo bisogno in una parola sola. Per la prima volta negli ultimi giorni, durante i quali non avevo fatto che lottare contro mio nonno o sentirmi male per l’affare del monastero, accumulando ansia su ansia, scoppiai a ridere di gusto. Incurante del fatto che il ragazzo dalla posa impassibile che avevo di fronte era stato ritenuto a lungo il più crudele blader che militasse tra le fila della Borg, il pazzoide che pur di cercare di assicurarsi la vittoria ad uno stupido incontro di Beyblade era arrivato quasi ad uccidere Rei. Ricordavo ancora piuttosto bene un episodio accaduto parecchi anni prima, riguardante l'epoca in cui avevo vissuto con gli altri quattro russi: un ragazzino era piombato giù per le scale, ed era spirato in seguito alla frattura di una vertebra cervicale. Io ero a poca distanza quando era accaduto, ma avevo potuto solo cogliere la disperazione dovuta alla consapevolezza dell’inevitabile negli occhi del poveretto, prima che precipitasse… Boris, immobile alla cima della rampa, non aveva neppure provato ad allungare un braccio per afferrarlo. Riflessi poco pronti, i suoi… o forse no. Comunque, la questione della morte del tipo fu archiviata come fosse stato un banale incidente. Sbagliavo a sottovalutarlo. Stavo facendo un grave errore, e me ne sarei reso conto molto presto.- Credi davvero che io presterei il mio soccorso a te..? – lo derisi nuovamente – E dimmi, cosa vorresti che facessi?All’apparenza indifferente alle mie provocazioni, poggiò la schiena all’armadio a muro e riprese, pacifico:- Devo trovare un modo per lasciare la Russia. Va bene una destinazione qualunque, a te la scelta, basta che mi allontani da qui subito. Forniscimi un mezzo qualsiasi per permettermelo.- Perché..? – gli chiesi dubbioso.- Non voglio finire in qualche istituto. – sussurrò – Dopo quel macello naturalmente ci sono state delle indagini, e le autorità competenti non hanno più potuto fingere di non sapere che genere di attività illecite portasse avanti il monastero, visto che l’evidenza è balzata sotto gli occhi di tutti. Io sono ancora minorenne, e come tutti gli altri beyblader senza famiglia ospitati là, sono destinato a finire in un orfanotrofio in attesa che si decida cosa farne di noi.“Che razza di spiegazione!” pensai. Mi prendeva in giro, o faceva davvero sul serio? E soprattutto, valeva la pena starci a perdere tempo, o era meglio se chiamavo qualcuno e lo facevo sbattere fuori di casa mia seduta stante?- Come mai vieni a chiedere questo favore giusto a me?- Non ho denaro, e a quanto ne so la tua famiglia dovrebbe essere abbastanza influente da riuscire a coprire la mia fuga, in qualunque modo avvenga. Voglio scomparire di qui.- Mi spiace. – replicai con decisione – Comprendo i tuoi motivi, ma non vedo perché mai dovrei assumermi una simile responsabilità.Rimase in silenzio per qualche istante, corrugò poi la fronte piegando la testa da un lato, e mormorò pacatamente:- Potresti farlo per Rei, ad esempio. – posò alcune cose accanto alla mia mano, che ritrassi istintivamente. – Si è fermato qui da te invece di lasciare subito la Russia perché si è beccato l’influenza, giusto? Sei un amico premuroso, dico sul serio. Perciò non credo che ti tirerai indietro, pur di essergli d’aiuto.Senza riuscire a comprendere le sue parole, invece di domandargli altro cercai di focalizzare al meglio la vista sui due oggetti: un termometro, che riconobbi essere quello che avevo dato al Drigerblader la sera prima, e una siringa. Presi quest’ultima in mano.- Che cosa dovrei farci..? – bisbigliai in un soffio, sempre più conscio del fatto che quella situazione non si