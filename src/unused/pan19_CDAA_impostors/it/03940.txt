.)
          





















Prologo







ovvero






Di
come il femminismo non si sviluppò in quel di Burgundia






 



 



 



 



 



 



 



 



 



 



 



 











 



 










Vecchie
leggende narrano di fatti meravigliosi, di
eroi forti e virtuosi e di cavalieri arditi. Un certo poeta germanico
anonimo,
però, decise un giorno di cominciare da una donna, una
semplice fanciulla.



Qualsiasi
fossero state le motivazioni dell’ardita
scelta di quel poeta, le dame della corte impararono ben presto a non
farsi
ingannare dai buoni inizi.




 



 



 



 



 



 


In
Burgundia cresceva una fanciulla tanto bella,
tanto leggiadra, che in nessun paese ce n’era una che la
eguagliasse.



Beh, in
realtà i curatori di certe classifiche delle
Donne Più Belle del Mondo avrebbero forse avuto qualcosa da
dire al riguardo,
in quanto trovare la Donna Più Bella del Mondo è
un lavoro faticoso e che
prende in considerazione diversi fattori, e forse si sarebbe dovuto
anche cercare
negli altri paesi prima di
attribuire il titolo alla fanciulla in questione. Ma questa storia
viene prima
delle classifiche e degli autori di Florin, e poi l’eroe
guerriero burgundo
medio non era solito farsi simili problemi o mettere in dubbio le
migliori
attrazioni turistiche della sua terra - infatti, la fanciulla avrebbe
presto
richiamato in Burgundia molti nobili signori. E causato la loro morte,
ma, ancora
una volta, i Burgundi non badavano a questo genere di dettagli.



Comunque
sia, in Burgundia cresceva - giacché
narrare storie d’amore e di sangue su fanciulli non ancora
cresciuti s’addiceva
di più ai poeti greci - questa nobile donzella. Il suo nome
era Crimilde e
nessuno si vergognava di amarla, anche se forse questo più
che dalla sua
bellezza dipendeva dal fatto che i Burgundi - come si vedrà
in seguito -
trovavano una certa difficoltà nel vergognarsi perfino delle
azioni più
spregevoli. Oh, ed era anche una principessa - poteva forse essere
altrimenti?



Tre re
ricchi e nobili costudivano Crimilde, benché
Crimilde avesse più volte spiegato loro che potevano anche
essere semplicemente
i suoi tutori
legali, perché custodi
faceva sembrare il tutto un po’
una setta segreta. In ogni caso, l’Ordine dei Custodi di
Crimilde era al
momento della nostra storia composto dai suoi stessi fratelli: Gunther
e
Gernot, guerrieri senza pari, arditi e forti ma
all’occorrenza anche miti,
signori di nobile stirpe e cavalieri degni di stima. Ah, e Giselher, il
più
giovane dei tre. Uno scelto guerriero, senza dubbio.



Insieme a
loro, nella reggia di Worms sul Reno,
abitavano anche la madre, Ute, e il padre, Dankwart, che
morì prima dell’inizio
della trama ma che è qui nominato perché era un
grande e valoroso signore e
molto ricco, e anche per riempire spazio nel capitolo. Per simili
ragioni,
viene ricordata anche la presenza di Hagen di Tronje e di un altro
Dankwart,
fratello di Hagen e maresciallo, e di Ortwein di Metz, il siniscalco. E
di Gere
e Eckewart i margravi, Volker di Alzei che era esperto in tutte le
altri,
Rumold il capocuoco, Sindold il coppiere, Hunold il cameriere
… e di molti
altri cavalieri e aiutanti di cucina che non saranno nominati in nessun
altro
luogo nella storia, se non, forse, nel momento in cui verranno
brutalmente
uccisi. 




 



 



 



 



 



 


 Il
poeta
guardò a lungo il suo pubblico, a questo punto. Una dama
sopprimeva uno
sbadiglio dietro una mano pallida e aggraziata, mentre il suo sposo
russava con
la testa comodamente appoggiata sulla sua acconciatura alta e raffinata.



Forse,
pensò il poeta, era il caso di andare avanti.




 



 



 



 



 



 


…
Comunque, in breve, una notte Crimilde fece un
sogno. Questo fatto non sarebbe un evento tanto preoccupante, se non
fosse che
Crimilde era, come già ribadito in precedenza, una
principessa. Una principessa
germanica,
per giunta, il che
naturalmente peggiorava di gran lunga la situazione.  



Crimilde
sognò di allevare un falcone - che in
effetti era un’occupazione più degna di un maestro
falconiere o almeno di
qualcuno che avesse qualche speranza di non finire con le dita beccate
ad ogni suo
gesto, ma la logica difficilmente si accorda con i sogni o i poemi
nordici - e
che questo falcone cresceva in una creatura grande e forte, bella e
ardita. E
un po’ tonta, a ben pensarci, ma comunque adorabile come
tutti gli animaletti
delle principesse di qualsiasi storia si rispetti.



Crimilde
si prendeva cura del falcone, lo nutriva e
lo carezzava e, ogni tanto, nelle parti più bizzarre del
sogno, lo utilizzava
come suo compagno per danzare in paesaggi dai colori vivaci e
innaturali al
ritmo di amabili canzoncine sul futuro, la libertà e il vero
amore.



Poi, il
falcone veniva immediatamente ghermito da
due aquile grosse e scure, che procedevano allegramente a beccarlo e
graffiarlo
a morte, con gran spargimento di sangue e di visceri. 



Dopo
quella parte finale del sogno, Crimilde si
svegliò coperta di sudore, con il cuore che le martellava
nel petto e vaghi
echi di grida di bambini disperati nelle orecchie, e per la prima e non
ultima
volta maledisse la propria nobilissima stirpe nordica. 



Con il
cuore greve di dolore e di oscuri presagi, la
giovinetta decise di rivelare le sue preoccupazioni alla madre, nella
speranza
che la nobile Ute potesse aiutarla a decifrare l’inquietante
visione. Una volte
udito il sogno della figlia, Ute non poté che parlare
così: - Il falcone che
allevavi significa un nobile sposo! -. Poi,