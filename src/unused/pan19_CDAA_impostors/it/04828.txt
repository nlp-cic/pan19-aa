, quando era stato così idiota da tornare da lei, nelle terre di Orkney dov’era cresciuto, a cercare nuove alleanze che un giorno gli sarebbero potute tornare utili. Era tornato nel castello dove aveva vissuto la sua solitaria, amara infanzia, non sapeva bene nemmeno lui perché, ma il desiderio di rivederla era stato troppo forte. Sapeva quanto fosse idiota, aspettarsi da lei un gesto d’affetto, lei che l’aveva concepito solo per poter avanzare una qualche pretesa al trono e che non l’aveva mai considerato molto di più di un cagnolino a cui dare una carezza o allungare un calcio a seconda dell’umore. Ma non poté trattenersi dal farlo, era come se dovesse vedere, vedere quella donna che l’aveva portato nel grembo per nove mesi e che era giaciuta col suo stesso fratellastro, pur di generarlo.

 

Trovò Morgause nella cripta del castello, là dove riposavano le ossa di Lot, quel suo patrigno di cui non conservava che un vago, debole ricordo. Non aveva mai pianto la sua morte, né l’aveva fatto Morgause.

Sapeva che era scesa lì per un rituale di magia nera, che lei praticava per puro e semplice passatempo,  ma non voleva nemmeno sapere cosa stesse facendo esattamente. Aveva imparato da un pezzo che non era saggio farsi tali domande, con sua madre.

 

-Figlio mio- la voce di Morgause era carezzevole, quando lo vide, molto più di quanto non fosse mai stata in tutti quei lunghi anni in cui aveva vissuto accanto a lei, in quel castello buio. Raccolse i lembi della nera, lunga veste che indossava e gli si avvicinò, un sorriso carezzevole sul viso, come se fosse davvero contenta di vederlo, e gli si avvicinò.- Sei tornato. Sei tornato da me.

 

-Non sono qui per questo, madre- si ritrovò a deglutire improvvisamente. Morgause era troppo vicina, poteva sentire l’odore speziato, come di chiodi di garofano, del suo alito, e i suoi soffici capelli di fiamma sfiorarlo. Mordred non era mai stato molto alto, così i loro occhi erano quasi alla stessa altezza. - Vi sono degli alleati che dovevo incontrare, accordi che dovevo stringere. 

 

-Oh, sì- gli occhi di ghiaccio di lei brillarono per qualche istante, accesi da una nuova luce. - Il regno di Artù sta vacillando. Marco di Cornovaglia si è già ribellato a lui, in passato, e molti dei re che sono stati costretti ad inginocchiarsi di fronte a lui non aspettano altro che l’occasione per vendicarsi- accennò un piccolo sorriso, fossette gli apparvero ai lati delle guance, se fosse una fanciulla il giorno di Calendimaggio. - E il popolo di Lothain e di Tintagel ricorda le vecchie leggi, quando la successione avveniva per linea matrilineare. E ricorda anche che Artù non è altri che il rampollo di un usurpatore, figlio mio.

 

Per qualche attimo, Mordred sentì la delusione trafiggerlo. Povero, stolto illuso che era. Sapeva che non avrebbe mai potuto ottenere nulla da lei, ma ugualmente, in fondo al suo animo ferito, aveva osato sperare che lei potesse davvero essere contenta di averlo lì.

 

Non era così, non lo era mai stata. Lui non era altro che uno strumento, per lei, fin dal momento in cui lo aveva concepito.

-Allora ne sarete contenta, immagino- la voce gli uscì più aspra di quanto avesse voluto. - Finalmente sto adempiendo all’unico  scopo per cui mi avete generato. Era ora che lo facessi, vero? Era ora che il vostro burattino mettesse in atto la vostra vendetta, vero, madre?

-Sei ingiusto, mio caro- prima che potesse anche solo arretrare, lei gli prese il viso tra le mani. Era troppo vicina … sentiva contro la guancia quanto fossero morbide e delicate quelle mani, i loro fiati si mescolavano. Gli anni parevano non toccare la Regina di Orkney, pareva non fosse passato un giorno da quando lo aveva portato in quel tetro castello su quelle isole solitarie. -Sei sempre stato il figlio in cui ho riposto più speranze. E quello che ho amato di più.- la voce di lei era carezzevole, quasi ipnotica, Mordred non poté pensare, per un solo istante, come sarebbe stato lasciarsi andare ad essa, ed affogare in quella pelle morbida e candida …

 

-Amore!- si riscosse pesantemente, come a scrollarsi di dosso l’incanto della sua voce, rendendosi conto di quanto fosse ipocrita quella frase. - Amore, dite? Non mi avete mai considerato più di un cane rognoso a cui passare qualche misero osso ogni tanto! Un cane che però poteva tornarvi utile, non è così?

 

-Ti sbagli- prese una delle sue mani, e se la posò sul cuore. Sentiva il calore della sua pelle attraverso la pesante stoffa nera, e il battito del suo cuore - Mordred, sei quanto tengo di più al mondo. Non dire mai più qualcosa del genere.

 

-Ah, davvero? E’ ciò che dite anche ai vostri amanti?- quella frase gli sfuggì dalle labbra prima che avesse il tempo di rendersi conto di cosa stesse dicendo.

 

Lei lo guardò. Aveva la bocca ridotta a una linea sottile, rigida e determinata, e in fondo ai suoi occhi di ghiaccio brillava qualcosa che fece balzare il cuore nel petto