una leggera gomitata, il sorriso di prima ancora stampato in faccia, chiedendogli se anche per quell’anno sarebbe tornato con Tooru, Hajime non poté fare a meno di pensare che Oikawa non si era creato quell’immagine per compiacere lui. Non era più il suo ragazzo. Semplicemente, il carattere del giovare setter si era formato in tal maniera fino a solidificarsi. E Iwaizumi si sentì responsabile per non averlo cambiato. Per non aver reso le cose molto più facili tra di loro. Altrimenti, non avrebbe fatto male il dover rompere improvvisamente.

 

~ [Only fools fall for you, only foolsOnly fools do what I do, only fools fall]

 

 

Il movimento del tergicristalli era quasi ipnotico, mentre liberava il vetro dalla fitta neve che, da quando si erano messi in macchina, non aveva dato segno di volersi arrestare. Alla fine, un altro anno stava passando. E anche se tra di loro non c’era più niente, Iwaizumi si era ritrovato a dover percorrere la stessa strada che avevano fatto l’anno scorso, l’ultima volta in cui avevano festeggiato l’ultimo dell’anno da fidanzati, con accanto quel cretino che non la smetteva di ondeggiare la testa, il volume della radio che si andava alzando piano piano. Il moro lanciò giusto un’occhiata alle dita del setter posate sul tasto che regolava il volume, dandogli poi un colpetto per intimarlo di smetterla: anche se non c’era anima viva, stava pur sempre guidando. La musica lo faceva pensare, lo faceva riflettere su quanto fosse sbagliata quella situazione, e Hajime avrebbe voluto solo spegnere il cervello, concentrarsi sui movimenti meccanici della guida. Tuttavia, non ci riusciva, non con la musica che dava un po’ di vita al veicolo, non con la neve che gli copriva la visuale, non con Oikawa seduto al suo fianco.La voce del presentatore annunciò con entusiasmo l’entrata in scena Yakushimaru Haru, con l’ultimo singolo che aveva popolato le stazioni radiofoniche per mesi. «Siamo già alla squadra rossa?» chiese appena Hajime, giusto per curiosità che per amore di smorzare quel silenzio che si era creato tra di loro. Oikawa annuì, la testa che continuava a ondeggiare, gli occhi chiusi e le labbra che ogni tanto mormoravano le parole del ritornello. «Tutto sommato non è male ascoltare il Kouhaku alla radio…»Iwaizumi gli lanciò un’occhiata di sbieco, per poi tornare a fissare la strada. Solitamente, partivano in tempo per vedere lo spettacolo in televisione, così da poter fare il tifo per la squadra bianca o rossa in diretta, e doveva ammettere che lo faceva anche con piacere, soprattutto perché ogni anno si ritrovavano a fare il tifo per la squadra opposta. Per quell’anno, però, si erano messi in viaggio più tardi, non sapevano neanche se sarebbero riusciti ad arrivare in tempo, perciò erano stati costretti ad ascoltare le canzoni alla radio, senza poter assistere alle performance dei vari cantanti che sfilavano sul palco. In fondo, non importava più un granché.«Sto morendo di fame…» si ritrovò a mormorare l’ex ace tra i denti.«Mangiamo i noodles?» gli chiese improvvisamente l’altro, con un gioia che Hajime non sapeva come identificare. «La soba non ti sta bene?» replicò, concedendosi per un attimo di guardalo. «Mangiamo sempre la soba…»«E quindi?»«Non siamo mica poveri…»Iwaizumi sbatté le palpebre, perplesso, uno sbuffò che gli uscì rumoroso dal naso. «E sia.»

 

 

Non ci volle molto per raggiungere la stazione di servizio più vicina, Oikawa che entrò quasi trotterellando per ordinare due scodelle abbondanti di noodles. Si sedettero, il locale semi vuoto, se non per un paio di persone che fissavano interessate la televisione accesa, ovviamente impostata sul canale in cui trasmettevano il Kouhaku. Hajime cercò di non prestarci troppo attenzione. Aveva imparato, col tempo, a trovare qualcosa che fosse più interessante di altro, di quell’altro che avrebbe potuto ferirlo, far venire a galla ricordi, ricordi di un Oikawa seduto sul divano che gli posava la testa sulla spalla, e tanti altri così. Hajime aveva imparato a concentrarsi sulle macchie d’umidità nella stanza da letto, sul cibo, sulla strada, perché altrimenti la consapevolezza di quello che stava vivendo l’avrebbe investito come una folata di neve in pieno volto. Alzò lo sguardo sul televisore solo quando fu Oikawa a parlare, il viso girato di tre quarti per osservare meglio lo schermo. «Tocca ad Aratsu, uh?» rimase in silenzio un attimo, come se fosse stato rapito da quanto stava succedendo, o come se si fosse appena reso conto di una cosa così ovvia. «Se stanno eseguendo dei movimenti così rapidi, vuol dire che la fine dell’anno sta quasi per giungere…»Iwaizumi non ascoltava più. Fissava la sua ciotola, vagando poi lo sguardo dai camionisti che stavano nel parcheggio a chiacchierare in mezzo alla tormenta, alle riviste posate all’entrata, alla cassiera che chiedeva di essere sostituita per andare a fumare un sigaretta. Regolò il suo respiro, masticando i noodles come se fosse un’attività che non aveva mai fatto in vita sua, cercando di non metabolizzare quanto stava accadendo.La fine dell’anno… le lancette del tempo che scorrevano… Era totalmente al di