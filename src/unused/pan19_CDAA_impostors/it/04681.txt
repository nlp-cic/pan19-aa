quest'arma», spiegò.
Guy le si fece più vicino.
«È un bell'arco», commentò sfiorandone con un tocco delicato il legno.
«Ve lo cedo volentieri», rispose lei, senza pensarci su. La consapevolezza di essere completamente sola con quell'uomo, lontana dal villaggio abbastanza perché nessuno potesse sentire eventuali grida, la assalì, ma non era paura. Si rese conto che il fascino esercitato da quella figura imponente aveva annientato in lei ogni altro sentimento.
«Vi darò una mano se accetterete di darmi del tu». Raccolse la freccia intanto e si spostò dietro di lei intanto.
Kaelee si limitò ad annuire. Improvvisamente pensò che arrendersi non fosse più l'unica soluzione valida per evitare di essere un peso per Robin e Archer ed esimersi da eventuali umiliazioni future da parte di chi al contrario di lei riusciva a migliorare e che, in fin dei conti, avrebbe potuto continuare a provare e riprovare. Soprattutto con il supporto di Guy.

Guy sapeva tirare con l'arco, anche se preferiva la spada, perciò non fu difficile per lui guidare le braccia e le mani della donna nel modo più corretto, tanto più perché la sua istintività gli aveva consentito di arginare l'impaccio di una situazione improvvisamente intima.
Insieme tesero l'arco.
«Ancora un po'», mormorò alle sue spalle a voce molto bassa, quasi che non volesse alterare l'aria attorno alla loro figura e all'arco.

Il soffio che Kaelee avvertì tra i capelli le scatenò un piacevolissimo brivido. Era vergognosamente bassa in confronto a lui e forse anche parecchio più giovane, ma in quel momento ogni cosa passava in secondo piano. C'erano soltanto lei e Guy. Le mani di lui sulle proprie.
La forza dei suoi muscoli in contrasto con la propria femminilità.
«Adesso!», disse Guy lasciando andare la freccia.
E la freccia volò, dritta nel tronco.
Anche qualcos'altro aveva preso il volo nel frattempo. Qualcosa che gli occhi non potevano vedere, né le mani toccare. Qualcosa che martellava costantemente nel petto di entrambi.
Se fosse per il successo appena conseguito o per la presenza di Guy, Kaelee non lo sapeva con assoluta certezza.
Se fosse per l'aiuto che aveva offerto a Kaelee o per il meraviglioso sorriso di quest'ultima, Guy non riusciva a determinarlo senza margine di errore.
«Di nuovo!», esclamò lei, recuperando l'antica determinazione.
Da questo momento in poi, Guy e Kaelee, si esercitarono insieme tutti i giorni e fu inevitabile creare un legame.

Foresta di Sherwood.
A Kaelee piaceva molto andare a cavallo, così non le dispiacque affatto dover cavalcare per un quarto d'ora buono prima di raggiungere il luogo in cui lei e Gisborne tiravano con l'arco. Più che altro, in verità, era lui che tirava: tutte le volte che ci provava da sola, o la freccia non partiva o non raggiungeva comunque l'obiettivo.
"Guy è un uomo di infinita pazienza", pensò raggiungendo il piccolo spiazzo erboso.
Gisborne non era ancora arrivato, così decise di godersi il silenzio e la meraviglia della Natura.
La luce che filtrava dagli alberi assumeva, a seconda dell'angolazione da cui la si osservava, sfumature dorate o verdi creando un'ambientazione molto suggestiva. Se ci si concentrava su un raggio di sole si potevano vedere infinite particelle danzare in modo così armonioso da far credere che ci fosse qualcuno a muoverle e la terra bagnata da quella luce si colorava di un marrone intenso, pieno, incantevole. Kaelee si perse in se stessa e nell'adorazione di quel posto, l'arco appuntato a terra e sorretto dalla mano destra.

Invogliato dalla bella giornata e dal bisogno di godersi quanto più possibile l'aria aperta dopo aver trascorso settimane a riposo, Guy decise di farsela a piedi quel giorno, convinto che se anche avesse ritardato un po' al consueto e piacevole appuntamento Kaelee non se la sarebbe presa.
Gisborne ne vide la sagoma e la riconobbe senza indugio: era tutta minuta, ma non per questo sgraziata. Si avvicinò a lei in totale silenzio, accompagnato soltanto dal rumore dei propri passi, certo che Kaelee si sarebbe voltata da un momento all'altro per salutarlo. E invece dovette constatare che la donna non l'aveva sentito arrivare e quando il fruscio delle foglie mosse dal proprio incedere raggiunse le orecchie di lei era già troppo tardi: se fosse stato un aggressore l'avrebbe immobilizzata e probabilmente uccisa senza difficoltà.
Guy non intendeva spaventarla, ma evidentemente era riuscito a coglierla di sorpresa scatenando in lei una reazione del tutto inaspettata. Nonostante l'evidente svantaggio in un'ipotesi di affressione, l'istinto doveva averle suggerito di impugnare l'unica arma di cui disponeva. Con una prontezza di riflessi che fino a quel momento Kaelee non aveva mai manifestato, Guy la vide ruotare su se stessa e utilizzare l'arco contro di lui che si scansò prontamente.
I due si guardarono per qualche istante, sorpresi ognuno per motivi differenti.
«Mi dispiace!», esclamò lei lasciando cadere l'arco, mortificata. «Non ti ho sentito arrivare e mi sono spaventata», aggiunse portandosi entrambe le mani alla bocca, mostrando lo sconvolgimento che la invadeva.
Guy scosse il capo, le sorrise e si scusò a sua volta per non essersi