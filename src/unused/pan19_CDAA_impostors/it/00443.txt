”

“Non in quel senso”

“Giusto adesso, ti ho baciato, ma in realtà volevo baciare lei”, dici. E fa male. Perché fa male? Fa male e basta. Sono geloso? Magari l’hai baciata, quando lei si è intrufolata dentro. Lei deve averti baciato; c’era un segno sulla tua guancia. Uno mio, del mio pugno, e uno delle sue labbra. Significavano entrambi affetto, davvero. Ma il mio affetto prende la forma del mio pugno al tuo servizio, della mia pistola pronta a far fuoco, sempre. Non le mie labbra. Sto confondendo me stesso con altre persone. Ognuno ha il suo ruolo. Il mio è quello di difenderti, di aiutarti, di farti da cronista, non di baciarti.

Ed è okay. È così che vogliamo che sia, tutti e due.

“Certo”, ti dico. “Hai baciato Irene. Questo ha senso. Sei innamorato di lei. Di già, probabilmente. Ti ha battuto. Deve averti impressionato”.

“No”, dice. “Sapevo che eri tu. Volevo baciare te. Sono solo tuo. Mi fido solo di te”.

Non lo direbbe mai. Nemmeno in un milione di anni. Credo che tutto questo scrivere mi metta davvero in una disposizione mentale romantica. Forse dovrei rileggere quella storia. Non vorrei dare a nessuno l’idea sbagliata.

“Starai bene fra qualche ora”, gli dico, tornando al testo. Gliel’ho detto la prima volte, anche se lui non poteva sentirmi. “Se hai bisogno di me sono qui fuori”. Perché ci sarò. Ci sarò sempre se avrai bisogno di me, Sherlock. Questo è quel che faccio.

Non risponde. Resta immobile. Ma lo sento respirare. Ho sentito il suo battito; mi rassicura. Un battito veloce, costante. Non è poi, non è davanti al St. Bart. Non ancora. Apro la finestra un pochino; preferisce che sia aperta quando dorme. Lascio che lei entri. Lo so. Ma io aprirò sempre la finestra per lui. È quel che faccio.

Ti conosco, Sherlock. È solo che non riesco a capire perché sei andato via.

“Perché l’hai fatto, Sherlock? Perché mi hai lasciato?”

Sento il suo respiro. Sta aspettando che Irene arrivi e lo baci. Non io: mai io, non qui. Non è niente del genere, non lo è mai stato. Lascio la porta accostata, e vado via. È così che tutti questi ricordi devono terminare, perché è quello che è successo. Le cose che aggiungo io sono fantasie, perverse o meno che siano. Esploro ogni angolo, tutto qui. Immagino tutte le possibilità. È una conclusione, vero? Immaginare ogni singola prospettiva finché rimane solo quella che è davvero accaduta.

Non mi risponde. Non può; e io non posso immaginare nessuna risposta che abbia senso. Quindi rimarrà silente, incosciente. Morto, per il resto del mondo [4].

Il bollitore è pronto.

Farò il tè, e poi correggerò la storia. Non voglio che nessuno ne tragga un’impressione sbagliata, dopotutto. Non è romanticismo. È solo un’avventura.

Note:

[1] Il testo inglese dice goodbye. Ora, goodbye sta anche per arrivederci, ma dato che Sherlock lo dice prima di ammazzarsi (per finta ma vabbè), credo che sarebbe una scelta infelice per la traduzione. Addio è più definitivo. I sottotitoli italiani di The Reichenbach Fall concordano con me. Non so cos’abbiano scelto nel doppiaggio italiano, se avete sopportato quella tortura fatemelo sapere, sono curiosa :)

[2] La canzone in questione, di cui ho lasciato il testo in inglese perché non avrebbe avuto senso tradurlo, è Love is all around dei The Troggs, band inglese degli anni ’60. Potete sentire la versione originale qui: http://www.youtube.com/watch?v=m_HnBac5jWs . Ben più famosa, tuttavia, è la cover dei Wet Wet Wet, band scozzese degli anni ’80, che potete ascoltare qui: http://www.youtube.com/watch?v=TQQ6SfPZggw . La cosa che mi ha fatto morire dal ridere (grazie Ivy!) la prima volta che ho letto TQM è il fatto che questa canzone (almeno, la cover dei Wet Wet Wet) fa parte della colonna sonora (oltre che di Quattro matrimoni e un funerale) di Love Actually, un film ad episodi ADORABILE (e io odio i film natalizi, quindi pensate un po’) che in mezzo al cast ha il nostro illustrissimo ed amatissimo Martin Freeman. Guardate questo film se non lo avete visto, è di una incredibile dolcezza mescolata ad una buona dose di humor tutto british che non guasta mai. :)

[3] Il termine originale è mesmerizing. Non saprei spiegare razionalmente perché meraviglioso mi suona come la traduzione più naturale per questo termine, ma sappiate che il suo significato contiene altri elementi, oltre alla meraviglia: ipnotizzante, affascinante, incantevole.

[4] Ho preferito questa traduzione letterale per l’espressione dead to world. Essa in realtà sta più per dormire come un sasso o roba del genere, ma penso che il riferimento alla morte sia significativo, quindi non ho voluto toglierlo.

Chiedo immensamente perdono a