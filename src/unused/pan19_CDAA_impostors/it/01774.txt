la tua mente decide di metterti a conoscenza di ciò che lei ha visto. Tu non vuoi, però, stai bene nella tua ignoranza, alla deriva, così scacci quel pensiero con un movimento di mano, notando lo sguardo confuso della giovane – bionda, mediamente alta, vestita di rosso – ma non ti interessa, vuoi solo spazzare via gli indizi.

Quelli indizi che erano sempre piaciuti a lui, che lo facevano borbottare un “fantastico”, che gli facevano indossare il suo solito sguardo confuso che veniva, pian piano, sostituito da meraviglia dopo la tua veloce spiegazione. Oh, quanto adoravi quella espressione. Lui, un uomo dai capelli grigi, di bassa statura, un medico militare, un padre, un marit- non più.

La tua mano trema, trema da giorni, la osservi, il pugno serrato per farla smettere, ti infastidisce, ma la ringrazi per averti distratto da quei pensieri.

Ti alzi, srotoli le tue solite spiegazioni, lasciando interdetta e infastidita – lui non sarebbe stato infastidito – la ragazza, ma in realtà il tuo obbiettivo è un altro: la finestra. Ma perché la finestra?

“Stavo guardando dalla finestra, perché?”. Eh, perché Sherlock? La tua parte razionale, obbligata a seguire il tuo lento processo di comprensione, si agita per trovare una risposta che però non arriverà mai. La mente non vuole collaborare, ti tiene all'oscuro; così torni al tuo sproloquio sulla vita della giovane, bionda mediamente alta, vestita di rosso.

Un tintinnio. Vetro. Sai cosa sono senza bisogno di guardarle. Le tue amiche fidate. La tua rovina e la tua salvezza. Non fanno pensare, rallentano la parte razionale. Non ti fanno ricordare, non ti fanno ricordare di lui. Un uomo dai capelli grigi, di bassa statura, un medico militare, un padre, un marit- non più. Oh no Sherlock, non pensare a lui in questo momento, concentrati: la donna sta parlando, sta negando l'ovvio.

“Ma l'ho appena fatto. Credo proprio di essere stato io.”. Menti, Sherlock. Non sei stato tu, è stata la mente, ciò che tanto vanti, ma che tanto detesti adesso. “Non so, mi succede, E' come... un riflesso, non posso fermarlo.” anche se vorrei. Ma questa ultima frase la tieni per te, nella tua testa, la fai riecheggiare come a voler informare la mente che non è più la benvenuta. Solo una persona l'amava e l'hai persa.

 

Bagnata. E quindi? Perché dovrebbe interessarmi? Spazzi via quella parola dalla stanza più volte, fino a che solo il fumo bianco galleggia nell'aria polverosa.

“Cappotto.” Hai parlato, ma non sai bene il motivo per cui quel particolare sia tanto interessante ai tuoi occhi. Non ha il cappotto, e quindi?

“Che ne pensa?”  “Di cosa?”  “Del mio caso.”  “Oh, troppo strano per me!”.

Troppo strano, non è propriamente giusto. Non è strano, è 'complicato' e adesso vorresti solo distenderti sul divano, guardare il soffitto e seppellire la mente sotto la coltre di nubi causata dalle tue amiche fedeli. Quelle che hanno tintinnato poco fa, ricordi?

Stai ancora parlando, qualcosa sulla polizia, il tuo sarcasmo non è ancora sparito, per un attimo te ne compiaci. Lanci la borsa verso di lei – capelli biondi, mediamente alta, vestita di rosso – ma prima che arrivi controlli un piccolo dettaglio sotto consiglio della mente sempre più veloce di te: il peso.

“Devo bere una tazza di tea.”

Non ricordavi fosse quello il nome in codice, ma lo trovi appropriato, da perfetto londinese, il tea. La signora Hudson vi portava sempre il tea. Lo bevevate seduti ognuno sulla propria poltrona scucita e successivamente sfioravi le corde del violino, sapendo quanto lui amasse la melodia che ne usciva, lasciando che nella stanza regnasse il silenzio rotto solo dalla musica e dal suo respiro. Il respiro rilassato di lui, un uomo dai capelli grigi, di bassa statura, un medico militare, un padre, un marit- non più. Afferri la tazza, fai tintinnare il vetro.

“La borsa.”

La borsa, Sherlock. Finalmente ci sei arrivato, hai raggiunto la mente, quindi corri e fermala. Ferma la donna dai capelli biondi, mediamente alta e vestita di rosso. La borsa.

“La sua vita non le appartiene!”.

E la tua ti appartiene? Puoi bere il tea, Sherlock? Sei libero di farlo? 'Sì', rispondi a te stesso, perchè ormai l'unico che aveva il potere di tenerti a galla, di darti una ragione per salire le scale del vostro primo caso insieme, lasciandoti così il fantasma di Jim Moriarty alle spalle, ha deciso che più vuole udire la tua spiegazioni illuminanti e il suono del tuo violino. Lui, un uomo dai capelli grigi, di bassa statura, un medico militare, un padre, un marit- non più.

“L'orlo della sua gonna.”

“Scusi, sto ancora raggiungendo il mio cervello, è troppo veloce.”.

“Non c'è nessun taxi ad aspettarla.”

Ecco cosa avevi controllato alla finestra, tutto acquista pian piano senso. Stai raggiungendo la tua mente