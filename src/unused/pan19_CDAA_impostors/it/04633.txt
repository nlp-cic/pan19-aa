o modo per costruire qualcosa e nemmeno si era lasciato andare a degli svaghi che niente avevano a che vedere coi sentimenti. Quella parte della sua vita l'aveva accantonata, quasi non avesse abbastanza importanza per essere presa in considerazione, se paragonata a tutto il resto a cui doveva provvedere. Eppure aveva avuto solo una minima esitazione quando quel bacio era cominciato, rendendo lui totalmente incapace di resistere e di negare a se stesso il bisogno che gli bruciava dentro. Anni passati a fare di tutto per diventare la persona che voleva essere, il padre che voleva essere, ed in pochi istanti l'uomo che comunque era, aveva ripreso il sopravvento sul controllo e sul giudizio, portandolo a cercare ancora il dolce tepore di altre labbra e l'ardente fuoco di un altro corpo.Ed il fatto che quelle labbra e quel corpo appartenessero ad un altro essere maschile, cosa che in presenza dell'elfo sembrava essere divenuta di minima rilevanza, ora con la ragione ne stava invece acquisendo e stava diventando un dettaglio non certo trascurabile.

Era arrivato troppo oltre, si era lasciato andare a qualcosa di imprevisto e avventato che non poteva far parte di lui... era stato un errore da non ripetere, un desiderio che non doveva appartenergli, un folle gesto che non avrebbe portato altro se non ulteriori pensieri e preoccupazioni che non era pronto ad affrontare.Non poteva distrarsi proprio quando tutto, attorno a lui, era così precario e caotico, non poteva cedere ai bisogni di un uomo quando il resto di lui doveva premurarsi che ogni cosa andasse per il verso giusto. Doveva rimanere saldo su quei principi che aveva sempre seguito, per i suoi figli e per se stesso.La difficoltà consisteva però nel riuscirci con un corpo ed un'anima che non bramavano altro se non ritrovare quel provvisorio e desiderabile rifugio che avevano inaspettatamente scoperto.

 

 

≈*≈

 

La faretra e l'arco erano di nuovo appoggiati sul tavolo e lo sguardo del principe del Reame Boscoso era fisso già da alcuni minuti sulla mappa aperta su di esso, un debole ma evidente sorriso a incurvargli dolcemente le labbra.Non aveva ricevuto alcuna delle risposte che avrebbe sperato dal padre, visto che quest'ultimo gli aveva semplicemente esposto i piani per la missione che si stavano apprestando a compiere, senza chiedere, in effetti, un parere o una conferma da lui, eppure qualcosa gli era sembrato diverso.Ma non era stato nell'elfo che gli era rimasto dinnanzi con lo stesso atteggiamento distaccato che aveva mantenuto durante la loro discussione precedente, no. Era stato in lui.Lui lo aveva guardato in maniera diversa, ascoltando le sue frasi ma andando oltre le parole che gli venivano dette, e guardando i suoi occhi sforzandosi di superare l'apparente muro contro il quale solitamente andava a sbattere. Nuovi significati, nuove motivazioni, profonde spiegazioni sulle quali non aveva mai riflettuto, negli istanti in cui si era ritrovato ancora con suo padre, non si era fermato a ciò che lui gli stava dando e cosa invece nascondendo, ma aveva cercato di comprendere perché lui gli stesse comunicando solo alcune cose e non altre. E soprattutto aveva provato ad ascoltare veramente ciò che percepiva dalla sua anima, senza pressarlo con domande ed attacchi che non avrebbero avuto risposte né risultati.Lo aveva fatto, forse per la prima volta consapevolmente, e gli era davvero sembrato di sentirlo più vicino. Una sensazione strana e passeggera, con tutta probabilità inesistente o frutto solo di illusioni a cui aveva deciso di credere perché con suo padre niente era mai stato così facile, ma nonostante tutto era stato un piccolo passo che aveva alleggerito il suo cuore.Non aveva avuto ancora nessun vero perdono dal suo sguardo, e nemmeno si aspettava di riceverlo presto, ma quello che aveva provato gli era bastato per ritrovare un po' di quella sicurezza che non sperava più di avere.

Gli occhi azzurri vagarono ancora un breve momento sulla mappa ed infine si alzarono verso la stoffa che delimitava quel luogo, accompagnati da un sorrisino dalla piega ora sorpresa perché solo allora aveva realizzato cosa, o per meglio dire, chi lo aveva spinto in quella direzione nei confronti di suo padre.Non riuscì però a concedersi un pensiero più dettagliato a riguardo perché i suoi sensi subito avvertirono l'arrivo di qualcuno e la sua presenza a ben pochi passi di distanza da dove si trovava.«Ma ú annach taith o le ar ab vinnach? (Non ti annunci prima di entrare?)» - chiese ad alta voce prima ancora di voltarsi verso l'elfo che aveva continuato tranquillamente anche dopo l'ingresso nella tenda, come se quella forma di reverenza non lo riguardasse.«Thia ú moe sin lû, a than cennin... (Sembra che di questi tempi non sia più necessario, a quanto ho visto)» - ribatté subito il capitano dei Guardiani, lanciando un'occhiata allusiva al principe, resa ancor più esauriente dalla piega divertita presa dalle sue labbra un secondo dopo. Occhiata che per poco confuse Legolas quando si voltò verso di lui, lasciandolo senza la risposta pronta che sempre aveva nei confronti dell'amico. Poi però tutto gli divenne chiaro, così scosse la testa con un sospiro e tornò a guardare il tavolo per arrotolare rapidamente la mappa, un gesto inconscio che sarebbe potuto sembrare l'evidente intento di nascondere proprio qualcosa legato a ciò che aveva compreso.«Cennich ú nad, Lanthir! (