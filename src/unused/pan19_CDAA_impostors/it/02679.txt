.

Mycroft l’aveva privatamente avvisato di non fare domande a Sherlock e il dottore aveva rispettato la sua richiesta.

In ogni caso, in qualche modo alquanto contorto, John era contento che Moriarty fosse vivo ma era un pensiero che teneva solo per sé.

Perché l’idea di non vedere più Sherlock Holmes era qualcosa di inconcepibile per lui.

« C’è stato un incendio e- »

Lo interruppe. « Lo so. »

John sbatté le ciglia alquanto attonito, prima di irrigidire le labbra. Odiava essere interrotto in quel modo e Sherlock questo lo sapeva. L’aveva sempre saputo.

« E’ morto Richard McElroy » continuò « e Lestrade vorreb-  »

« Vorrebbe che dessi un’occhiata al cadavere e pensa che potrei trovare qualcosa di interessante su ciò che sto cercando. »

A quel punto il giovane Holmes si alzò dalla propria poltrona, aggirando quella su cui era seduto John, sparendo così dalla sua visuale.

Il dottore lo sentì aprire il frigorifero e richiuderlo pochi secondi dopo ma non si voltò per controllare cosa stesse facendo.

« Allora perché non hai risposto al messaggio? »

« Perché è noioso. »

Sì, ora sentiva davvero il desiderio di prendere Sherlock a pugni in faccia ma ancora una volta avrebbe dovuto reagire diversamente.

Si schiarì leggermente la voce. Una, due, tre volte perché avrebbe dovuto toccare delle note delicate per fargli un discorso. Quel discorso che aveva pensato più e più volte.

« Avanti, John, parla o diventerai noioso anche tu. »

A quel punto il dottore, corrugando la fronte, si voltò in sua direzione trovandolo seduto a terra con la schiena appoggiata ad una gamba del tavolo da cucina.

« Non dirmi che sei stupito. » proseguì Sherlock, girando la testa per guardare John. « Anche un bambino avrebbe capito che ti stavi preparando per farmi un noioso discorso. »

John replicò subito. Non gli piaceva essere preso contropiede. « Noioso è diventata la tua parola del giorno, per caso? »

« Possibile. Va avanti. »

Ad ogni parola era sempre più stupido ma quello era il momento di continuare. E se prima lo avrebbe fatto con tranquillità, procedendo per gradi, ora John non si sarebbe trattenuto senza difficoltà.

« Ti ricordi perché sei qui, mh? Perché sei tornato a Londra e non sei dall’altra parte dell’Europa? »

« Per l’amor di Dio, John, certo che lo so! »

« No, non lo sai e adesso taci, Sherlock e ascoltami fino a quando non avrò finito. »

Il dottore non urlò, né si fece sentire dalla signora Hudson al piano di sotto. Eppure chiunque avrebbe captato una certa irritazione nella sua voce. « Jim Moriarty è tornato e ti è stato chiesto di aiutare il tuo paese a risolvere questo caso. E se Lestrade ti ha domandato di andare a controllare quella dannata casa è perché c’è qualcosa per te. E di certo non ti farebbe uscire da qui senza un valido motivo. »

 

 

Quando riusciva a convincere Sherlock a fare qualcosa, John si sentiva sicuro di sé ed era per questo che, durante il viaggio verso il numero 21 di Hesketh Place, aveva cercato di nascondere al suo amico un sorriso di soddisfatta vittoria.

« Qual è il problema? » fu la prima domanda che Sherlock fece a Lestrade, una volta che entrambi uscirono dalla macchina.

L’ispettore fece cenno anche a John di seguirlo. « Venite. » 

Si fecero strada, tra la vettura dei pompieri, quella dell’ambulanza e alcune macchine della polizia. Con un cenno della mano, John salutò il sergente Donovan, la quale tuttavia si era concentrata per un attimo su Sherlock. Evidentemente era palese come fosse scocciato di essere lì. Tuttavia John si fidava di Lestrade e sapeva che avrebbero trovato qualcosa riguardo Moriarty.

« Indossa questo. » Lestrade passò prima un guanto a Sherlock e quando quest’ultimo lo infilò, gli diede un foglietto in mano che gli era stato consegnato a sua volta da un addetto della scientifica. « Anderson e la sua squadra hanno già operato all’interno e il corpo è stato portato via mezz’ora fa. L’abbiamo trovato vicino al cadavere. »

John si aspettava qualcosa da Sherlock ma ricevette solo silenzio. Erano venuti lì per un biglietto ma ancora non sapeva cosa c’era scritto. Almeno fino a quando il suo amico non allungò il braccio in sua direzione per mostrarglielo.

« Io sono reale, Sherlock. » John distaccò lo sguardo dal pezzo di carta. « Cosa vuol dire? »

« Che Moriarty sa che sono ancora a Londra. »

Nessuno ebbe il tempo di replicare in qualche modo che Sherlock stava già cercando di andare via. John lo conosceva abbastanza bene da non sapere cosa stesse passando per la sua testa.

« Sherlock, c’è una persona con cui dovresti parlare. »

Quando Lestrade aveva detto che si trattava della compagna di Richard McElroy, John era convinto che l’avrebbero trovata in uno stato sconvolto. E così era.

Seduta dentro una macchina degli uomini dell’ispettore con la portiera aperta, Ellen Hardy conobbe Sherlock Holmes.

In qualche modo John sperò che il suo amico fosse delicato nel fare domande. Memore di tante avventure, Sherlock non poteva definirsi un uomo dal grande