mette nei guai»

Annuisce ancora scosso dalle mie parole. Torna a fumare la sua sigaretta e io nel frattempo me ne accendo un'altra. Mi sento meglio dopo essermi sfogato con il diretto interessato, anche se ho paura di aver esagerato.

«Hai detto che lo ami» L'ho fatto veramente? Non me ne sono nemmeno reso conto, ma è vero che lo amo. Non posso più negarlo né a me stesso né a questo ragazzo, perché perderei di credibilità.

«Sì, ti crea qualche problema?» «Non proprio»

In che senso “non proprio”?

Non riesco a comprendere il modo di pensare di questo ragazzo, non so come ragioni la sua testa ma so solo che avere a che fare con lui è pesante e difficile, come mi ha detto Makoto.

Spegne la sigaretta e lascia la stanza senza proferire parola. Il televisore viene zittito e poi dei passi che si allontanano fino a zittirsi pure loro. Intuisco che sia andato in camera a dormire o a riflettere.

Do le ultime due aspirate alla sigaretta e me ne vado pure io a dormire. Sono stanco morto e ho bisogno di sentire vicino a me il calore di Makoto per rilassarmi e mettere la parola “fine” a questa lunga ed estenuante giornata.

Nella Wikia su Ren ho letto che lui vede Makoto come influenza, però ho voluto rendere Ren un ragazzo ribelle perché credo che tutti voi lettori abbiate vissuto o stiate vivendo questa fase difficile della crescita e sappiate che il carattere e l'atteggiamento possono subire modificazioni. Quindi ho pensato che sarebbe stato bello vedere un Ren ribelle che si mette sempre nei guai e che chieda aiuto al fratello maggiore che vede comunque come figura di riferimento come quando era bambino, però adesso ha sviluppato un forte senso di protezione per il fratello maggiore.


          (See the end of the chapter for  notes.)
          

L'arrivo di Ren mi ha scombussolato tutto in senso negativo, perché Ren significa guai che devo coprire o aiutare a sistemare.
Crescendo è diventato l'esatto opposto di quando era bambino. A quel tempo era molto dolce e amabile, ma l'adolescenza l'ha inasprito quasi fin nel profondo, anche se vedo ancora, seppur con difficoltà, un piccolo bagliore del Ren bambino che conoscevo. Non so che cosa sia accaduto che l'ha fatto cambiare così tanto, sia lui che Ran non me l'hanno mai voluto dire e io ho provato a insistere ma il primo mi ha aggredito più volte e l'altra mi ha sempre risposto che l'avrei dovuto chiedere a lui. Insomma, una situazione senza via d'uscita e quindi ho lasciato perdere e mi sono promesso di essere il più possibile un sostegno e di aiutarlo in caso di necessità.

Questa volta, però, è diverso perché con me ho Sōsuke. Mi sento meno oppresso dalla problematicità di mio fratello, ma sostenuto da quell'uomo che, non posso più negarlo, vorrei avere sempre al mio fianco perché riconosco che è la persona più giusta e provo un profondo sentimento nei suoi confronti, un sentimento che ho ancora difficoltà a esprimere a lui direttamente e un pochino meno a me stesso.

Sono sicuro dei suoi sentimenti che prova per me. Me li mostra e dona ogni giorno con i suoi gesti e mi pare che dicano tutti che mi ama, per me è lo stesso. Se solo avessi il coraggio di dirglielo senza provare tutta questa paura, ma non è facile dire apertamente qualcosa di simile quando lo si è sempre nascosto nel profondo del proprio cuore per tanti anni.

Anche questa mattina Sou si è alzato presto, ma, diversamente da ieri, mi sono svegliato pure io per trascorrere insieme quei pochi minuti che ci sono concessi. Al momento sta facendo una doccia veloce e io gli sto preparando la colazione. Ho saputo che tende a saltare i pasti perché non sa cucinare bene e anche perché è pigro, ma a me non piace che vada in giro a stomaco vuoto e quindi ho pensato che fosse carino occuparmi dell'alimentazione. Inoltre cucinare mi piace e farlo per qualcun altro è ancora più bello e piacevole.
Una cosa che adoro molto è che a entrambi piaccia il caffellatte. So che sembra una sciocchezza, ma l'idea che ci possono piacere le stesse cose, o parte di esse, mi rende contento perché posso condividerle senza avere paura che non vengano apprezzate.

Sento dei passi strascicati sul parquet e riconosco subito che è Ren, sin da piccolo ha sempre camminato così la mattina appena sveglio un po’ addormentato, un po’ ancora nel mondo dei sogni. Appena entra in cucina lo saluto sorridendogli, lui biascica un buongiorno sbadigliato.
Si accomoda al tavolo con la testa appoggiata sulla superficie.

«Non hai dormito bene?»
«No»
«Allora torna a dormire»
«No»
«Perché no?»
«Perché me ne torno a casa»

Strabuzzo gli occhi e lo guardo sorpreso. Non mi aspettavo una risposta simile, anche perché avevamo concordato che sarebbe stato qui per qualche giorno.
Per quale motivo ha cambiato idea?
È accaduto qualcosa?

«Per quale motivo torni a casa?»
«Non ti riguarda»

Sospiro rassegnato. Non comprendo perché non voglia mai dare spiegazioni sulle sue azioni, è vero che è quasi ventenne e quindi prossimo alla maggiore età e quindi non deve dare spiegazioni