, mantenendosi al top... un'occasione del genere non l'avresti mai mancata, Woody... mentre qualcosa si insinua tra i suoi pensieri, una sensazione... e purtroppo non positiva.

“Fallo di Kehl su Caligiuri. Punizione per il Wolfsburg, siamo sui 30 metri... lo specialista Naldo si avvicina al pallone e calcia, Langerak sembra quasi sorpreso, non riesce a trattenerlo ed ecco Luiz Gustavo, abilissimo a ribattere subito in rete... GOL, pareggio del Wolfsburg ed al ventiduesimo minuto la situazione è di nuovo in parità, per il Borussia Dortmund è tutto da rifare...”

Mario odia queste situazioni, come se ci fosse un qualcosa di prestabilito, una regola non scritta, un qualcosa di sovrannaturale, gol sbagliato, gol subito... la partita è ancora lunghissima, ma quell'errore di Marco lo fa sentire come se avesse qualcuno seduto sul suo stomaco, così pesante... con lo sguardo lo cerca, approfitta di ogni occasione in cui Marco è inquadrato per capire... sembra aver assorbito bene l'errore, si muove con decisione, si impegna al massimo, la partita è ancora lunga, non è compromessa...

“La squadra di Klopp continua a macinare gioco come se non fosse successo nulla. Al ventiquattresimo minuto Mkhitaryan si inserisce bene in area ma non riesce a destreggiarsi... Arnold chiude con il fisico e lascia sfilare la sfera sul fondo.“

Il Borussia Dortmund aggredisce alto cercando di non far giocare il Wolfsburg...

“Fuorigioco di Reus!!! Il campione della squadra giallonera era solo davanti a Benaglio, ma l'assistente di linea ha alzato la bandierina. Decisione molto dubbia...”

“È il trentesimo minuto, Mkhitaryan accelera all'improvviso spaccando la fase difensiva avversaria. Tocco per Aubameyang che crossa verso il secondo palo trovando Reus che però si fa sorprendere in off-side!!!”

 Dai Marco, forza... la mano destra che alla cieca ha raggiunto il tavolino accanto al divano, la ricerca dei popcorn sta procedendo ed appena Mario li trova, affonda le dita, aiutandosi poi con la mano sinistra per recuperare il prezioso carico, uno dopo l'altro, li lancia in bocca, il giovane è sempre molto preso dalla partita, le ultime azioni fanno ben sperare per l'esito finale...

“Il Wolfsburg in attacco, Caligiuri dal limite serve di prima intenzione De Bruyne, il giocatore belga senza pensarci troppo fa esplodere un destro micidiale che secca Langerak... GOOOOLLLLLL DE BRUYNE!!! ED IL WOLFSBURG RIBALTA IL RISULTATO!!! È il trentaduesimo minuto, 2 a 1 per la squadra di Hecking... che partita ragazzi, sta succedendo di tutto!!!”

 «no, no, no, no, no» un lamento esce dalla bocca di Mario, si lascia andare, la schiena ondeggia diverse volte prima di appoggiarsi al divano, gli ultimi popcorn rimasti in mano che fa sparire in bocca...

“Da un paio di minuti il Borussia si trova in svantaggio, la squadra di Dortmund prova ad impostare una nuova azione dalla difesa, la manovra è lenta, sembrano mancare le idee... la squadra sembra aver accusato il colpo!!!”

«Dai ragazzi non è successo nulla, la situazione è sotto controllo, c'è ancora tantissimo tempo per recuperare», ma Mario non fa in tempo a terminare la frase, rivolta ai suoi ex compagni di squadra del Borussia Dortmund che...

“Trentasettesimo minuto, Perisic dalla sinistra semina il panico ed effettua un cross precisissimo che trova Dost pronto ad insaccare!!! TRIS DEL WOLFSBURG!!!”

«@#&%$!!! @#&%$!!! @#&%$!!! @#&%$!!!» Mario si alza di scatto, il telecomando saldamente nella mano destra, alza il braccio in alto, non si sa se è solo una finta o se effettivamente voglia lanciarlo... ma la presenza del televisore comprato solo qualche settimana prima gli fa cambiare idea, si gira di scatto verso il divano e lo lancia tra i cuscini, l'atterraggio è morbido...

«MARIO!!!» sente urlare Ann dalla cucina, la serie di imprecazioni è arrivata fino alle sue orecchie e probabilmente non solo, dato che la finestra della sala è spalancata, per far entrare un po' d'aria in quella calda serata, anteprima dell'estate dietro l'angolo.

Il primo tempo è terminato, Marco si attarda un attimo in campo, si abbassa per sciogliere i lacci delle scarpe, azione che ormai è diventata un'abitudine, non riesce ancora a capacitarsi come mai stiano perdendo 3 a 1, quando avevano la partita in pugno, in vantaggio, l'occasione sbagliata solo davanti alla porta e la sensazione, dopo il ribaltamento del risultato da parte del Wolfsburg, che quell'errore si rivelerà fatale. Il vice di Mister Klopp tiene la porta aperta facendo passare tutti i giocatori prima di chiuderla, Marco è l'ultimo. È vero che c'è ancora un tempo da giocare, 45 minuti poi potrebbero essere sufficienti per la rimonta, due gol, arrivare almeno ai tempi supplementari. Il silenzio regna sovrano nello spogliatoio, Mister Klopp avrebbe potuto far sentire le propria urla fino al tunnel che porta in campo, ma a che pro? Poche parole, la squadra sta soffrendo moltissimo in questa stagione, soprattutto di testa, basta poco perchè l'entusiasmo prenda corpo, ma altrettanto meno perchè poi i giocatori si buttino irrimediabilmente giù. Il baratro che divide la gioia dalla disperazione è proprio lì a pochi centimetri... «DAI RAGAZZI, CE LA POSSIAMO