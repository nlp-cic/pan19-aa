testo una seconda volta. Guardò di nuovo la foto, poi rilesse il tutto per una terza. 

 

"Lou? Sei arrabbiato?" Chiese Harry masticandosi nervosamente un labbro. "Lou? Dì qualcosa, ti prego." 

 

"È…" ricercò le parole giuste da usare, "È la mia foto più bella," disse. 

 

Harry sorrise fino a far comparire la sua fossetta. 

 

"Ti piace davvero?" Era davvero sollevato. 

 

"Sì, davvero." 

 

"Posso lasciarla su, allora?" Gli occhi di Harry erano pieni di speranza e stava giocherellando con i ricci, nervoso. 

 

"Certo," Louis sorrise ed Harry lo trasse a sé in un altro abbraccio. Il terzo di quella sera. Stava andando bene. 

 

"Prima che io mi dimentichi! Devi firmarmi qualche scartoffia per la privacy ecc…" disse Harry. 

 

"Ci penserò dopo. Come ti senti?" 

 

"Ansiosissimo. Mi sono già mangiato tutte le unghie e sto sudando." 

 

"Questo posto sarà pieno di persone in meno di un'ora. Ti sentirai meglio dopo." 

 

Gli ospiti speciali erano le 17 persone fotografate per il progetto. 

 

"Mi sento già meglio grazie a te." Disse Harry e Louis guardò in basso imbarazzato. 

 

"Ti ho preso un regalo, ma la receptionist me lo ha tolto prima che potessi dire una parola." 

 

"Un regalo? Che regalo?" Gli occhi di Harry si erano accesi. 

 

"Lo vedrai alla fine della serata, immagino." 

 

"Starai con me fino alla chiusura, vero?" La scintilla nello sguardo del riccio era davvero affascinante. 

 

"Beh, c'è uno speciale di golf alla TV, volevo guardarlo…ma penso che rimarrò qui." Lo prese in giro Louis. 

 

"Grazie, non so cosa farei senza di te." 

 

"Sei nato per la folla, te la caveresti alla grande." Louis gli diede una pacca sulla spalla ed Harry lo guardò con affetto. 

 

"Prendiamoci qualcosa da bere," disse, dirigendosi al bar. 

 

Poco dopo un'ora, iniziarono ad arrivare gli ospiti e Louis era un po' alticcio. La galleria si riempì di moltissime persone eleganti per persino un giornalista che avrebbe scritto un pezzo sulla mostra. 

 

Louis non rimase con Harry tutto il tempo. Al contrario, si mise a chiacchierare con le persone che conosceva, mangiucchiando qualche tartina e divertendosi. 

Aveva guardato Harry per tutta la sera, lanciandogli occhiate e sorrisi quando i loro sguardi si incontravano. 

 

Vide Harry chiacchierare con quelli che credeva fossero del circolo artistico della città; lo vide inoltre mettersi in tasca molti biglietti da visita. Ogni volta che si incrociavano, Harry gli raccontava come stesse andando, e Louis non riusciva a trattenersi dal congratularsi con lui ogni singola volta. 

 

Era quasi mezzanotte quando le persone iniziarono ad andarsene. 

 

"Com'è andata la tua notte speciale?" Chiese Louis mentre erano entrambi vicino al bar, finendo i loro drink. 

 

"È stata incredibile, davvero," rispose Harry eccitato, "Ho incontrato così tante persone, pezzi grossi." 

 

"Oggi Londra, il resto del mondo domani." rispose Louis gentile mentre altre persone venivano a salutare e ringraziare Harry. 

 

Alla fine, quando anche l'ultima persona era uscita, l'hostess dell'ingresso diede ad Harry i regali. Erano parecchi. 

 

"È normale ricevere regali da sconosciuti per una cosa del genere?" Chiese Harry mentre li scartavano insieme. C'erano anche molti bouquet di fiori e sembrava come se Harry fosse un divo del cinema e ci fosse stata la sua prima première. 

 

"Non lo so, ma non riesco a trovare il mio. Non doveva stare così a lungo dentro la scatola." 

 

"Di che colore è il pacchetto?" 

 

"Oro," disse Louis sorridendo. "Molto simile ai tuoi stivali." 

 

"È questo?" domandò Harry, alzando una piccola scatola. 

 

"Sì! Non è molto, non aspettarti chissà che…" 

 

Harry non lo stette ad ascoltare e iniziò a scartare il pacchetto, tirando fuori un piccolo barattolo dalla scatola di cartone. 

 

"È per i tuoi te'." Spiegò Louis, soddisfatto dall'espressione sorpresa di Harry. Erano un piccolo cespuglio di rose colorate. C'erano tre boccioli, uno dei quali già pronto a schiudersi. 

 

"Lou, è fantastico!" esclamò Harry, toccando leggermente i petali con la punta delle dita. 

 

"Pensavo che un bouquet di rose fosse troppo….non lo so, sfrontato. Chiaramente sbagliavo." Disse Louis indicando i numerosi mazzi per Harry. 

 

"Lo adoro," disse, stringendo il vasetto al petto. "Devo annaffiarlo?" 

 

"Penso possa aspettare finché tu non arrivi a casa." 

 

"A proposito di casa, sono stanco morto. Andiamo?" 

 

Louis aspettò pazientemente che Harry salutasse e stringesse le mani di tutto lo staff prima di andare. La mostra sarebbe stata aperta al pubblico dal giorno seguente e aveva promesso che sarebbe passato. E L'unico regalo che decise di portarsi a casa quella sera fu quello di Louis. 

 

Quando uscirono dal palazzo, poco dopo mezzanotte e mezza, un vento freddo li prese alla sprovvista. Era quella la primavera inglese e Louis rabbrividì immediatamente. 

 

"Vorrei aver portato un cappotto da darti," mormorò Harry mentre cercava di scaldare Louis frizionando le braccia del ragazzo con le sue mani. 

 

"Tranquillo, la metro è vicina. Come fai tu a non avere freddo