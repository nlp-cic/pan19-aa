era lui ma chi poteva sapere cosa pensasse quel tizio? A malapena si salutavano. E tra un mese avrebbe dovuto sposarlo!

“Vostra cugina mi dice che siete appassionato di robotica.” Steve mormorò. “Sembra molto interessante.”

“Sì, è una delle mie specializzazioni. Mi piacerebbe sfruttare questo tipo di scoperte scientifiche in campo medico prostetico. Sarebbe molto utile per i soldati o coloro che sono stati vittime di guerra o di incidenti sul lavoro. Potrebbe essere utile a migliorare la qualità della loro vita.”

Steve sorrise. “E’ molto bello.” Gli disse onestamente. “Spero che riusciate a realizzare i vostri progetti.”

“Anche io.” Tony sospirò di nuovo prima di sorridere. “E voi? Qual è il vostro progetto?”

“Beh…mh, ho sempre avuto un talento per l’arte ma, non essendo un mestiere adatto ad un duca, mi sono dato alla politica. Mi piacerebbe rappresentare il mio paese e le sue bellezze al mondo. Shieldia è sempre stata un’isola dai meravigliosi luoghi storici, dalla storia appassionante e dai molti talenti ma il mondo non ci conosce. E coloro che ci conoscono, ci ricordano solo come… quei matti che hanno voluto dividersi dall’Irlanda.” Steve gli spiegò. “Sapevi che il nostro è stato il primo paese Europeo a legalizzare i matrimoni omosessuali? Quasi un anno prima del Belgio. Siamo stati il secondo paese al mondo.”

“E la gente vi ricorda solo come quei matti che si sono alleati con Hitler.” Tony commentò. Ouch. Quella avrebbe potuto risparmiarsela. La famiglia Rogers non era ancora nemmeno sul trono quando era successo. Che testa di cazzo.

“Già.” Steve alzò le spalle e si allontanò da lui, cercando di calmarsi mentre raccoglieva qualche conchiglia. “E voi? Per cosa vi ricordano?” Gli chiese, non riuscendo a trattenersi. “Per le armi che avete svenduto al Medioriente prima dell’undici settembre? O per l’improvviso cambio di produzione da pistole a pannelli solari subito dopo l’unici settembre?”

Tony lo guardò da dietro gli occhiali da sole, offrendogli un sorriso falso simile a quello di re Howard, adesso riusciva a vedere la somiglianza. “Si è fatto tardi, meglio tornare indietro.”

“Sì, altezza.”

+++

“Come osa?! Piccolo bastardo figlio di una---”

“Il primo appuntamento non è andato bene?” Rhodey gli chiese, non alzando nemmeno gli occhi dal suo libro quando Tony entrò urlando nella sua stanza, sbattendo la porta dietro di sé.

“Terzo. E quel---mi ha dato del terrorista! Ha tirato fuori la storia della produzione di armi e che le abbiamo vendute ai fottuti talebani.”

Rhodey allora si era fermato e aveva messo giù il libro. “Cosa?”

“Eh! Mi ha detto che di noi nel mondo si ricordano solo per quello. Come se non lo sapesse il casino che abbiamo fatto per smettere la produzione di armi una volta scoperto che il nostro primo ministro le vendeva al mercato nero! Abbiamo quasi rischiato di andare in bancarotta per rettificare quell’errore e lui viene qui e mi dice che l’undici settembre è stato colpa nostra!”

Rhodey sembrava pronto a cercare Steve e pestarlo. “Che stronzo! Eppure sembrava tanto gentile ed educato quando è arrivato. Che grandissimo bastardo! E te che gli hai detto? Perché è uscito fuori il discorso?”

Tony aprì la bocca, poi la richiuse e distolse lo sguardo. Il suo migliore amico si avvicinò, improvvisamente cambiando tono. “Tony…cosa hai detto a Steve?”

“Io---potrei, accidentalmente, avergli dato del…nazista?”

“Oh mio Dio.”

“E lui mi ha rinfacciato quella cosa delle armi. Rhodes, è uno stronzo.”

“Hai dato del nazista al tuo fidanzato! Tony, l’isola di Shieldia c’è andata in bancarotta per quel casino. Per anni l’Inghilterra gli ha sbattuto le porte in faccia! Il prozio si Steve e tutti i suoi collaboratori sono stati processati per crimini di guerra. E il trono è andato a suo fratello, il nonno di Steve. Che è un fottutissimo eroe di guerra! Lui e i suoi Howling Commando sono nei libri di scuola. Il loro è stato il primo battaglione ad entrare a Berlino.”

“LO SO! Lo so. L’ho letto. Ma mi ha fatto incazzare.”

“Perché?”

Tony fece una pausa e si passò una mano tra i capelli. “Io non voglio sposarlo, James.” Sospirò pesantemente. “Steve è bello e ha senso dell’umorismo ed è gentile con me ma non è…”

“Tony, no. Non ricominciare.”

“Cosa?!”

“Il tizio della maschera? Vuoi ancora cercare il tizio della maschera?”

“Tu non capisci! C’è stata una connessione!”

Rhodey sbuffò. “Sì, so io cosa si è connesso. Tony, Dio! L’hai scelto tu! L’hai fatto venire qui e adesso fai lo stronzo per farlo andare via? E con quale scusa? Trovare uno con cui hai scopato UNA volta e di cui non sai nemmeno il nome?”

“Lo saprò.”

“Tony…”

Tony sospirò di nuovo e ricominciò a passeggiare in giro per la stanza. “Quando…beh, diciamo che sono rimasti dei