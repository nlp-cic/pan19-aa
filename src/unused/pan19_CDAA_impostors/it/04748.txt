dire niente, sentendo il padre tornare indietro dall'altra stanza del rifugio e spostando così subito la propria attenzione verso di lui, dopo aver appurato che Barry in quel momento poteva non essere un intralcio. Era però convinto che sarebbe corso via, ma quando il ragazzino rimase immobile, facendosi notare da Lewis, capì che l'abbigliamento era solo una parte del piano di Barry e rimase ad osservarlo con una certa curiosità."Lenny mi accennava che avreste bisogno di un nuovo tecnico" cominciò il velocista, con un sorriso a 32 denti che non avrebbe ingannato neanche un cieco, per poi offrire persino la mano a Lewis, presentandosi con il primo nome più stupido che potesse venirgli in mente. "Come va? Sono Sam..." Fosse stato possibile, Leonard sarebbe scoppiato a ridere per la peggiore interpretazione che avesse mai visto. Nessuno ci avrebbe creduto, nemmeno suo padre, che lui considerava ben poco intelligente. Spostò lo sguardo su Lewis, che l'aveva affiancato."Mi stai dicendo che questo ragazzino è in grado di violare una tastiera Draycon?" chiese, senza celare lo scetticismo. Leonard ci pensò un secondo, decidendo se doveva reggere il gioco del ragazzino in questione o no, ma Barry rispose per sè stesso, risultando stavolta molto più convincente. "L'anno scorso ho già aiutato Snart a rubare il diamante della dinastia Kahndaq dal museo. Era protetto con una porta ermetica della AmerTek di terzo livello con una tastiera Draycon XL-1218. Quindi..." Lasciò in sospeso la frase, guardando Leonard con sempre quel sorriso da adorabile vicino di banco alle superiori. Quello era un dettaglio che qualcuno avrebbe sicuramente dovuto fargli notare, soprattutto se intendeva proseguire nella sua carriera da criminale. Comunque, Leonard decise che sì, poteva reggere il gioco del ragazzino ora. "Non ce l'avrei fatta senza di lui" rispose, pur mantenendo una certa ironia, che Barry sembrò cogliere, ma Lewis no. Anzi, sorridendo, si avvicinò a Barry e gli diede una pacca sulla spalla. "Ok, Sam. Andiamo." Gli fece il giro intorno, per uscire dalla struttura. Barry si voltò, perplesso. "Proprio ora?" "Ti crea qualche problema?" "No, assolutamente. Non vedo l'ora" rispose a Lewis, gesticolando con le braccia, e Leonard si segnò anche quel dettaglio, mentre Barry si voltava a guardarlo con un'espressione sorpresa che sembrava dire solo "in che cosa mi sono cacciato?!" Leonard gli fece un sorriso solo con le labbra e molto ironico, prima di girargli a sua volta intorno e uscire. *** Il retro del furgone con cui si stavano dirigendo al luogo della rapina non era collegato alla zona guida, perciò Barry e Leonard erano chiusi all'interno da soli, senza la presenza di Lewis Snart e con solo le luci della città a mostrare loro come si erano messi, Barry da un lato e Leonard Snart di fronte a lui, appoggiato alla parete di metallo con espressione rilassata. I primi minuti furono solo di silenzio, nei quali Barry si chiese più volte cosa gli fosse venuto in mente -avrebbe potuto seguirli a piedi come Flash e spiarli di nascosto- poi Cold parlò, guardandolo con ironia. "Sei un pessimo bugiardo, Barry. Com'è che non lo sa ancora tutta la città che sei Flash?" "Fortuna, credo" rispose il ragazzino, prima di guardarlo e dire incerto:"Sono andato così male?" "Mio padre è un idiota. Io ti avrei congelato all'istante dopo neanche due parole." "Cosa ho sbagliato?" chiese con vera curiosità il ragazzino, anche se non aveva in programma di mentire di nuovo e infilarsi in altri gruppi criminali, però poteva essere utile sapere cosa lo rendesse sempre così poco credibile. Snart lo osservò con una vaga perplessità, prima di rispondere:"Prima di tutto, sorridi troppo e ciò ti fa sembrare un novellino. Se non avessi cominciato a parlare di quella rapina, non penso che mio padre ci sarebbe cascato. E poi gesticoli oltre ogni misura. Chi non ti conosce e non sa che lo fai sempre potrebbe interpretarlo come segno di nervosismo, quindi diventare sospettoso nei tuoi confronti. Comunque non eri credibile a parole e non sembrerai mai un criminale di aspetto, su quello non puoi farci niente." "Per fortuna, il mio lavoro è catturarli i criminali" rispose Barry alla fine, ripensando a ciò che Snart gli aveva fatto notare con tanta precisione. Aveva dannatamente ragione. "Già, per fortuna, ma se non fossi convinto, con quel faccino ti potremmo sfruttare per entrare ovunque. Sei il maledetto ritratto dell'innocenza." Barry non era sicurissimo di doverlo prendere per un complimento, ancora di più quando il discorso cadde e vide l'espressione di Captain Cold tornare impassibile e fredda come era sempre. Anzi, nonostante Barry non conoscesse così bene le sue espressioni, era convinto che ora fosse ancora più freddo del solito. Si chiese se fosse il suo modo di reagire alla preoccupazione per la sorella... "Stai tranquillo, Leonard. Salveremo Lisa." Non si rese conto subito di averlo chiamato per nome, ma gli sembrò giusto in quel caso. Il viso di Snart rimase comunque impassibile, ma in qualche modo gli sembrò che il ghiaccio nello sguardo si fosse un poco sciolto. Gli fece un