non essere per una volta il centro del disappunto del collega, Holmes incrociò le braccia e se ne stette ad ascoltare beato.

A quel punto Sherlock, per fornire una dimostrazione pratica, partì in quarta: “Ha una moglie, è sposato da poco, la vostra domestica è poco accurata e pensate di licenziarla, forse l'avete già fatto. In passato è stato in paesi più caldi dell'Inghilterra, conosceva questo Holmes da più di tre anni e una volta vivevate assieme, prima del suo matrimonio. Ogni dettaglio di questa casa dice che ci avete trascorso molto tempo entrambi ma la totale mancanza di indizi che suggeriscano il suo matrimonio fa pensare che il suo Holmes, molto legato a lei, non sia affatto contento del cambiamento” concluse snocciolando tutto in maniera monotona e impassibile. Holmes si era rabbuiato ad ogni parola e aveva cominciato a far finta di non prestare attenzione, andando a cercare il bulldog Gladstone che durante la colluttazione si era nascosto chissà dove. Al contrario Watson rimase immobile, colpito anche lui come il suo doppio prima da un deja vu difficile da reprimere. Solo un'altra persona al mondo aveva fatto quel tipo di equilibrismi con lui. Quest'altro, sedicente Holmes era andato persino troppo a fondo.

“E' un trucco?” chiese Watson alla fine, scioccato.

“Non lo è. Anche noi siamo Holmes e Watson, in modo diverso dal vostro” ribadì Sherlock. La maniera in cui lo disse, quei due nomi che suonavano come una diade indissolubile, fece fremere un'altra volta John.

“Loro non sono né Sherlock Holmes né John Watson” disse però infantile l'altro Holmes, cercando Gladstone sotto un divano: “Crede alle favole, Dottore? Questa sarebbe molto più che omonimia e siamo nell'ambito dell'impossibile. Sono due impostori e nient'altro, li metta alla porta!”

“Le ricordo ancora una volta che non sono il suo maggiordomo!” sottolineò irritato l'altro.

“Quindi lei...” iniziò John titubante, facendosi avanti e bevendosi con gli occhi quella persona che aveva il suo stesso nome: “Lei è sposato?”

L'uomo annuì: “Sì, mia moglie si chiama Mary, siamo sposati da pochi mesi. Fino ad allora, è vero, ho vissuto in questa stessa casa in compagnia... di uno squilibrato” aggiunse fulminando Holmes bonariamente con lo sguardo, che adesso cercava di attirare Gladstone suonando della musica con un flauto. “Uno squilibrato che riteneva, per qualche strana ragione, che io fossi già sposato con lui.”

“Sarei stato un'ottima moglie, se è per questo, Watson” scherzò acido e incurante Holmes, smettendo di suonare ma non desistendo ancora nel suo proposito. Quei battibecchi, notò John, avevano tutto l'aspetto di essere una prassi consueta e sembravano davvero punzecchiature da marito e moglie.

“Già, le ricordo però che a due uomini non è permesso sposarsi” rispose Watson un po' rabbioso, sottolineando l'ultima parte bene sperando che l'interlocutore la comprendesse una volta per tutte: “Io ho la mia vita, adesso, sarebbe bene che lei se ne facesse una sua smettendo di attaccarsi ai miei pantaloni.”

Senza alcuna ragione apparente, Sherlock si intromise impassibile: “Nell'Inghilterra del 2010, la nostra epoca, due uomini se lo desiderano possono sposarsi. Non è così strano.”

Stavolta riuscì ad attirare l'attenzione di entrambi, in particolare dell'altro Holmes che smise quello che stava facendo e si avvicinò a lui, fissandolo eccitato con occhi grandi e scuri e stringendo forte il flauto in mano: “Stai dicendo sul serio? Nel futuro gli uomini potranno sposarsi con altri uomini?”

“Holmes!” lo apostrofò il suo Watson, arrossendo.

Ora improvvisamente Holmes sembrava più bendisposto a credere alla storia assurda dei due visitatori. Li squadrò entrambi con entusiasmo e chiese: “Quindi voi due sareste sposati?”

Interdetti, Sherlock e John si scambiarono un'occhiata interrogativa e poi parlarono in sincrono.

“N-no, non siamo sposati!” disse John.

“Non precisamente, no” disse Sherlock.

Mostrando teatrale delusione, Holmes commentò: “Oh, peccato, Holmes e Watson del futuro. Futuro curioso, il vostro” aggiunse accompagnandosi a tratti col flauto, e scoccando un'occhiata eloquente a Watson: “Di certo non considera così strano quello che lei trova abominevole, eh?”

Con una manata secca il dottor Watson colpì il flauto di Holmes, scagliandolo a terra solo per il gusto di farlo smettere. Poi, tagliandolo fuori, rivolse tutta la sua attenzione ai due ospiti, in particolare a John.

“Così voi... Davvero... Vi chiamate Sherlock Holmes e John Watson, e venite dal futuro?”

In tutta risposta i due mostrarono a Watson i loro documenti d'identità. Questi, anche se non riconosceva quel genere di tessera magnetica, non ebbe alcun dubbio che fossero autentici, e straordinari. Glieli restituì: “Incredibile, siete così diversi da... noi. E... che... che cosa fate?”

“Io sono un consulente investigativo, il mio amico è un dottore. E' stato dottore di guerra, in Afghanistan.”

“Incredibile” commentò Watson pieno di meraviglia.

“Tolto l'impossibile l'ipotesi che rimane, per quanto assurda, deve