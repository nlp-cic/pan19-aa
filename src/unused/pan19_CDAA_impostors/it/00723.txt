libro di chimica tra le braccia dell’altro. -Niente hard-boiled, Greg. E niente polizia. Pensavo di più a un tizio normalissimo che ha la passione per gli omicidi e che indaga da solo perché… ehm… i poliziotti a volte agiscono in modo un po’ stupido. John pregò il suo santo protettore e tutti gli altri santi del Paradiso che Greg non cogliesse l’involontario (davvero?) riferimento a suo padre. L’amico e Molly si bloccarono entrambi sull’ultimo gradino, perplessi. -No, la tua idea è decisamente stupida-, proferirono all’unisono. In quel mentre, squillò la campanella che segnava l’inizio delle lezioni. -Beh, lo vedremo. Magari qualcuno apprezzerà-, mormorò John, ancora più demoralizzato, mentre girava sui tacchi per raggiungere la sua classe. Il suo misterioso amico sicuramente avrebbe apprezzato. Oppure gli avrebbe detto che, sì, era una cosa un po’ idiota, ma almeno avrebbe avanzato qualche critica costruttiva. -Ehi, John! Ricordati le prove, oggi!-, gli gridò dietro Molly dall’altra parte del corridoio. Di quelle non si sarebbe mai dimenticato.       -Non capisco perché Sarah ha tolto la scena di Greg rincorso dal dromedario-, si domandò Molly, sedendosi al tavolo del refettorio. -Meglio! Era una scena orribile e io facevo la figura dello scemo-, borbottò il diretto interessato, aprendo la bustina di maionese e versandone il contenuto sul suo hamburger. -È stato un mio suggerimento. John era seduto di fronte a loro ed era intento a sistemare in modo ottimale e funzionale il contenuto del suo vassoio. -Mi è stato suggerito che si trattava di una scena stupida, che non regalava nulla alla trama-, aggiunse, arrossendo appena sulle gote. -Vero-, commentò Greg, con la bocca piena. -Strano che Sarah ti abbia dato ascolto-, disse la ragazza, mentre condiva l'insalata. -Sarah ha una cotta per John, Molly-, le parole di Greg erano appena percettibili sotto tutto quel ruminare, ma sufficienti a far arrossire John ancora di più. -Lo sai, non è vero?-, lo sguardo di Greg cercava di persuadere in tutti i modi l'amico a confessare. -Ehm, sì, così mi sembra... -E cos'hai intenzione di fare? -Magari le chiederò di uscire durante le vacanze di Natale. -Io toglierei quel "magari" e lo farei possibilmente prima-, propose Greg, scolandosi mezzo bicchiere di Coca. Ma John scosse la testa. -Sono troppo impegnato, adesso. -Certo! Impegnato a fare tremila cose nella speranza di scoprire quello che vuoi fare nella vita!-, lo canzonò l'amico, asciugandosi una goccia di bibita con il dorso della mano. -Guarda che scegliere cosa fare nella vita è importantissimo, Greg. Devi farlo con un bel po' di sale in zucca!-, gli occhi di John divennero poco più di due fessure, mentre pronunciava quelle parole, sporgendosi in avanti per meglio comunicare il messaggio. -Mpf, se lo dici tu, che sia più importante di trovarsi una ragazza... Greg sottolineò la sua opinione con una scrollata di spalle, mentre gli occhi di Molly vagavano stancamente dall'uno all'altro. E John si ritrovò a pensare di avere un dannato bisogno di incontrare di nuovo Sherlock, esattamente come ciascun essere umano ha bisogno dell’ossigeno per respirare.       Quindici giorni alla recita scolastica. Quindi lunghissimi e interminabili giorni. Tutti completi di mattinate noiose, pomeriggi senza fine e notti asettiche che, con il loro vuoto, si appiccicavano nella mente e nel cuore, impedendo al corpo e all'anima di riposare come avrebbe dovuto. Quindici giorni e poi l'avrebbe rivisto. Doveva, per forza. Ne andava della sua stessa salute mentale. Pensava a questo, John, sdraiato in pigiama sul suo letto. Le braccia incrociate dietro la testa, lo sguardo fisso sul soffitto, i calzini neri corti ancora infilati ai piedi. Si stava immaginando Sherlock seduto in platea, nella stessa poltrona dell'altra volta, quasi completamente inghiottito dal buio, che lo guardava recitare – magari un po' goffamente – sul palco, dall'inizio alla fine dello spettacolo. Poi John gli sarebbe corso incontro e lo avrebbe convinto ad andare a bere qualcosa assieme, probabilmente un bel the caldo. Sarebbero rimasti ore, seduti a un tavolo appartato del pub, a parlare, parlare e ancora parlare. Avrebbero discusso di scuola, di libri, di cinema. E magari di viaggi e avventure. Probabilmente, tra i due, sarebbe stato lui quello più loquace, ma poco gli importava. Gli avrebbe riversato addosso tutti i suoi dubbi, le sue speranze, mettendolo a parte di tutto ciò che gli era accaduto in quelle settimane in cui non si erano visti. E poi avrebbe chiesto a Sherlock di fare altrettanto. Probabilmente avrebbe dovuto pregarlo un po', ma alla fine avrebbe ceduto, rivelandogli ancora qualcosa di sé, rendendo John quasi l'uomo più felice del mondo. Perché finalmente si sarebbe sentito completo, affiancato da qualcuno che lo capiva. Si chiese, sprofondato nel suo comodo e caldo materasso – le membra stanche, la mente ancora di più – che cosa stesse facendo Sherlock in quel momento. Se il fratello avesse finalmente trovato una scuola