dirigendo verso la porta. È tempo che Kenma vada.
“Sicuro che tu non voglia essere accompagnato in stazione?” gli chiede Kuroo.
“Kuroo, sei distrutto e dovresti riposare. Domani iniziano le lezioni. Ho già chiamato un taxi, dovrebbe essere qui a momenti.”
Kuroo annuisce e apre la porta. Un’auto gialla è ferma di fronte al palazzo, il conducente in attesa al di fuori di esso. Sembra sia il taxi di Kenma.
Bokuto lo saluta con una pacca sulla spalla, poi distoglie lo sguardo quando i due ragazzi si scambiano un abbraccio veloce, un in bocca al lupo reciproco e la promessa di tenersi in contatto ed incontrarsi a cadenza regolare.
Una volta chiusa la porta alle sue spalle, Kuroo si immobilizza a fissare il pavimento per alcuni minuti, tanto che Bokuto si chiede se non sia così esausto da essersi addormentato proprio lì, in piedi e con gli occhi aperti. Gli agita le mani davanti al viso e sembra che l’azione susciti l’effetto desiderato: gli occhi di Kuroo si focalizzano su di lui e scuote la testa. Poi sospira, rassegnato, e non perde tempo ad tirare fuori il cellulare dalla tasca per inviare una nota vocale.
“Avvisami quando arrivi in stazione. E quando arrivi a casa.”
Per Kenma, senza ombra di dubbio.
Bokuto lo guarda con un sopracciglio alzato. Kuroo continua a smanettare col cellulare, ignorando deliberatamente di essere osservato tanto insistentemente. Bokuto, stufo, fischia nel tentativo di attirare la sua attenzione.
“Fratello, sei proprio messo male.”
Kuroo, finalmente, da cenno di prestargli attenzione e lo guarda confuso.
“Voglio dire, è palese! Gli indizi sono sempre stati davanti ai miei occhi, eppure non me ne sono mai accorto. Nonostante fossero tutti qui, sotto al mio naso!”
Kuroo inarca entrambe le sopracciglia, come a dire va avanti, spiegati. Bokuto, in tutta risposta, gonfia il petto, fiero della sua intuizione.
“Provi qualcosa per Kenma, non è vero?”
Il suo momento di gloria, tuttavia, viene immediatamente infranto dalla risata dell’altro. Kuroo ride, ride così tanto, con le braccia strette attorno allo stomaco, da avere la necessità di appoggiarsi al muro a riprendere fiato una volta finito. Bokuto lo ha osservato con occhi spalancati per tutto il tempo, incapace di cogliere l’ironia, e Kuroo pensa debba rendergli una spiegazione. O qualcosa di simile, quantomeno.
“Bo, non ti offendere, ma hai preso un granchio. E anche bello grosso.” Sospira, passandosi una mano tra i capelli e scompigliandoli ancora di più. Sembra stia per fare una lunga ramanzina da capitano, una di quelle solitamente riservate a Lev nel tentativo di fargli capire l’ovvietà di una determinata situazione.
“Senti, so che per molti il nostro comportamento sembrerà strano, ma è il mio migliore amico. Ammetto che non ci siano tanti ragazzi in giro disposti a dimostrare apertamente il loro affetto nei confronti dei loro amici, ma io e Kenma ci conosciamo da una vita. Abbiamo persino condiviso lo stesso vasino – e ti risparmio i dettagli raccapriccianti. Abbiamo condiviso talmente tante cose che non averlo più attorno sarà così strano. Mi mancherà, tutto qui. Non posso negarlo. Ma tra di noi non c’è niente.”
“Kuroo, hai provato a baciarlo.” Afferma Bokuto, convinto più che mai della sua teoria.
“Baciare una persona e provare dei sentimenti per la stessa non sono due cose correlate.” Replica l’altro e, notando che l’amico non sia ancora del tutto convinto, continua: “Ero confuso, va bene? La crisi ormonale ed esistenziale dalla quale ero afflitto ha annebbiato la mia capacità di giudizio. Volevo trovare una risposta e volevo farlo al più presto; Kenma, all’epoca, era l’unica persona che sapesse cosa mi passasse per la testa; l’unica a non giudicare. La sua mentalità aperta sembrava renderlo il candidato perfetto per testare le acque, ma non si trattava di nient’altro che una prova. È il mio migliore amico e lo sarà sempre.”
Bokuto sembra abbastanza convinto della spiegazione. Non può che ammettere a se stesso che anche lui, trovandosi nella stessa posizione di Kuroo, avrebbe fatto lo stesso; avrebbe cercato qualcuno col quale confidarsi e che potesse aiutarlo a capirsi meglio. Così non può fare a meno di esprimere la sua solidarietà nei confronti di Kuroo, anche se – ripensandoci – la scelta delle parole non dev’essere stata poi così azzeccata, a giudicare dalla sua espressione scandalizzata.
“Avresti dovuto chiamare me. Ti avrei assecondato. Mi sarebbe piaciuto fare un po’ di esperienza prima di provare a baciare Akaashi.”
Kuroo non può che scoppiare a ridere, di nuovo – una risata amara, priva di calore, davanti alla quale Bokuto si trova spiazzato, lasciandolo a chiedersi cosa abbia detto di male.
Mentre Kuroo si avvia verso la sua stanza, non può fare a meno di pensare che il suo sguardo sembri stranamente triste.

Enjoy!

Sono ormai trascorsi alcuni mesi da quando Bokuto e Kuroo si sono trasferiti nell’appartamento. Dell’imbarazzante conversazione avvenuta in seguito alla partenza di Kenma, nessuno ne ha fatto più menzione. Bokuto, per una volta, ha preferito mettere da parte la sua usuale