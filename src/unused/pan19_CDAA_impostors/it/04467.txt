’inaugurazione dell’ICEB. Il tuo babbo vuole farmi servire i drink”

“Padre è astemio, non sa ballare e detesta le feste. Non gli sarebbe mai venuto in mente di aprire un locale simile”

“Il suo essere astemio rende più comprensibile il suo comportamento di ieri sera”

“Hai saputo di lui e Fandral ?” chiede il biondo abbassando di parecchio il tono di voce.

Tony in realtà si riferiva al fatto che Odino ci avesse provato con lui, ma annuisce.

“Sì penso che li perdonerò. Erano ubriachi, non sapevano quel che facevano. Sarò buono e giusto, come un vero re”

“Non sei re, sei solo un principe”

“Lo so, il Vecchiaccio non crepa mai …” sbotta Point Break e poi si tappa la bocca con le mani.

“Tranquillo, fingerò di non aver sentito” 

L’asgardiano borbotta qualcosa di incomprensibile.

“Thor devi tirare via la mano dalla faccia per parlare …”

“Hai ragione. Ti ho detto “grazie” e poi ti ho chiesto se hai ancora con te questo invito”

“Prego. Eccolo qua” e glielo porge.

L’erede al trono lo legge e scuote la testa “C’è qualcosa di strano. Padre non si esprime in questo modo”

“Ok ragazzone, non so come andarci piano quindi butterò fuori il rospo subito. Credo che il tuo papà stia soffrendo molto per la morte della tua mamma, che di tanto in tanto esageri con i bicchierini per cercare di superare il dolore che ancora prova per la sua perdita e che quello lo abbia scritto in un momento in cui non era pienamente in possesso delle sue facoltà mentali”

Thor lo afferra per il colletto e lo solleva da terra senza alcuno sforzo.

“NON OSARE INSULTARE IL PADRE DEGLI DEI MORTALE ! TU NON SA … AAAAAHIIIII !”

Lo lascia andare e si tiene il braccio dove spiccano i segni dei graffi che gli ha lasciato il dolce nipotino.

“Miù miami miaaa miao miamà !” = “Giù le mani dal mio papà !” sentenzia Jorgi prima di tornare a sedersi sul davanzale.

Stark rischia di lasciarsi scappare una lacrimuccia. Perché lo ha capito.

“Forse è vero che mi vuole bene. Si è limitato a graffiarmi invece che a mordermi. Se mi avesse morso sarei morto”

 “Chiedo perdono, non volevo esser offensivo. Mi viene naturale”

“Raccontami di voi due. Di te e del Demone Cosmicamente Potente”

“Avresti dovuto vedere le espressioni dei newyorchesi mentre strisciavamo per la città !” esclama Tony e poi gli racconta dell’arrivo dei corvi con il biglietto, del litigio con Pepper (sorvolando sul motivo scatenante), di Fury furioso, dell’arrivo della Serpe in casa sua, di come se ne sono andati, della crema solare, della festa di Njord (sorvolando sul fatto che ha tramortito Odino con la statuetta di un ippocampo) e dell’incendio.

Thor ascolta in religioso silenzio, poi commenta “E’ una bella storia. Vuoi sentire la mia ?”

Il miliardario solleva il gatto verde, che nel frattempo non ha più il pelo, ma delle squame e in effetti non somiglia quasi più a un gatto, ma a un’iguana, prende il suo posto e se lo piazza in grembo, dandogli un paio di grattatine tra le orecchie.

“Procedi”

E Barbie Boy comincia a raccontare dei motivi che lo hanno portato a lasciare Jane e dei motivi che lo hanno portato a capire che Sif era la scelta migliore per lui, di come lo smalto grigio non gli doni per niente (Tony si trattiene a fatica dal commentare malignamente), di Fury che se l’è presa perché non ha risposto subito ai suoi messaggi, di Bucky e Steve che andavano a zonzo su un carro dove si ballava con i boa, di Bruce che era rimasto ferito ma che non essendosi beccato il veleno se la sarebbe cavata, di Occhio di Falco che suggeriva al direttore di fare pipì dentro l’armatura, del medaglione, del montone che lo aveva attaccato, della scena raccapricciante che aveva visto sulla spiaggia, del suo risveglio lì nella sua camera, del suo atto di spaccare il pavimento con Mjolnir, del suo pensare che Loki avesse lasciato un testamento o un figlio illegittimo, della felicità di Sigyn nel ricevere la proposta di matrimonio da suo fratello, dell’ansia che aveva all’idea di proporsi a Sif, del fatto che non sapesse bene quali parole usare, di come Padre era stato ritrovato in mutande nella camera di Fenrir …

Tony smette di ascoltare dopo “Mio fratello stamattina ha chiesto la mano a ...”

Ferma quel fiume di parole scattando in piedi, così rapidamente da mandare Jorgi a sbattere sul pavimento.

“Maaaaaaaa meeeeeee miaaaaaaau !” = “Ma che modi !”

“Stark che c’è ? Sei sbiancato di colpo ! Devi emettere acqua ?”

“Non devo eme ... no, non mi sta scappando ! Riavvolgi il nastro un attimo !”

“Ti sembro uno che fa ginnastica ritmica ? Io non ho nessun nastro da riavvolgere !”

“Il filo ! Riavvolgi il filo !”

“Non sono nemmeno una Norna”

“Il filo del discorso ... ah lascia stare, rispondi solo alla mia domanda : tuo fratello è ancora tra noi ?”

“No il povero Balder è mor ...”

“MA CHI SE NE IMPORTA DEL POVERO BALDER ?!?”