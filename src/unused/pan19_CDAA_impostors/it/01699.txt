continuerà come festa notturna!». Gli diede una gioiosa pacca nella schiena per enfatizzare ancora di più l’ottima pensata.

«Bokuto…», sorrise pericolosamente Kuroo, «non hai proprio un briciolo di ritegno nello sfruttare casa mia?».

«Andiamo!», rise l’altro, allungandogli un’altra pacca. Ok, finalmente il gel dei capelli non reggeva più e i ciuffi argentati gli ricadevano sul viso un po’ ovunque – “finalmente” perché se fosse durato solo un altro po’ Kuroo avrebbe pensato che il suo bro avesse dei poteri sovrannaturali.

Il quasi-supereroe in questione continuò: «Queste persone chiedono una festa! Ed è nostro preciso compito trovare la maniera di dargliela!».

A quel punto scattò qualcosa nella mente di Kuroo, che per un istante si vide incoronato dal già citato popolo della piscina, acclamato ed osannato come un salvatore.

«Hai ragione, bro», disse con tono solenne, appoggiando una mano sulla sua spalla, «non possiamo certo lasciare delusi questi poveri invitati. E sia. Facciamolo». Poi si voltò verso il sole che cominciava la sua parabola discendente, mostrando le spalle agli altri, ed aggiunse: «… Per loro».


          (See the end of the chapter for  notes.)
          

E così la festa si spostò all’interno della casa. Non c’era, ovviamente, abbastanza spazio per tutti, perciò optarono per utilizzare i tavoli da giardino che stavano all’esterno come centro di un buffet da cui ognuno avrebbe potuto attingere. Grazie al cielo nemmeno tutti restarono a cena, dopo qualche altra ora tra piscina, snack – pochi – e bevande – quelle alcoliche finirono prima delle altre… ma chi è che aveva così tanta sete? – e musica, un terzo aveva altri appuntamenti. Probabilmente le proprie ragazze – cosa che creò non poco astio generale e diciamo che più che altro furono proprio cacciati.

Gestire comunque circa venti ragazzi decisamente affamati non era cosa da tutti, e dopo che il primo ristorante si rifiutò di effettuare il servizio da asporto per via non solo del poco preavviso, ma specialmente per le quantità che avrebbe dovuto trasportare con un furgoncino, Kuroo e Bokuto si fecero furbi ed ordinarono da più ristoranti nei dintorni. Ci fu una piccola faida da sedare quando tre diversi ragazzi delle consegne arrivarono pressoché nello stesso istante e si sentirono traditi dai propri clienti, ma nulla che non riuscì a risolversi pacificamente – prima che un tipetto particolarmente irascibile lanciasse tutte le confezioni di noodles con verdure in faccia a quello con i nigiri. Visto poi che anche quasi tutte le bevande si erano volatilizzate, Kuroo mandò il proprio schiavetto – Lev, ovviamente – a fare rifornimenti, con la supervisione di Yaku.

Ah, e sì, si scoprì chi aveva praticamente dato fondo alla riserva alcolica, ma questa è una storia che per essere raccontata deve essere presa dall’inizio.

Tra un imprevisto e l’altro, Kuroo e Bokuto erano sempre stati occupati a spostare qualcosa, a mettere una pezza in un punto, a socializzare con qualcun altro, quando si resero conto che il giorno stesse ormai volgendo al termine e loro due non avevano ancora molestato a sufficienza il loro adorato Tsukki.

Il povero ragazzo aveva avvertito che nell’aria qualcosa non andava, ma la musica e la fame lo avevano convinto a lasciar perdere il suo pessimo presentimento… quando due paia di occhi maliziosi fecero capolino dalle sue spalle.

«Oya oya?».

«Oya oya oya?».

Tsukishima sospirò con il peso di tutta l’amarezza del mondo.

«Ma questo non è il nostro caro Tsukki, bro?», ridacchiò Bokuto.

«Oh, di più: questo è esattamente il nostro caro Tsukki», gli fece eco Kuroo, con un sorriso malvagio.

«Sai che sorpresa, mi avete invitato voi…», rispose il biondino, seccato.

I due lo ignorarono e Tsukishima sentì le loro mani prenderlo per le spalle e voltarlo – stava per esclamare qualcosa sul pesce alla griglia che stava per saltargli fuori dal piatto, quando si accorse a chi si trovasse di fronte. La sua espressione si irrigidì.

Con i suoi occhi a fessura, i suoi improbabili capelli rossi e quell’altezza ingestibile, i due gentili ed altruisti capitani gli avevano portato Satori Tendou.

«Ohh, ma chi c’è!», esclamò Kuroo, con simulatissima sorpresa: «Il centrale della Shiratorizawa!». Bokuto stava gioendo della cosa con troppo trasporto, muovendo la testa con una cadenza inquietante e un sorriso da orecchio ad orecchio.

«Abbiamo notato che non avete ancora avuto occasione di parlarvi e invece pensiamo che avreste taaaante cose su cui confrontarvi!», continuò Kuroo, perfettamente consapevole dei progetti di morte che in quel momento gli stava augurando Tsukishima.

«Ci conosciamo già», scoccò questi, «e ci siamo già confrontati», aggiunse poi, con assoluto controllo, rivolto al rosso.

«Oh, sì!», gioì Tendou – in un modo che probabilmente voleva essere solo sorpreso, ma che come suo solito risultò inquietante indipendentemente da ogni reale intenzione.

«Ricordo bene come hai murato il nostro asso… anche se hai avuto bisogno di giocare una partita intera contro di lui prima di riuscirci».

Non era esattamente un frecciatina, diciamo una semplice constatazione… ma Kuroo e Bokuto esplosero in una risata che a fatica riuscirono a contenere dietro le mani, cosa che non poté non far sentire Tsukishima come se fosse stato appena