vicino». «Sì. Ero all’arcipelago Shabondi dove c’erano le riprese in mondovisione. È stato sconvolgente». A quel tempo loro erano già separati da un po’, pensò Nami, e Rufy era lì per cercare di salvare Ace. Forse non era solo, ma loro non c’erano. Lei non c’era per aiutarlo. Si riprese giusto in tempo per sentire Haredas dire «Le morti di Ace Pugno di fuoco e Barbabianca non sono gli unici cambiamenti che si preannunciano all’ingresso della Nuova Era. Dobbiamo agire prima che sia troppo tardi, prima che lui faccia qualche mossa avventata». «Intendi… ucciderlo prima che decida di intervenire?» «Intendo: fermarlo a qualsiasi costo». I due continuarono a parlare per un po’, ma lei ne aveva abbastanza; cercando di non fare rumore, si spostò verso il cornicione e si calò facilmente giù. La mente le viaggiava veloce e continuava a vederci qualcosa di poco chiaro: l’uomo misterioso aveva la missione di fermare qualcuno che, evidentemente, aveva la possibilità di creare scompiglio. Ma chi poteva essere? E la missione era per conto di chi? Nonostante il mutamento di Haredas, dubitava che tutto arrivasse dai saggi di Weatheria… e soprattutto, come poteva il sicario misterioso spostarsi da cielo a terra così facilmente? Loro avevano dovuto imboccare la Knock Up Stream per arrivare a Skypiea. Nami decise di appuntarsi dubbi e domande sulla sua agenda, in modo da ricordare tutto anche quando fosse ritornata dalla ciurma. Ora non aveva tempo da perdere: si era ripromessa di girare tutta l’isola alla ricerca di qualcosa di utile e, dopo le recenti scoperte, era ancora più intenzionata a capirci qualcosa. Per il momento non le sembravano informazioni di vitale importanza, però le facevano capire che c'era qualcos'altro al di là dell'immagine di semplice isoletta meteorologica; l'unica soluzione era indagare su quel mistero e cercare di risolverlo. Peccato che fosse praticamente impossibile scovare alcunché in un posto così piccolo... Lei era assolutamente convinta che le loro mete non fossero state scelte a caso, quindi anche la sua avrebbe dovuto aiutarla teoricamente a migliorare; ci aveva pensato per molto tempo ed era giunta alla conclusione che Kuma li avesse aiutati: a parte il dolore iniziale, erano ancora talmente deboli rispetto ai pirati del Nuovo Mondo che sarebbero stati sconfitti di sicuro; per non parlare dei mostri che c’erano nella Marina. «Perché mi hai mandato qui, Kuma?» Sibilò a se stessa, mentre vagava. Era così intenta a rimuginare che si accorse solo in extremis dell'uomo a limitare del bosco che le sbarrava la strada. Nami si nascose velocemente e cominciò a studiarlo: era molto alto e grosso, con le ali tipiche degli abitanti di Skypiea e un lungo mantello; stava parlando con qualcuno con un lumacofono portatile. «Allora, come è andata?» Stava dicendo la voce che non conosceva. «Male, ho fallito la missione. È praticamente impossibile avvicinarlo» spiegò dicendo le stesse cose che aveva detto anche a Haredas. «Lo immaginavo, ma non è così grave... Mi sarei stupito del contrario, visto che è uno degli uomini più imprendibili della storia» fece la voce. «E il vecchio?» «Mi ha dato un'altra possibilità. Però a questo punto non ho idea di dove sbattere la testa» replicò il suo amico gigantesco. La voce emise qualche versetto pensieroso «Ovviamente c'è la sua base, da qualche parte nel Nuovo Mondo. La sua terra natale è il Mare Orientale, ma a quanto pare non ci va da una vita» spiegò, mentre Nami sussultava: Rufy proveniva dal Mare Orientale, così come moltissimi altri pirati che conosceva... Chi stavano cercando? L'uomo di Skypiea annuì «Quindi il Nuovo Mondo... Non è mica così piccolo, eh» ironizzò. «Seguì le rotte non tracciate dai Log Pose dalla Red Line. Non viaggia mai sulle rotte conosciute e sicuramente starà tornando dal Mar Meridionale... So per certo che si sono incontrati» continuò e l'altro si stupì «Quante informazioni... Stare nella Marina giova!» Esclamò, con una risata possente. «Shh, maledizione! Ti ho detto mille volte di non parlare così apertamente...» «Sìsì, scusa» ribatté quello con gli occhi al cielo. «Allora vado. Buona fortuna». La voce sospirò «Già. Attento, non si tratta di uno alle prime armi». «Questo interessamento mi commuove... Lo so, conosco anch'io la sua fama». E attaccò. Nami aspettò che se ne fosse andato e intanto metteva in ordine le informazioni ricevute: l'uomo di Skypiea aveva la missione di fermare qualcuno di potente, che aveva il potere di sconvolgere il mondo e molti alleati; inoltre, era in combutta con uno della Marina. Quello voleva dire che esistevano molte più alleanze di quello che loro erano disposti a credere. Accidenti, aveva bisogno di altre informazioni! Come ultima spiaggia, decise di andare da Picos che gestiva la redazione meteorologica dell'isola: si trattava di brevi bollettini sul clima, ma era sicura che fosse in contatto con tutte le maggiori testate giornalistiche visto che era lui a inviargli suggerimenti, consigli e giudizi sul clima di tutti i mari. La piccola stazione era caotica e affollata,