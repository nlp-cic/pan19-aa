i fogli che aveva abbandonato e posandoli sul tavolo, vicino al motore: «E con quel carretto trainato da cavalli. Cavalli! Impiegherebbe molto meno tempo se potesse usare uno di questi…» «Ma non abbiamo soldi per permettercelo.» «Proprio per questo sto cercando di mettere a nuovo questo bambino.» dichiarò la ragazza, battendo una mano sul motore e ricevendo in cambio uno scoppiettio e uno sguardo scettico da parte della madre: «Beh, non sono ancora vicinissima al risultato che voglio, ma ce la farò.» Un sospiro sconsolato si levò dalle labbra della madre, mentre scuoteva il capo: «Certamente.» mormorò, riprendendo a spazzare il pavimento: «Intanto, hai finito il lavoro per Monsieur Bourgeois, vero? Lo sai come…» «E’ tutto pronto. Era solo una vite allentata e per questo il suo orologio non segnava più.» spiegò la ragazza, indicando l’oggetto dorato abbandonato in un angolo del laboratorio: «Io dovrei creare macchine volanti oppure che si spostano per terra utilizzando il vapore, non…» «Sì, sì.» mormorò la madre, spintonandola da parte: «Oh. Come vorrei che tu fossi come la figlia di Bourgeois. O anche solo come la tua amica Alya…Ah! Se tuo padre fosse qui…» Marinette sorrise dolcemente, appoggiandosi al davanzale della finestra e osservando la madre affaccendarsi per la stanza, cercando di mettere a posto il caos che lei aveva creato; la ragazza piegò la testa all’indietro, ascoltando i rumori che provenivano dalla strada sottostante e contando rapidamente i giorni che erano passati da quando il padre era andato via, per l’ennesimo viaggio: presto sarebbe tornato a casa e lei avrebbe avuto di nuovo con sé l’unica persona che la capiva veramente.

Titolo: La bella e la bestia Personaggi: Marinette Dupain-Cheng, Adrien Agreste, Altri Genere: romantico, fantasy Rating: G Avvertimenti: longfic, AU Wordcount: 1.665 (Fidipù) Note: Salve a tutti! Eccoci qua con un nuovo aggiornamento de La bella e la bestia che si è andata ad aggiungere alle 'Storie del mercoledì' (come son solita chiamare Inori e La sirena), al posto di Scene (non temete, la raccolta dei missing moments del Quantum Universe non si blocca, semplicemente verrà aggiornata ogni due sabati, in modo così da mandare avanti tutte le storie). Bene, bene. Sinceramente non so cosa dire di questo capitolo, dato che siamo ancora all'inizio ma penso che inizierete un po' a capire come va la storia e quanto si discosta dalla fiaba originale e dalla versione Disney (sia quella animata che live action). Vi ringrazio tantissimo per i commenti al precedente capitolo e, come sempre, ci tengo a ringraziarvi tutti quanti per il fatto che leggete le mie storie, le commentate, le inserite in una delle vostre liste e mettete me fra i vostri autori preferiti. Grazie tantissimo e di tutto cuore!

 

 

 



Tom Dupain gemette, aprendo gli occhi avvertendo immediatamente una fitta di dolore che gli attraversò la testa, costringendo a serrare nuovamente le palpebre: cosa era successo? Dove si trovava? Ignorando il dolore più persistente, con fatica si issò a sedere e osservò l’ambiente in cui si trovava: le mura scure erano composte da mattoni grezzi e una lieve patina di umido le ricopriva, in vero l’intero posto sembrava aver ceduto al tempo e alla vegetazione, visto che alcuni rampicanti entravano dalla finestra e si allungavano all’interno della stanza: «Dove mi trovo?» si domandò l’uomo, alzandosi e barcollando leggermente. Ricordava la tempesta, che aveva fatto imbizzarrire i cavalli e lo aveva condotto su una strada diversa, lontano dal suo percorso abituale per tornare a casa. Ricordava di aver intravisto un’abitazione e di aver cercato un qualche accesso e poi… Poi il nulla. La sua mente era totalmente oscura. Come era finito lì? Perché era lì? Chi ce lo aveva portato? Erano tutte domande senza risposta e che lo agitavano: il cuore batteva veloce e il respiro era affannato, mentre continuava a guardarsi attorno, alla ricerca di un qualche indizio che spiegasse la sua presenza in quella stanza. Cella, si corresse immediatamente, osservando la porta di legno e che aveva una piccola apertura in alto, attraversata da sbarre di metallo: chi lo aveva catturato? Perché? Non era ricco, era un semplice mercante che faceva la spola tra Parigi e Tours, non aveva nulla da offrire a dei rapitori. Anche i suoi abiti, che avevano visto giorni migliori, erano un indice di quanto non fosse benestante… Quindi perché catturarlo? Un rumore lieve, al di là della porta, lo fece sobbalzare: «Il padrone non sarà contento di saperci qua…» mugugnò una voce metallica, che provocò in Tom un nuovo brivido: una volta, sua figlia, gli aveva mostrato un libro dove c’era la figura di un uomo che, per metà del corpo, era fatto di metallo. Possibile che, dall’altra parte, ce ne fosse uno simile? «Sai quanta paura mi fa quel ragazzino» commentò una seconda voce, con tono sbrigativo: «Cosa potrebbe farmi? Ruggirmi contro? Sgranocchiarmi un po’?» Ruggire? Sgranocchiare? Dove era finito? E se fossero stati dei cannibali? E se…