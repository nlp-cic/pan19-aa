canti dell'uomo.(11)

 



























Note storiche


Secondo la Tradizione Centrale cinese, che segue in larga parte la scuola di pensiero del Neo Confucianesimo, ogni rapporto sociale è stabilito attraverso precise gerarchie e precisi ruoli di dovere e diritto; “stare ognuno al proprio posto” rientra quindi in questo concetto, così anche come quello di, tutto occidentale, di “realizzazione personale”. Inoltre, la Tradizione Centrale viene a conformarsi prettamente, nelle sue linee generali, sotto gli Han, la dinastia presso la cui corte Sima Qian viveva, ma aveva radici ben più antiche. Tanto per dare un'idea, quello che per gli occidentali è Confucio ha vissuto quasi quattro secoli prima.

Una cosa che accomuna tutti i cinesi e che li fa davvero un unico Popolo è l'attaccamento alla Tradizione Centrale, persino nei periodi di più profonda divisione geografica e culturale. Questo per ribadire il senso di unità a cui si appellano sempre loro stessi.

Breve descrizione geografica di quella che era all'epoca l'Impero della Cina.

Sempre sotto la dinastia Han non solo si scoprì l'uso della carta ma si arrivò ad una diffusione della tale davvero alta. Sima Qian visse a cavallo di questi due passaggi, quindi ho ipotizzato che, essendo un funzionario di corte, potesse disporre della pregiatissima e preziosa carta, ma avesse fatto anche uso di vecchi materiali di scrittura, quali la seta e le lastre di legno.

Nel periodo antico, era solito per le dinastie imperiali cinesi spostare, abbastanza frequentemente, la capitale dell'Impero. Gli Han non furono da meno, e sposarono la propria sede in una zona più a Nord che in precedenza.

Sima Qian in realtà non iniziò lo Shiji di propria mano, ma ereditò il compito dal padre Sima Tan, funzionario di corte e storico esattamente come il figlio.

Ovviamente, essendo la scrittura praticamente agli esordi, molto dello Shiji si basa su testimonianze orali, raccolte durante i lunghi viaggi dei due uomini e riportati, quando e quanto possibile possibile, su strumenti quasi d'occasione.

Il concetto di Storia, per i cinesi, si lega a innumerevoli cose, prima di tutto la morale e la Tradizione. Lo Shiji è una testimonianza diretta della cosa: viene riportato solo ciò che è “giusto” riportare, specialmente nella parte delle biografie che l'opera racchiude, ovvero quegli episodi specifici che possono fungere da modello per una corretta etica per i posteri ed esempi di spiccata virtù. In più, lo storico cinese si pone di scrivere solo il “vero”, non solo il giusto, e il vero è tutto ciò che di concreto la Storia può fornire al sapere umano – in concreto, i fatti e non tanto la psicologia, gli avvenimenti e non la mitologia o cose simili, fermo restando che il cinese tipo credeva senza problemi all'esistenza di entità quali demoni e affini. In tutto questo, inizialmente si concepiva la “Letteratura” come una descrizione dei “fatti” e nessuna invenzione, di alcun genere; per questo motivo, la Letteratura in senso più puro del termine non era considerata un'occupazione nobile.

Descrizione breve e piuttosto sommaria su come veniva fabbricato, manualmente, l'inchiostro per la scrittura su carta.

La scrittura è strettamente legata alla funzione dello storico, in quanto simbolica e rappresentatrice del “vero” e quindi anche del “giusto”.

Lo Shiji è prima di tutto un componimento poetico, di raffinata letteratura, che andava recitato e cantato – viene considerata una delle opere più belle, culturalmente parlando, dell'epoca antica.

 


Testo ω 


 

 

 

-Per ogni cinese che si ritenga tale, la Storia è la concretizzazione della volontà del Cielo. Ed è in questo progetto che non conosce tempo che ognuno di noi deve sapersi esprimere come la tradizione decreta, strettamente nello spazio delimitato che ci spetta.

Fu solo un intervallo nei respiri affannosi e rochi, un grattare di voce spenta e stanca in fondo alla gola, là dove le piaghe della carne corrosa e indebolita dagli anni rendeva tremula persino la volontà più resistente – la sicurezza e l'orgoglio, però, non riusciva a spegnerle neanche il tempo che, molle, era stato capace di avvolgere le membra mortali di quell'uomo ormai grigio nella barba e nei lunghi capelli, cadente nelle guance larghe e nelle piaghe che, sull'ampio volto, avevano reso tangibile ed eterna la severità del carattere. Piedi che avevano percorso l'intera distesa della pianura dello Henan, tra le luci colorate delle sue imponenti città e la vita allegra della Capitale degli Han splendenti, nel giallo brillante del loro oro, e risalito i monti impervi del meridionale Hunan erano riposti sotto più strati di coperte, immobili nel loro assistere silenzioso al passaggio dei vari tramonti nel cielo: la vita, nelle arterie di un solo uomo, si allungava a stento assieme a un respiro sempre più rado, resa lenta e pesante dall'ammontarsi di troppi giorni sulle spalle dell'unico individuo.(1)

Le palpebre chiuse di Sima Qian ormai erano abituate al buio della stanza, quell'unica grande ombra che non lasciava distinguere le forme dei pochi oggetti presenti, perché oltre al letto dove era stato riposto mesi addietro era soltanto la memoria a indicargli la cassapanca, piena di indumenti nuovi e panni con cui accarezzare la pelle poco sensibile, l'arazzo appeso alla parete e