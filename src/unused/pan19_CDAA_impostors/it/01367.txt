faceva parte Izuru Kira, che per la nona, la sua…
Quel pensiero colpì Shuuhei come un pugno improvviso in pieno stomaco.
Già… Tra i complici di Aizen, che aveva cospirato ai danni della loro comunità, figuravano sia Ichimaru Gin, taichou della terza divisione, che il suo capitano, Tousen Kaname.
Adesso la mano di prima glielo stava stritolando, lo stomaco…
Si pentì di non aver prestato più attenzione ad Izuru, quand’era stato con lui; o forse aveva pure accennato alla questione, ma la sua mente in quegli istanti era stata troppo annebbiata dal sakè perché fosse in grado di su ora che era di nuovo sobrio. Il fatto era che anche Izuru, come Shuuhei , aveva subito direttamente il colpo della scoperta di quel triplice tradimento… La faccenda gli sembrava così assurda e confusa da contribuire ad aumentare la sua emicrania post-sbronza.
Era assieme al resto degli ufficiali che avevano subito l’illusione della falsa morte di Aizen, e aveva anche assistito al colpo di testa di Hinamori, che aveva tentato di aggredire Ichimaru gridando a gran voce di considerarlo l’assassino del suo Capitano.
Izuru si era interposto tra i due, dicendo alla ragazza che, indipendentemente dagli eventi e dal fatto che lei fosse una sua amica, non le avrebbe permesso di minacciare con la spada il suo capitano.
Shuuhei sorrise mesto. Lui invece l’aveva puntata, una lama alla gola del suo taichou, con le dita strette attorno all’elsa che gli tremavano appena di rabbia.
Izuru si era ritrovato coinvolto in quella faccenda forse più di altri: Ichimaru era riuscito a convincerlo delle sue ragioni e a manipolarlo al punto tale da metterlo persino contro alcune sue stesse compagne, Matsumoto ed Hinamori, appunto. E se Matsumoto era riuscita a tenergli testa nel combattimento senza grandi problemi, Hinamori adesso, a causa di Aizen, era finita in coma…
Adesso che i loro capitani si erano dati alla macchia, lui e Izuru sarebbero forse passati di grado diventando i taichou delle loro rispettive brigate? Quel pensiero, che una volta avrebbe potuto allettarlo, in quel frangente lo disturbò.
Shuuhei non aveva dimenticato la disavventura condivisa molto tempo prima assieme a Izuru Kira, Hinamori Momo ed Abarai Renji, l’attuale vice-capitano della sesta brigata, quando tutti loro erano ancora degli studenti, i tre del primo anno e lui del sesto.
Si trattava di fare da guida alle matricole durante un allenamento nel mondo dei vivi, nel corso del quale gli allievi più giovani avrebbero potuto combattere contro dei semi-hollow. Nessuno aveva previsto che nella cosiddetta ‘zona sicura’ sarebbero stati in grado di penetrare degli hollow completamente sviluppati e capaci di nascondere la propria aura, che avevano decimato la squadra-barriera e ucciso sotto gli occhi di Hisagi Shuuhei entrambi i compagni di classe che con lui si occupavano del gruppo: prima Kanisawa e poi Aoga, che non aveva mantenuto la sua stessa freddezza di spirito e si era gettato inutilmente tra le fauci del mostro, finendo immediatamente dilaniato.
Nonostante avesse fallito per ben due volte gli esami d’ammissione all’accademia degli shinigami prima di riuscire ad accedervi, alla fine si era dimostrato uno dei migliori tra gli studenti lì frequentanti: tutti lo indicavano come un probabile futuro ufficiale d’alto grado, cosa che in effetti era diventato, ed aveva rappresentato un raro caso di allievo che aveva ricevuto l’assegnazione ad una brigata ancor prima di aver conseguito il diploma.
Una fama non immeritata, la sua: era stato abbastanza pronto da contattare la Soul Society chiedendo rinforzi quando si era accorto che qualcosa non andava, e, pur sapendo di non essere abbastanza forte da eliminare da solo quell’orrendo hollow, si era fermato a trattenerlo per dare il tempo alle matricole di scappare.
Durante quel combattimento a senso unico si era anche procurato la tripla cicatrice che, ancora adesso, sfregiava il suo volto percorrendo anche l’occhio destro (*).
Alla fine per fortuna erano accorsi in suo aiuto Izuru, Hinamori ed Abarai, gli unici tra quelli del primo anno ad aver avuto abbastanza fegato per fermarsi e tornare indietro ad aiutarlo, ed era solo grazie a loro se era ancora vivo e poteva richiamare alla memoria quegli eventi.
Tutti e tre col tempo erano diventati dei vice-capitani esattamente come lui, e, ironicamente, a tirarli fuori dai guai quando si erano visti circondati da una schiera di mostri erano stati proprio Aizen Sousuke e l’allora suo tenente Ichimaru Gin, fonti dei loro attuali grattacapi.
Shuuhei si trovò a riflettere su quanto potesse essere errato il suo modo di trarre opinioni sulla gente in base alle apparenze.
A quei tempi forse non avrebbe scommesso seriamente sui tre ragazzini che erano venuti a dargli una mano quando era stato sul punto di morire, pur lodandone il coraggio.
Aveva sottovalutato Ayasegawa dell’undicesima brigata per poi venire sconfitto rapidamente dalla sua zanpakuto, che assorbiva il potere spirituale; ed era stato un bene che Kenpachi, taichou della stessa divisione, non avesse accettato il suo invito a battersi…
Quanto agli avvenimenti più attuali, l’ex-capitano Aizen aveva ingannato tutti coi suoi atteggiamenti pacati e cortesi, e nessuno si era mai azzardato ad avere sospetti riguardo la sua reale capacità.
Ichimaru non aveva mai nascosto di essere un tipo subdolo e aveva finito col dimostrarsi quello che era, però Izuru