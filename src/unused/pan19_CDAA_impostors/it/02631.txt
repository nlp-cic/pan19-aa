maglia nera di Gwaine.

«Niente a cui tu stesso non stia pensando.»

«Calmi» intervenne Morgana, separandoli con uno strattone deciso. «Non mi pare il caso di litigare.»

Arthur si aggiustò il colletto della giacca di pelle, strofinando il palmo sul collo. «Litigare? No, non me la prendo per qualcuno di tanto insignificante.» A chi volesse riferirsi non era chiaro nemmeno a lui.

 

 

«Arthur!»

Lo Shadowhunter alzò il naso. Merlin, il capo dei vampiri di New York, se ne stava appeso al soffitto a testa i giù come il maledetto pipistrello che era. Aveva arpionato le gambe a una sbarra di metallo attaccata al muro e lo guardava allegro, gli occhi a mezzaluna.

«Sua eccellenza l'angioletto ha deciso di venirmi a trovare nella mia umile dimora! A cosa devo l'onore?»

«Che pensavate di fare?» disse Arthur duramente. Non poteva passarci sopra: il mondo dei Nascosti era governato da regole ben precise che evitavano che tutto andasse al diavolo e che il caos dilagasse. Nessuno poteva fare quello che voleva, nessuno avrebbe mai potuto: i confini tra Nascosti, Mondani e Shadowhunters erano definiti, e tali dovevano restare.

«Uccidere un altro Nascosto per propria iniziativa è un reato gravissimo» fece presente Arthur, incrociando le braccia al petto. «E non guardarmi con quella faccia: io sono uno Shadowhunter, faccio rispettare le regole.»

Merlin arricciò il naso. «Viene in casa mia, spara accuse gratuite e si auto-proclama pure il paladino della giustizia.»

Con un balzo e una capriola avvitata (che fece alzare ad Arthur gli occhi al cielo perché, andiamo!), Merlin atterrò delicatamente davanti a lui.

«... Eppure, quando vuole, dimentica convenientemente tutte le sue belle regole» sussurrò il vampiro, fingendosi pensieroso.

Arthur impedì alla propria mano di volare a grattarsi il collo. «Dimmi subito chi è stato ad uccidere i licantropi e potrei mostrare un briciolo di clemenza» soffiò invece, aggrottando le sopracciglia.

Merlin si portò teatralmente una mano dove avrebbe dovuto esserci un cuore pulsante. «Cielo! E mi minaccia anche! Vuole che faccia il nome dei miei compagni o... cosa? Metterà la mia casa a ferro e fuoco agitando il suo spadino angelico?»

Le dita di Arthur volarono alla cintura, stavolta, dove stavano appese due lame affilate in bella mostra. «Non mi provocare, vampiro.»

Un ghigno pericoloso scoprì appena i canini di Merlin. Il suo volto pallido e scavato sembrò più angolare del solito. C'erano momenti, minuscoli, stupidi momenti in cui Arthur dimenticava che Merlin fosse un vampiro. Quando sorrideva così, invece, glielo ricordava sempre.

«Se ti provoco, che farai?» disse Merlin, la voce bassa, vibrante. Si avvicinò a lui di mezzo passo, il naso a un palmo dal suo.

Arthur sostenne il suo sguardo con fierezza, l'adrenalina che iniziava a montare nelle sue vene; ma quando gli occhi di Merlin scivolarono lenti nel punto che congiungeva il suo collo alla spalla, anche sotto i vestiti Arthur sentì una puntura ghiacciata che lo fece arretrare con stizza.

«Non venire a piangere da me quando tornerò qui con i rinforzi e vi faremo parlare con le cattive» sputò, raggiungendo l'uscita a passo svelto.

«Che carino... mi stai avvertendo in anticipo?» gli gridò dietro Merlin. «Anche se non siamo stati noi? Perché /non siamo stati noi/.»

Arthur si bloccò.

«Nessun vampiro sotto il mio comando ha fatto qualcosa che non avrebbe dovuto, te l'assicuro» disse Merlin, calmo.

Lo Shadowhunter non si voltò. «E quelli non sotto il tuo comando?»Riuscì a immaginarselo ridacchiare anche se non poteva vederlo.

«Nessun vampiro a New York osa sottrarsi al mio comando.»

Quando Arthur si ostinò a proseguire per la sua strada, Merlin aggiunse:

«E restituiscimi la moto, asino! Mi sono stufato di andare a piedi.»

«Te l'ho sequestrata.»

«Per l'autorità di chi?»

Solo allora Arthur si voltò per lanciargli un mezzo sorrisetto. «La mia.»

 

 

«L'avevo detto che non eravamo stati noi o no?» gracchiò Merlin, barcollando per la strada buia.

Quasi inciampò nel cadavere di quella dannata fata a cui aveva spezzato il collo. Le facevano sempre più resistenti, ultimamente. E più infide: erano brave a simulare ferite che avrebbe potuto causare un vampiro.

«Certo che l'avevo detto» si rispose da solo Merlin, pulendosi via il sangue cattivo dalla bocca. Aveva alcune ossa rotte, perché le fate, oltre che infide, erano anche furbe e avevano preso ad attaccare in gruppo. A differenza di certi sciocchi angioletti scavezzacollo e snob che pensavano di essere supereroi e di poter fare tutto da soli.

Era questo il problema degli Shadowhunters: si credevano al di sopra di tutto. Si credevano Dei indistruttibili, quando invece erano per metà fragili umani e non possedevano nemmeno la capacità di guarire in fretta come i vampiri. Ma che poteva farci, Merlin... aveva sempre amato i casi difficili.

Si accasciò con un singulto al corpo di Arthur, abbandonato e martoriato come quello del peggior animale. Gli prese il volto tra le mani, allontanando dalla fronte i capelli incrostati di sangue. Lui gemette. Era