Non ho mai pensato di poter provare con un'altra persona ciò che ho provato quella notte. Il ricordo di essa mi ha dato la forza di superare alcuni dei giorni peggiori. Non riesco a dirti l'effetto che abbia su di me il fatto che tu abbia provato lo stesso.



Qui fa freddo. Il vento che arriva dal mare è gelido, e si prevede un inverno rigido. Correre dieci miglia in queste condizioni è molto difficile. Ma il clima freddo mi fa rimpiangere di non essere stretto a te davanti al fuoco sotto una coperta. Ho camminato fino all'oceano l'altra notte e ho pensato al giorno che abbiamo passato alla spiaggia. Quella notte, c'erano così tante stelle e la luna era piena e luminosa nel cielo. Le mie braccia dolevano dalla voglia di circondarti, e ho sentito la tua mancanza così tanto da non riuscire a sopportarla.


Derek*


5 Dicembre 1941



Derek,



Non riesco a credere che tu sia stato alla Macy's parade! Sono così geloso. Ho sempre desiderato andarci. Un tempo ascoltavo la parata alla radio con mia madre ogni giorno del Ringraziamento. Ora invece non la ascoltiamo più. Magari un anno potremmo andarci assieme. Credo dovremmo fare una lista di cose da fare dopo la guerra. Fuochi d'artificio, la parata, guardare film spaventosi, stare in spiaggia sotto la luna piena.



(Non c'era un'altra lista che avremmo dovuto fare? Credo dovremmo spuntare alcune voci, ma tu hai detto di averne scritte 50... il mio cervello ne elabora solo altre cinque o sei oltre a quelle che abbiamo fatto...)



Ho riletto quel preciso paragrafo nella tua ultima lettera ancora e ancora e non riesco a credere che quella notte abbia significato per te quanto ha significato per me. Credo di non essermi mai permesso il lusso di credere che io fossi per te più di una distrazione di convenienza. Credo di stare cominciando a capire che i tuoi sentimenti sono eguali ai miei. È difficile convincersi che qualcosa di tanto stupendo sia vero, che qualcuno tanto stupendo quanto te mi ami.



Il Ringraziamento è triste anche per noi. Mia madre ci manca così tanto durante le feste. È il periodo dell'anno peggiore. Lei amava le feste. È più facile con Mrs. McCall e Scott nei paraggi, ma non è comunque la stessa cosa. Era la cuoca più fenomenale. Il suo ripieno era divino. Darei qualsiasi cosa per mangiarlo di nuovo. E faceva la miglior torta di canditi. È una vecchia ricetta di famiglia, tramandata di generazione in generazione. Sto ancora cercando di perfezionarla.



Papà ed io abbiamo tagliato il nostro albero di Natale l'altro giorno. Siamo andati nel bosco della riserva e abbiamo trovato l'albero perfetto. È tradizione per noi. Siamo tornati e l'abbiamo decorato mentre sorseggiavamo della cioccolata calda e ascoltavamo l'album di Natale di Glen Miller.



Lydia mi ha aiutato a cucinare dei biscotti di Natale per te. Non pensa che sia strano che ti mandi cose come biscotti o fudge nelle lettere. Credo sospetti che siamo più che amici, ma non ha detto niente. Forse sto facendo il paranoico. Ho aggiunto una scatolina con i diversi tipi di biscotti che abbiamo fatto – ci sono quelli alle gocce di cioccolato, al burro di arachidi, al limone, i pan di zenzero, e alla cannella[2]. Ci ho infilato anche una piccola decorazione da appendere al tuo letto per Natale. Spero ti piaccia.



Le feste mi fanno sentire così tanto la tua mancanza. Ha cominciato a nevicare qui, solo un po', e mi piacerebbe potessimo camminare mano nella mano. Amerei vedere i fiocchi di neve posarsi sui tuoi capelli scuri. Scommetto che saresti così tenero.



Ti amo.S



*



7 Dicembre 1941



Sono rimasto incollato alla radio tutto il giorno. Quello che è successo... è tremendo. So che stai bene, ma non riesco ad evitare di preoccuparmi di cosa questo significhi per te.


Ti amo così tanto. Così, così tanto.*


8 Dicembre 1941Camp Upton



S –



Non ho ricevuto una lettera in risposta, ma sapevo saresti stato in pensiero. Stiamo bene, ovviamente, ma le cose stanno cambiando in fretta. Mi imbarcherò molto prima di quanto originariamente previsto, ora si presume verso la fine di Gennaio. Ma sto bene. Spero lo sia anche tu.



Ti amo,Derek



*



17 Dicembre 1941Camp Upton



S –



Il tuo pacchetto è stato una sorpresa decisamente inaspettata (e molto gradita in questo periodo estremamente difficile). I biscotti sono magnifici – ne ho mangiati troppi. È solo che continuo a pensare che li abbia fatti tu, che tu li abbia toccati, e mi fa sorridere. Non ne ho offerto a nessuno. Ho imparato la mia lezione con il fudge. Sono contento che Lydia e tu stiate facendo cose assieme. Non vedo l'ora di conoscerla un giorno.



La decorazione che mi hai fatto è appesa al mio letto. Non ho un albero (ce ne sono alcuni sparsi per la base), ma una decorazione da parte tua è meglio di un intero albero.



Ora ci sono due liste che dobbiamo fare. Mi piace l'idea di entrambe. Ci dà un motivo per guardare avanti. Spunteremo tutto da quelle liste, lo prometto.



Sei un idiota se non ti