indispensabile per te.Non voglio più essere importante per te solo quando ne hai bisogno.


John fa una smorfia di dolore prima di scuotere il capo tristemente “Sherlock… non puoi parlare sul serio. Non puoi seriamente credere che tu sia e sia stato solo questo per me.”
Sherlock fa ciò che non ha fatto fino a quel momento: analizza John. E lo vede diverso, ovviamente. Lo vede dimagrito, ha notato la leggera zoppia, prima, e ora nota anche il dolore alla spalla. Inspira a lungo e gli risponde mentre trae le proprie conclusioni “Perché? Cosa sono stato per te?”
“Tutto.” è la risposta pura e semplice di John: vorrebbe forse aggiungere qualcosa, ma la presenza di Victor lo disturba palesemente.
Sherlock smette di pensare quando ode la risposta di John “Tutto?” ride, ma non perché è divertito “Ho ucciso per te, John. E sono stato ucciso.” si ferma quando lo vede annuire ed abbassare lo sguardo quindi, inconsciamente, modera la rabbia nel proprio tono di voce “Ho mandato all’aria il mio lavoro, la mia integrità, la mia vita per te. Non c’è niente al mondo che non avrei fatto per te.” pronuncia le ultime parole come un voto solenne “E tu… non mi hai dato nulla in cambio.”
John abbassa ulteriormente il capo: sa di essere nel torto, sa di aver sbagliato e lo sa da dieci lunghissimi mesi “Hai ragione e ti chiedo scusa...”
Sherlock scuote il capo, ma non può fare a meno di osservare il capo di John e la posizione innaturale del suo deltoide sinistro “Perché ora, John? Perché dopo dieci mesi?” sospira e per un istante riporta lo sguardo su Victor, sul suo sguardo ferito e accusatore. Non gli dice nulla e, anzi, torna a rivolgersi a John “Sarei potuto morire ogni giorno, qui.”


Gli fa male la spalla.Gli fa male il collo.


“Non è stato facile trovarti.” John si tira nuovamente su e sospira di nuovo. Di stanchezza, di dolore, di colpevolezza “Prima la faccenda dell’imitatore di Moriarty, poi… tutto il resto. Inoltre Mycroft ha impiegato molto tempo a capire dove fosse grossomodo posizionato il vostro campo…”
Sherlock lo interrompe implacabilmente “Dieci mesi.” ripete.
John lancia un’occhiata a Victor, ma alla fine torna su Sherlock “Ascolta, non è stata una decisione facile da prendere, ma alla fine…” fa una pausa, chiude gli occhi, trema appena “...ho lasciato Mary.”


No. Perché?Perché ora?


Sherlock si blocca e sarebbe chiaro anche ad uno stupido che è appena entrato all’interno del proprio Palazzo Mentale ad analizzare la situazione. Una proiezione di John, vestito con jeans e col suo maglione color panna, gli sorride affabile e gli dice che, Cavolo, te l’avevo detto, ma lui cerca di ignorarlo voltandosi altrove. Ed è lì che trova un altro John, col maglione a righe bianche e nere, seduto sulla sua poltrona, che gli dice di aver scelto lui e Scusa per il ritardo. Ma è quello il problema? Il ritardo? O tutto il resto? “Hai fatto male a lasciarla.” e nel dirlo estrae un coltello dall’apposito fodero appeso alla cintura “D’altronde è la madre di tua figlia.” si blocca col coltello a mezz’aria, stupito del fatto di essersi ricordato di lei solo in quel momento “Lei sta…?”
“Hope?” il volto di John si illumina tanto velocemente, così come si spegne altrettanto rapidamente “Sì. Sì, almeno lei.”


Hope. L’ha scelto John. Sicuramente.E Mary non gli permette di vederla.


Sherlock nota senza un briciolo di stupore quanto John non si sia allarmato per il coltello, così come, invece, Victor ha fermato all’improvviso i suoi movimenti, in trepidante attesa: è così chiaro chi dei due lo conosca meglio all’interno di quella tenda. Si allunga e con un unico gesto taglia la linguetta elastica che lega i polsi di John, dandogli così un po’ di sollievo alla spalla  “Torna da loro, John. Ti caricherò sul primo aereo per l’Inghilterra e…”
Non appena Sherlock lo libera, John gli lega il braccio destro attorno al collo “No. Non parto senza di te.”
L’ennesimo sospiro fuoriesce dalle labbra di Sherlock che, dopo aver riposto il coltello, allontana John da sé “Io non ti perdonerò mai per quello che mi hai fatto.”
“Non mi importa.” risponde John, ma l’evidenza che quelle parole l’abbiano ferito è data dalla sua voce tremante e dagli occhi lucidi che iniziano a perdere lacrime di dolore “Puoi anche non perdonarmi, ma torna a Londra.” sente Sherlock negare col capo, quindi insiste ed aggiunge anche il braccio sinistro alla supplica e alla leggera stretta “Ti prego.”
Sherlock è fermo nell’allontanare John dal proprio collo e a negargli la sua richiesta “No.”
“Sherlock.” supplica ancora John ed è pronto ad implorare ancora, ma si ferma all’improvviso.
“Basta così.” decreta Victor che, dopo aver estratto la pistola, la punta alla tempia sinistra di John.
“Victor.” trasalisce Sherlock, deglutendo di puro terrore di