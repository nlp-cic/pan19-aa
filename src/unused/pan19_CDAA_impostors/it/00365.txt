la paura e il freddo e la vergogna e la rabbia? Cosa, se non pensare a te che sei la cosa migliore che la mia insulsa vita abbia avuto la grazia di donarmi? Di solito guardo avanti a me, e sulla schiena di un compagno, sul muro sporco, sulla montagna di cadaveri o sulle nuvole che scuriscono il cielo del crepuscolo, ti metto a fuoco.



Insomma, oggi pensavo a quanto il destino sia provvisto di un'ironia che gli uomini non sono in grado di comprendere. Perché, amore, se ci pensi fu bizzarro il fatto che il giorno del mio matrimonio con Kendall Jenner diventò per te e me una sorta di luna di miele perfetta, come quella del cinematografo. 



Era una giornata caldissima, quella che precedeva il mio “matrimonio”. Ricordo la tua espressione stupita e anche spaventata quando mi venni ad aprire alla tua porta. -Che ci fai qui?- mi chiedesti. -Scappo. Ti porto via con me.- E tu non ebbi dubbi, perché no, dubbi su di noi non ce ne potevano essere, e non ce ne potevano essere neanche allora, quando prendesti poche delle tue già esigue cose e venisti via con me. Uscimmo da Salisburgo con la macchina, poi procedemmo a piedi. Ti guidavo tenendo salda la mia mano alla tua lungo il pendio della montagna che avevo deciso di scalare con te. Attraversammo un bosco che sembrava quello delle fate del Sogno di Shakespeare, e quante risate quando ci illudemmo di veder comparire dietro ad un tronco di pino Puk in persona! Per quanto continuasti, amore, dicendo che non ti era mai successo di farti spaventare da un folletto? Lo porto sempre nel cuore quel bosco, e in particolare quel ruscello sottile sul quale ci fermammo per riposarci, sulle sponde del quale tu ti sedesti con le gambe a penzoloni per rinfrescarti dalla calura. Mentre giocavi con i piedi in acqua, pensai che l'unico essere fatato e perfetto di quel bosco non fosse Puk, bensì tu. E non mi seppi trattenere: quando ti girasti, per chiamarmi e farmi avvicinare, rischiai quasi di farti finire nel ruscello, tanto era la foga con cui ti presi il viso tra le mani e mi impossessai delle tue labbra sottili. La pelle calda del tuo collo tra le mie dita, la mia lingua sulle tue labbra, poi sui denti, sul palato e infine a cozzare contro la tua, i tuoi occhi che sentivo addosso anche se celati dalle tue palpebre. Ti baciai come se non avessi voluto nient'altro dalla vita. E, in effetti, era così. Non eri spaventato dalla prospettiva di cadere in acqua, anzi riuscisti a portarmi su di te, le mie ginocchia e imprigionarti i fianchi, per stare più comodo e sentire i nostri corpi, gli addomi e i bassoventri, modellati perfettamente gli uni contro gli altri, come la più studiata delle costruzioni. E faceva tanto caldo, ma noi non sentivamo tanto il sole che calava a picco su di noi, quanto il fuoco bollente che si diffondeva dentro alle nostre pance per bruciarci le carni e renderci un essere solo, un solo corpo fuso assieme. Mi illudevo di poter smettere di respirare, tutte le volte che ti baciavo; perché sapevo che vivere della tua bocca e del tuo stesso respiro sarebbe stato sempre sufficiente, sempre abbastanza. Tu invece, con la razionalità che ti ha sempre caratterizzato, la pensavi diversamente; e dopo un po', ti dovevi staccare dalle mie labbra per ricominciare a respirare, per placare il fiatone. Ed eri più veloce di me a riprenderti. Mentre io ancora disegnavo figure immaginarie con le dita sulla pelle del tuo collo e dei tuoi zigomi, tu ti avventavi con insospettabile voracità sul mio viso, le mani piccine insofferenti e implacabili in mezzo ai miei ricci, a baciarmi ogni piccolo lembo di pelle. Hai sempre conosciuto il mio corpo: ogni bacio, ogni schiocco, ogni singolo sfioramento, mi mandava al cervello piccole scosse di piacere, che mi facevano fremere, tremare sotto il tuo tocco, mi rendevano instabile e debole, del tutto succube... piacevolmente sottomesso. Anche solo i tuoi respiri sul mio viso mi facevano girare la testa. Figurati le tue labbra, i tuoi denti, il tuo nasino! Ti chiedevo di più buttando la testa all'indietro, gemendo piano e sospirando dopo lunghi secondi in modo nervoso e istintivo. Le tue mani che scendevano, lungo il collo, poi procedendo lungo le braccia, sui fianchi e infine sui glutei, a rimarcare un possesso del quale nessuno mai avrebbe potuto dubitare: ero tuo e sarebbe sempre stato così, non importava mio padre, non importava Kendall, non importava nessuno se non te. Cos'era in fondo la perdita di un'eredità o quella della rispettabilità se potevo avere tutti quei baci? Mi impossessai di nuovo delle tue labbra, con più dolcezza quella volta, sfiorando piano il tuo respiro e accarezzando appena la tua anima che saliva dalla gola, proteggendola come se fosse stata la mia. Poi ti diedi un bacio sul nasino, quel nasino per cui impazzivo e che mi divertivo a stuzzicare, finché non sentii una tua guancia sulla spalla, il tuo mento appoggiato sul trapezio. E allora ti abbracciai, stringendoti forte come non mi osavo spesso a fare, timoroso di far male al tuo cuore debole e