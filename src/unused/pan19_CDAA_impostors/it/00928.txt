e il potere seducente del suo solo sguardo. Il moro inclinò la testa da un lato, mantenendo il contatto visivo e si apprestò a dire qualcosa.
“Che strano incontrarci in questo posto, dopo tutti questi anni”
“Già”
“Cosa ci fai qui?”
“Vacanza, e tu?”
“Ci vivo”
“Oh”
“Già”
“Come va la vita? Insomma, dicevi di voler fare il modello e tutto”
“Oh, mi trasferirò in Belgio fra qualche mese con la mia ragazza giusto per questo motivo”
Liam strinse un pugno, ma si affrettò a nasconderlo dietro la schiena, stirando un sorriso “Così, sei felicemente fidanzato”
“E' gelosia quella che sento nella tua voce, Liam Payne?”
“Cosa?”
“Andiamo, tu quella notte non l'hai dimenticata” soffiò Zayn, avvicinandosi all'orecchio dell'altro, con le mani ancora chiuse a pugno.
“Vedo che nemmeno tu hai la memoria corta”
“E come potrei? E' stato fantastico. Non ho mai trovato ragazzo migliore di te”
Liam arrossì violentemente- era famoso a scuola per la sua velocità nel passare da un rosa tenue a rosso fuoco in pochi secondi- e passò la lingua sulle labbra, con gesto automatico. Zayn lo stava mettendo abbastanza in imbarazzo e non voleva dargli troppe soddisfazioni, ma allo stesso tempo non sapeva come sfuggire al suo sguardo indagatore.
“Avrò fatto l'amore con i modelli più belli al mondo, con le donne dalle figure più invidiate e dai volti scolpiti, ma nessuno di loro aveva la tua stessa dolcezza nel carezzarmi la schiena e sussurrare scuse per la prestazione che- tra l'altro- non ha fatto per niente schifo, Liam. Anche se quella tenda da campeggio puzzava un po' di piscio”
Liam sorrise disorientato e allargò le braccia per far spazio a Zayn in un loro piccolo mondo. Non era cambiato molto, in fondo, e riusciva ancora a riconoscere il ragazzino magro e timido che gli aveva tolto la verginità e il pudore, solo che ora era ben nascosto da strati di vestiti firmati e una ricrescita sensuale sulle guance.
Inspirò il suo profumo, la testa poggiata nell'incavo fra il collo e la spalla e capì solo adesso quanto gli era mancato quel ragazzo e la sua insicurezza. 
Non era questione di bellezza, di sesso, di soldi, era semplicemente un rincontro fra due amanti a distanza di tanti anni e andava bene così. Nessuno dei due sapeva da dove iniziare a parlare perchè avevano veramente troppe cose da dirsi. Restarono così qualche minuto e non si capì bene chi si avvicinò prima alle labbra dell'altro, ma Louis- tornato da qualche istante- restò immobile a osservarli, trattenendo il fiato. Le mani di Zayn sul viso di Liam, i petti vicini e le respirazioni quasi sincronizzate, fecero pensare a un orologio costruito un po' male, ma splendido alla vista, con le lancette d'oro e un grande pendolo. Liam tuffò le mani tra i capelli di Zayn, scompigliandoli tutti e lasciandosi sfuggire un gemito nella sua bocca, mentre il moro interrompeva il bacio per mordergli delicatamente il labbro inferiore. Fece un passo avanti e poggiò una mano sul petto, sentendo il cuore pompare il sangue ancora più velocemente e rise sommessamente.
“Sempre sentimentali qui, Payne?”
“Ma tu non avevi una fidanzata?”
“Ufficialmente, ma adesso non siamo fra le mura di casa”
Liam arricciò il naso e posò la sua fronte su quella del ragazzo, guardandolo negli occhi. Aveva giurato di non rifarlo mai più dopo quella serata, ma non poteva resistere a quella sfumatura di oro e nocciola così preziosa, ornata da ciglia lunghe e perfettamente disegnate.
“Porca puttana, Malik, troviamoci una stanza da letto” sussurrò.
Zayn annuì lievemente, lasciando un bacio veloce all'angolo della bocca, come a far capire di non aver ancora finito lì, e Liam si ritrovò a sfiorare automaticamente quel punto del viso.
Louis scosse la testa, applaudendo alla scenetta che gli si era parata davanti e scrollò le spalle “Se dovete fare qualcosa, e dovete, fatemi prima raccogliere la mia roba e uscire dall'hotel. O al massimo filmo il sex-tape”
“Ha-ha. Zayn, questo è Louis, il mio migliore amico”
“Louis, lui è Zayn, il mio.. mh”
“Scopamico” aggiunse il moro.
“Alti livelli, Payne” sogghignò Louis, dimenticando per qualche minuto la mancata lite nella Chocolaterie.
 


*        *        *



Se la vita decide di farti un regalo, non trova mai il momento adatto. 
Niall aveva trovato Perrie, ma lei sarebbe partita per il Belgio entro qualche mese.
Liam aveva (ri)trovato Zayn, ma lui era già impegnato e aveva un copione da recitare.
Harry aveva trovato Louis, ma lui era distante e sarebbe rimasto in Svizzera solo per altre due settimane.
Ecco come funzionavano i casi fortuiti del destino.
Niall sbuffò, unendo le mani sullo stomaco e osservando Harry andare avanti e indietro per la Chocolaterie, reggendo ogni volta recipienti diversi e spostandoli da una parte all'altra del bancone.
“Non credo funzioni così” suggerì masticando la chewing-gum alla menta.
“Cosa?” ruggì Harry, evitando per poco un vaso poggiato lì