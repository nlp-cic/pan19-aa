e l'amore non è mai “per sempre”; ma c'è l'affetto e a volte una famiglia e la voglia di far funzionare qualcosa, nonostante tutto.

A volte non funziona: i due potrebbero essere felici, potrebbero, ma la verità è che continuano a guardare i polsi scoperti degli sconosciuti, in attesa di qualcun altro che non hanno mai visto, ma è come se fosse stato sempre nella stanza, nelle loro relazioni, nei loro pensieri. Ogni storia è solo un passatempo, uno svago per ingannare l'attesa. Se non avessero saputo che qualcos'altro -qualcun'altro – li aspetta, qualcosa di meglio, qualcosa che possono solo immaginare anche se mai pienamente, sarebbero potuti essere felici.

Alcuni (coloro che non posso gestire l'attesa, o la delusione o una vita mai davvero completa) impazziscono.

I marchi possono essere una maledizione.

 

 

Dean Winchester sa tutto questo.

E come Winchester è consapevole anche di alcune cose a cui la gente comune non bada: tanto per cominciare, un marchio è un facile segno di riconoscimento.

Nascondersi sotto altre vesti (poliziotti, FBI, giornalisti) significa anche limare qualsiasi dettaglio facilmente memorizzabile.

Quindi, il marchio va nascosto.

Le maniche sono sempre un po' più lunghe del normale e spesso una striscia di stoffa è arrotolata attorno al suo posto, quel “Sam” invisibile agli occhi degli estranei.

Nessuno vedrà il suo marchio e lo ricorderà.

(Nemmeno un Sam senza volto, se dovesse percorrere una delle infinite strade d'America e passargli accanto, potrebbe vederlo e – magari – fermarsi e mostrare un polso sinistro con la scritta “Dean”)

Anche Sam tiene il suo polso sinistro fasciato: ha quindici anni e molti ragazzi della sua età hanno già i loro marchi.

Ma, ancora, sotto il fazzoletto arrotolato, il polso di Sam è immacolato.

 

 

 

Naturalmente, la scuola è un discorso completamente diverso.

 

 

Dean è in cucina con una birra in mano, quando sente sbattere la porta.

(Il documento d'identità nella sua tasca dice che Dean Page ha 21 anni. Il commesso del piccolo market in fondo alla strada non ha guardato due volte la carta).

 

“Ce ne hai messo per tornare a casa, Sammy”

Il rumore dello zaino che viene gettato senza troppe cerimonie sul pavimento fa sospirare Dean; a volte pensa che Sam lo faccia apposta per far incazzare papà.

Il che è probabile: negli ultimi tempi Sam è un adolescente sempre più infastidito e arrabbiato; la normale ribellione adolescenziale trova un bersaglio ostico, ma allettante in loro padre, agli occhi di Sam unica causa della loro vita non esattamente fornita di steccato bianco e cane scodinzolante.

Dean vuole ancora bene al suo fratellino, ma certe volte Sam è davvero una cagna.

“Sa – aaa – m?”

La porta della loro camera si chiude con uno scatto morbido.

Qualcosa non va.

Dean appoggia la birra e in pochi balzi è nella stanza che condividono nella minuscola casa in affitto.

La porta non è bloccata (Sam sa che non può chiudere le porte a chiave, papà è stato chiaro su questo) e, appena la apre, Dean può dare una chiara occhiata a suo fratello, sdraiato a pancia in giù sul letto.

I vestiti non sono strappati e non sembra ferito (anche se dovrebbe dare un'occhiata all'altro lato, per esserne sicuro) e quindi si permette di rilassarsi almeno un po'. Tuttavia, Dean avrebbe potuto sistemare una ferita fisica – un graffio, un taglio, un occhio nero – ma non è sicuro di poter fare lo stesso con le ferite emotive che suo fratello sembra collezionare con una passione infinita.

Sam è una tale ragazza.

(Considerazione che, più che sminuire qualsiasi dramma emotivo di Sam, solitamente gli fa sentire una fitta di feroce protettività e risveglia l'istinto – mai sopito - di mettersi fisicamente tra Sam e il mondo esterno)

 

“Sam?”

“Va via, Dean” La voce di Sam è attutita dal cuscino, ma Dean coglie lo stesso una nota di sconforto.

“Qualcuno a scuola ha criticato la tua acconciatura, principessa?”

“... Deeean”

“Oppure non sei ancora stata invitata al ballo?”

“Dean”

“Le ragazze hanno criticato il tuo make-up?”

“...” Sam affonda la testa ancora di più nel cuscino.

“Piantala o finirai per soffocare. Vuoi dirmi che succede o devo continuare a provare ad indovinare?”

Sam borbotta qualcosa, ma non ha alcun senso.

Dean si siede sul letto con mezzo sospiro. “Sam, davvero, dillo e basta, non capisco cosa -”

“Il marchio, ok, Dean?”

Questo è inaspettato.

“E' comparso il tuo marchio? Perché non me l'hai detto subito?” L'occhio di Dean corre al polso di Sam, ma è infilato sotto il cuscino.

“No! Non è ancora comparso, è proprio questo il problema!”

“Stai dicendo cose senza senso, fratellino...”

“Oggi tutti hanno visto il mio polso, in palestra e hanno visto che non ho il nome e – Dean, sono l'unico a scuola senza il marchio e tutti dicono che -”

“Dicono cosa?” Lo incalza Dean. Ma Sam non risponde e sembra straordinariamente più piccolo dei suoi quindici anni appena compiuti. “...