di quelle che il consulente avrebbe definito cianfrusaglie, ma comunque accogliente.«Si mamma, è Sherlock!»Il detective alzò il sopracciglio e fissò per un secondo i due: quando aveva avuto il tempo John di parlare così tanto di lui alla famiglia? Ma, soprattutto, perché?«È un piacere conoscerti finalmente!»La donna si tirò un po’ fuori dalle lenzuola dov'era ben nascosta fino al collo, palesando la sua costituzione estremamente magra e il fisico debole. Sherlock si avvicinò e le strinse la mano delicatamente.«Lo è anche per me.» fece poi dei passi indietro avvicinandosi al muro dietro John. Sorrise nel pensare che in fondo era vero. Conoscere i genitori di John era stato piuttosto... Particolare.«John ci parla così spesso di te. Leggiamo anche il suo blog per tenerci informati di come sta, siccome non si fa mai sentire. E abbiamo anche dovuto chiedere una mano a Harriet per farlo, siccome lui non ha nemmeno mai tempo per passare da queste parti per un saluto.» detto questa la donna si voltò verso il figlio che stava palesemente guardando da un'altra parte borbottando qualcosa. «Anche se mio marito preferisce il tuo blog, Sherlock. Dice che quello di nostro figlio è troppo romanzato e pieno di frivolezze.»Sherlock si voltò a guardare l'amico con un sorrisetto di scherno. «Sapevo che tuo padre aveva degli ottimi gusti.»«Intanto il mio blog è più seguito del tuo.»Sherlock storse il naso.«Questo non lo puoi sapere.»La donna sorrise, scuotendo il capo, ed entrambi si voltarono a guardarla.«Cielo, sembrate me e mio marito quando bisticciamo.»John tossicchiò, un po' a disagio. «È il mio migliore amico, mamma.»E l'orgoglio del detective si gonfiò ancora un po’, senza apparente motivo.La donna lo guardò con aria sarcastica «È praticamente la stessa cosa che ha detto Harriet quando ha portato qui Clara la prima volta.»Il dottore stava per ribattere qualcosa, evidentemente imbarazzato, ma il detective parlò per primo.«Non si preoccupi signora, suo figlio non è omosessuale e, se anche lo fosse, non sceglierebbe di certo uno come me, tra i tanti.»Entrambi i Watson portarono l’attenzione su di lui.«Beh, in realtà...»Sherlock guardò John che, accortosi di quello che stava per dire, non finì la frase e tornò a guardare la madre.«Tanto ormai non devo nemmeno più preoccuparmi di avere dei nipotini. Dubito che potrei vederne a breve.»John le prese la mano in quello che sembrava un gesto d'affetto, ma Sherlock notò che le stava semplicemente prendendo le pulsazioni. Il dottore alzò poi l'altra mano a sfiorarle la fronte e la fissò negli occhi.«Hai un po’ di febbre, hai preso qualcosa? Cos'è capitato stanotte? Harry non mi ha detto molto.»Sherlock si appoggiò con la schiena contro la paretesenza distogliere lo sguardo dai capelli biondi dell'amico e ripensando momentaneamente alla risposta che John stava per dare poco prima, ma chiuse l'informazione da qualche parte del suo palazzo mentale e ascoltò la risposta della signora.«John, cosa vuoi che sia successo? Sono vecchia...»«Ti faccio notare che la media della vita è aumentata. E non sei nemmeno arrivata alla settantina, mamma. Se ti curassi di più gli acciacchi vedresti che...»«Ho il diabete, John. La mia costituzione è pressoché nulla come quella di tua sorella, il mio fisico è sempre stato piuttosto debole al contrario di quello di tuo padre, mi sono sempre ammalata per niente e i miei anticorpi sono praticamente spariti, secondo le mie ultime analisi del sangue. Stanotte non riuscivo a respirare, il cuore ha saltato più di qualche battito e sono corsa all'ospedale. Mi hanno dimesso per il semplice fatto che non sapevano nemmeno loro cosa fare.»Si fermò e strinse le mani del figlio nelle proprie, mentre gli occhi di John si facevano un po’ più lucidi.«Ma mamma...»«Sono solo vecchia. Contro la vecchiaia non si può fare niente, John.» Gli accarezzò i capelli e poi una guancia sulla quale il figlio si poggiò con gli occhi chiusi.Sherlock si sentì stranamente fuori posto e guardò a terra per non fissare un momento così intimo. Alla morte di sua madre non c'era sicuro un'atmosfera del genere. No, tutt'altro.«Non puoi morire, mamma. Hai il dovere morale di stare qui e occuparti di papà. Come farebbe senza di te?»La donna sospirò pesantemente e si fissò le mani ormai segnate dal tempo, rattristandosi un po' ma facendo un leggero sorriso.«Tesoro, se c'è una cosa di cui -purtroppo- sono sicura, è che papà mi raggiungerà poco dopo. Non è nemmeno in grado di cucinarsi un uovo sodo se non glielo faccio io. E hai visto quant'è dimagrito? Evidentemente quel testone non vuole proprio pensare di farcela senza di me.» gli occhi della donna iniziarono a luccicare di lacrime, ma nemmeno una sfuggì al suo controllo.Tornò poi a poggiarsi con la testa sul cuscino, il viso un po’ più pallido di prima e qualche goccia di sudore sulla fronte. «Comunque lo capisco, nemmeno io ce la farei senza di lui.»John stava per replicare di nuovo qualcosa