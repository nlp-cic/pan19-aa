pensi abbia iniziato ad usarlo?"
"Non so. Forse se lo portava dietro in caso ne avesse avuto bisogno e si fosse ritrovato senza armi"
Akane iniziò a ridere fragorosamente al suo lieve tentativo di battuta, ma si rese conto che sembrava pazza. Cercando di salvare la situazione, decise di dargli uno schiaffetto leggero sulla spalla ma, presa dal nervosismo, lo colpì con troppa forza e lo fece volare contro una recinzione vicina.
"Perché diamine l'hai fatto?!"
"Uhm...avevi un'ape sulla spalla. Scusa"
"Oh, okay" disse Ranma ricominciando a camminarle accanto.
Affranta, Akane tenne la testa bassa e non tentò più di iniziare la conversazione.

 

Venerdì pomeriggio, Ranma stava tornando a casa da scuola insieme ad Akane e Nabiki. Lo aveva sorpreso vedere la sorella mezzana essere apparentemente cambiata da un giorno all'altro riguardo alla sua fidanzata. Sembravano più vicine di quanto le avesse mai viste, e anche Nabiki fingeva di essere irritata da sua sorella a volte, in realtà le sorrideva e la provocava in maniera amichevole. Era una differenza marcata rispetto ai soliti ghigni e agli scherni con cui era solita infastidire Akane. Non sapeva proprio cosa pensare e in parte lo preoccupava. Akane gli aveva detto il succo della conversazione con la sorella e della promessa di Nabiki di smetterla con i ricatti verso entrambi ma non era scesa nei dettagli su come era venuta fuori la rivelazione di Nabiki. Ranma si domandò se non fosse una sorta di recita perché Nabiki facesse loro credere di essere noncurante, così da poterli beccare dopo aver abbassato la guardia ricavando del materiale veramente pericoloso. Ma per quanto ci tentasse, non riusciva a capire cos'avrebbe tentato di scoprire.
Akane sembrava fiduciosa nella consapevolezza che sua sorella avrebbe mantenuto la parola ed era più felice rispetto a quanto l'avesse vista in diverso tempo. Nabiki lo trattava ancora in modo ugualmente distante, quindi per ora lui aveva deciso di sperare per il meglio e prepararsi per il peggio. Il che significava che sarebbe stato vigile per qualsiasi possibile peripezia, godendosi il vantaggio di essere insieme ad un'Akane di buon umore. Iniziò a notare che Akane si comportava in maniera un po' peculiare ultimamente e se ne stava leggermente preoccupando. Nei giorni scorsi le aveva detto qualcosa riguardo a Mousse e lei aveva iniziato a ridere chiassosamente quando il commento non era stato così divertente. Poi lo aveva colpito sul braccio con abbastanza forza da farlo finire contro una recinzione. Quando le aveva chiesto il perché lo avesse fatto, aveva borbottato qualcosa circa un insetto sulla sua spalla ed era diventata rossa. Poi, quel mattino, si erano messi a parlare quando lei aveva inclinato il capo, iniziando a battere rapidamente le palpebre. Lui aveva pensato che ci fosse qualcosa nel suo occhio e si era abbassato per guardarla, senza trovare niente. Le aveva chiesto se avesse della polvere negli occhi e si era offerto di soffiargliela via. Improvvisamente lei si era voltata, sbuffando e allontanandosi. Non aveva davvero saputo cosa pensare.
Guardò la fidanzata e la osservò ridacchiare per qualcosa che sua sorella aveva detto. Ranma roteò gli occhi rendendosi conto che probabilmente stavano parlando di Taro. Akane gli aveva detto che i due erano usciti, o avevano iniziato a frequentarsi, non ne era sicuro e a essere onesto, non sapeva quale fosse la differenza. Rabbrividì pensando a quella coppia insieme; con il cervello di lei la forza di lui, sarebbero potuti diventare i principali super cattivi di Nerima. Tuttavia, ciò avrebbe reso lui il primo supereroe di Nerima. Avrebbe potuto essere come Batman, con tutti quei meravigliosi accessori. O ancora meglio, come il suo partner, Robin, che aveva uno stile da combattente tosto e acrobatico. Avrebbe potuto correre in giro con la sua squadra di supereroi per lottare contro il male. Immagino di combattere il crimine insieme ad Akane. Avrebbe potuto essere la sua 'batgirl'. L'immagine di lei in un body attillato e nero, stivali dai tacchi alti, la maschera, e il mantello che fluttuava dietro le sue mani posate sui fianchi, gli fece pulsare il sangue nelle vene.
Scosse il capo e spostò lo sguardo, sollevato che nessuna delle ragazze si fosse accorta della sua mancanza di attenzione. Le sue fantasie su Akane sembravano aumentare ultimamente e si domandò se ci fosse qualcosa di sbagliato in lui, forse stava diventando davvero il pervertito che Akane lo aveva spesso accusato di essere. Ma il ricordo di lei raggomitolata fra le sue braccia sembrava aver portato a un incremento dei suoi sogni verso di lei, così come delle sue fantasticherie a occhi aperti.
Era felice che le cose sembravano essere tornate alla normalità. Mousse era tornato a casa il giorno prima dopo la visita di controllo. Ora aveva un intero fine settimana verso cui guardare e sapere se poteva finalmente convincere Akane ad andare con lui al cinema.
Entrarono in casa e furono salutati da Kasumi, che sembrava attenderli.
"Papà ha richiesto che andiate a lavarvi e a indossare qualcosa di carino. Abbiamo visite e lui vorrebbe che ci incontrassimo tutti nel dojo. Ranma, sei incluso anche tu, tuo padre è già nel dojo e tua madre mi sta aiutando a preparare un piccolo rinfresco"
"Che succede, sorellina?" chiese Nabiki.
"Non ne ho idea, gli ospiti sono arrivati poco tempo fa, papà e il signor