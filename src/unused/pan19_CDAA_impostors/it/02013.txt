effetto diametralmente opposto a quello che desiderava, perché l’altro divenne ancora più teso.«Senti, James, non voglio essere scortese, ma sono stanco morto e…»«Ehi,» lo interruppe quietamente l’amico, posandogli con delicatezza le mani sulle spalle «lo so» concluse con semplicità, cambiando tattica. «E so anche che stai morendo di fame, ma se fosse per te ti butteresti direttamente a letto, saltando la cena. Perciò sono passato a prendere due pizze e ho affittato uno dei tuoi film preferiti» rivelò, massaggiandogli piano i muscoli contratti «Quindi sai cosa facciamo, ora? Tu vai a farti una bella doccia rilassante, mentre io apparecchio e poi ci mettiamo sul divano a guardare la TV» continuò con un tono deciso che, insieme a quelle carezze ipnotiche, lo dissuasero da ogni forma di protesta.Seguì il consiglio e s’infilò sotto la doccia, lasciando che il getto dell’acqua si portasse via tutta la stanchezza. In qualche modo, aver ricordato che era quel periodo del mese gli aveva schiarito la mente, ora si rendeva conto del sangue che gli ribolliva nelle vene, rendendolo ipersensibile, e comprendeva che buona parte del proprio nervosismo era dovuto alla propria fastidiosa eredità genetica, quindi la colpa non era di James – o, perlomeno, non era solo sua. Merlino, a volte si sentiva una donnicciola mestruata.Tornò in soggiorno mentre si stava ancora infilando una vecchia maglietta sformata sopra i pantaloni di una tuta e trovò l’amico accomodato sul divano, di fronte alla televisione, con i cartoni delle pizze posati sul tavolino del soggiorno. A quanto pareva aveva optato per una sistemazione più comoda e lui gliene fu segretamente grato.Il Grifondoro gli rivolse un sorriso intenerito quando si sedette accanto a lui – vicino, ma ad una distanza dignitosa – e gli passò divertito una mano tra i capelli colorati e ancora umidi. «Sono turchesi, come quand’eri bambino» notò.«Sono stanco, non mi sono nemmeno reso conto che fossero sbiaditi» si giustificò.«Ah, sì? Secondo me non è per quello» replicò, porgendogli uno dei contenitori di cartone.«E per cosa, allora?» domandò curioso e gli sfuggì un sorriso quando si accorse che Jamie gli aveva preso la sua pizza preferita. Quella davvero era una cosa che gli tirava su il morale.«Mangia, non ci pensare» ribatté, schiacciando il tasto play del telecomando e facendo cominciare il film.Un quarto d’ora dopo, quando i cartoni erano ormai vuoti ed il film stava entrando nella parte interessante, Teddy si sentiva notevolmente più tranquillo e si accucciò meglio sul sofà. Fu allora che il ragazzo lo tirò con gentilezza per un braccio, facendolo stendere in modo da poggiare la testa sulle sue gambe.Lupin non se ne preoccupò, troppo esausto ed abituato a quell’intimità per fraintenderla; si limitò a protestare un blando: «Così finirò per addormentarmi».«‘Fa niente, tanto il film lo conosci a memoria. Se ti assopisci ti faccio Levitare fino in camera» lo rassicurò Potter.«Non è carino addormentarsi con un ospite a casa» biascicò il più grande, tappandosi la bocca con una mano per coprire uno sbadiglio.«Come se non ti avessi mai visto dormire, Teddy» sbuffò James, intrecciando le dita ai suoi capelli e ravviandoli piano. Gli occhi del Metamorfomagus si socchiusero e borbottò qualcosa d’incomprensibile. «Sono tornati blu» sussurrò l’altro, quasi tra sé, riattirando involontariamente la sua attenzione. Dal suo tono sembrava che se lo aspettasse e l’Auror gli scoccò un’occhiata incuriosita.«Non vorrei ferire il tuo orgoglio» lo prese in giro l’amico, temporeggiando con evidente divertimento e, quando lui lo pizzicò s’un fianco, sussultò e spiegò: «Carenza di coccole».«Prego?» ribatté Ted indignato, facendo cenno di alzarsi da quella comoda posizione, ma una palmo si piantò sul suo petto, spingendolo nuovamente giù.«Avevi bisogno che qualcuno si prendesse cura di te. È tutto okay» lo rassicurò e finalmente Lupin comprese che James lo sapeva, ancora prima del suo ritorno a casa, era lì proprio per quello.Qualcosa di simile a fuochi d’artificio gli esplose nello stomaco e si voltò di nuovo verso la  TV per non mostrargli quanto avesse gradito le sue attenzioni. Desiderò trovare un modo per ringraziarlo, o anche solo le parole con cui farlo. Per un momento immaginò di tirarlo giù e farlo stendere accanto a sé per abbracciarlo e si odiò per il fatto di non riuscirci.Si limitò a stringere la mano che ancora sostava sul suo petto e si sentì un vero egoista. Perché James gli aveva sempre dato amore – proprio per questo gli era tanto caro – e lui ne aveva sempre approfittato. Ne stava approfittando perfino in quel momento.«Ehi!» lo chiamò l’oggetto delle sue attenzioni, spianandogli con un pollice la fronte che non si era nemmeno reso conto di aver corrugato «Che ti prende adesso?»Ted gli rivolse uno sguardo da lepre illuminata dai fanali e squittì in modo poco dignitoso: «Niente!»Potter, infastidito, gli schioccò un colpetto sul naso: «Non mentirmi» lo ammonì «Eri rilassato fino ad un attimo fa ed ora…» gli diede uno schiaffo su una gamba, contratta sino allo spasmo «sei