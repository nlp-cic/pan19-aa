. Sorpassò la sua scrivania mentre attraversava il corridoio e si diresse al bar al quinto piano. Alicia Stuart era una donna tranquilla che non ficcava mai troppo il naso nelle faccende altrui, ma non era affatto stupida. Aveva sentito spesso il suo capo parlare di cose strane durante le sue videochiamate a notte fonda, quando lei entrava brevemente nel suo ufficio ad augurargli la buona notte e a lasciargli un thermos pieno di caffè.... Maestri e Novizi, Codici e Artefatti, Ordini e Confraternite... Vi aveva riflettuto parecchio nei momenti di noia, ed era arrivata ad una sola conclusione: in fondo, in quale altra situazione una persona si ritrovava a pronunciare con aria solenne frasi tipo "Il Frutto mostrerà la via"? "Il signor Richard e i suoi amici... " Pensò, chiudendosi la porta alle spalle. "... devono essere grandi appassionati di Dungeon&Dragons." Era certamente così. L'incontro di quella sera era stato fissato in un piccolo pub di proprietà di uno della sua squadra. Il Maestro si avvicinò furtivamente alla porta sul retro: in realtà non ce n'era bisogno, ma si sa, alcune abitudini fanno fatica ad andarsene. Bussò, e un piccolo spioncino si aprì  rivelando un paio di occhi scuri. « Buonasera, Maestro.» disse la figura oltre la porta, facendo per aprire. « Devi assicurarti che io conosca la parola d'ordine! » replicò il più anziano, contrariato. Gli occhi oltre lo spioncino parvero alzarsi al cielo. « Maestro... la vedo. La riconosco. E' lei. » disse, in un tono seccato che decisamente non si addiceva alla parlata cortese. « Come fai a sapere che non sono un agente Templare che mi ha rapito, drogato, ficcato da qualche parte e infine è venuto qui con una maschera modellata da un calco della mia faccia, virtualmente indistinguibile?» « Ma, la sua voce... » « Non ti ho insegnato nulla, David? Loro sono ovunque, ovunque!» David sospirò. « Oh, d'accordo, ormai dovrei sapere che ad ogni incontro farai questo stupido giochetto... » Ci fu un breve silenzio. « ... Templari qui, Templari là.» disse l'uomo, imbarazzato. « Templari su, Templari giù! » replicò allegramente il Maestro. La porta si aprì. « Gli altri sono già arrivati. » bofonchiò, indicando la porta socchiusa che divideva il retro dal resto del locale. Il Maestro la varcò, venendo accolto da una serie di calorosi saluti. « Bene. Ora siamo al completo.» disse David, prendendo un altro paio di sedie. « Ci hai chiamati tutti qui perchè hai detto di volerci parlare di persona di una cosa importante. Di cosa si tratta?» Il Maestro scrutò la mezza dozzina di visi che lo fissavano. Alcuni avevano più o meno la sua età, altri erano più giovani, il più giovane tra i presenti era stato fatto entrare da poco nel rango degli Assassini. Persone totalmente diverse, unite da un unico scopo. Sorrise leggermente pensando che aveva addestrato e seguito personalmente almeno la metà di loro. « Il più grande vantaggio dei nostri nemici è che sono ovunque. Nella TV, nei libri, in politica... hanno riscritto la storia in modo da far sapere alla gente solo ciò che vogliono loro. » iniziò. « Ebbene, miei fratelli, penso sia giunto il momento per noi di iniziare a fare la stessa cosa. » Cadde un silenzio di tomba. « Maestro... » disse infine Aaron, il più giovane. Tutti si voltarono a guardarlo. « ... ma non è esattamente il nostro scopo preservare la libertà dell'umanità? Come potremmo allora... » Il Maestro ridacchiò, attirandosi occhiate stranite e vagamente preoccupate dagli altri Assassini. « Ah, temo di essermi spiegato male. Con "fare la stessa cosa" intendevo dire che anche noi dovremmo iniziare... massì, a raccontare la nostra versione dei fatti.» sorrise. Altro silenzio. « Intendi forse...?» Disse David, esitante. « Renderla pubblica. L'intera storia, tutta la verità. Tutto ciò che abbiamo scoperto fin'ora.» « Non funzionerà. » disse James, uno dei più anziani. « Ci metteranno a tacere. Verrà tutto censurato il momento che proviamo a trasmettere o pubblicare qualcosa!» "Ah-ah, ma è qui che arriva il bello." pensò il Maestro. « Si tratta solo... di scegliere il mezzo giusto.» disse, misterioso. «... d'accordo, poche chiacchere. Dicci cos'hai in mente.» insisté James, condividendo l'aria impaziente di tutti gli altri. Il Maestro lo disse. Vi fu un lunghissimo silenzio. Poi scoppiò la discussione. Parlarono per ore. Aaron era il più entusiasta del piano e fu quello che ne capì per primo le potenzialità, e si schierò immediatamente dalla parte del Maestro. Insieme lo illustrarono agli altri, più scettici. Soppesarono rischi e vantaggi, ipotizzarono vari scenari. Più parlavano, più si convincevano di poterlo mettere in atto. Sì, poteva funzionare. « E la cosa migliore è » commentò David, una volta convinto « che loro non avrebbero modo di fermarci... insomma, chi li prenderebbe sul serio se provassero a farlo?» chiese, suscitando uno scoppio di risate. « Sarà anche un modo per noi per reclutare nuovi membri.