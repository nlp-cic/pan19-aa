Sherlock. "Dì perchè l’ami, quanto le pensi. Il momento in cui ti sei innamorato, se te lo ricordi. Aiuta sminuirsi un po’, parlare di quanto non si sia all’altezza, questo tipo di cose. Adulare l’altra persona." Colse con lo sguardo il labbro arricciato di Sherlock e sorrise nuovamente nella sua tazza. "Usa una bella carta. E la tua calligrafia migliore, ovviamente."

"È tutto?" chiese Sherlock, dopo aver annotato anche quei consigli.

"Non saprei. Come ti ho detto, non ne scrivo da molto." John prese un altro boccone di toast, masticò, deglutì. "Vuoi che rilegga la tua lettera quando avrai finito? Sarebbe più semplice."

"No." Sherlock parve decisamente insorgere a quell’idea.

"Va bene, va bene." Avrebbe dovuto aspettarselo; Sherlock era una persona molto introversa e riservata, anche se si comportava come fosse l’unico ad avere il diritto di esserlo. "Beh, fammi sapere se hai altre domande." Prese il suo piatto di briciole, lo portò al lavandino, e cercò di pensare il meno possibile su chi fosse la persona cui era destinata la lettera.

-----

La porta del bagno si spalancò--John aveva smesso di bloccarla, perchè ormai non ve n’era più alcun motivo--e Sherlock urlò, "John!"

John strofinò il viso tra le mani. Sherlock era una indistinta macchia di maglietta di blu nel vapore. "Cosa c’è?"

"La guida online raccomanda un saluto più sentimentale, come ‘Mio caro’ o ‘Mio amato’, ma tenendo a mente il tuo consiglio, non sono sicuro di come il destinatario prenderebbe l’essere salutato come mio amato."

John pensò che effettivamente chiunque conoscesse Sherlock, o gli avesse anche solo parlato per più di due minuti, avrebbe potuto trovarlo un po’ angosciante. "Lo troverei un po’ inquietante, io stesso. Voglio dire, è qualcuno che ti conosce, almeno?"

"Lo saresti? Meraviglioso." E con questo Sherlock uscì sbattendo nuovamente la porta alle sue spalle.

-----


Non sono sicuro di come io possa non essere all’altezza. Ovviamente sono all’altezza. 
Sono brillante e geniale. SH


John roteò gli occhi. Non scrivermi per problemi personali mentre sono sul lavoro, compose il messaggio e lo inviò. Poi, riflettendoci, ne inviò un secondo: limitati a dire cose carine sul destinatario.

Diamine. John era quello che non si meritava una situazione simile.

-----

John si svegliò di soprassalto, il cuore che martellava in petto, cercando sotto al cuscino una pistola che non c’era. "Smettila," arrivò il comando asciutto di Sherlock, e John si afflosciò. La presenza di Sherlock era un peso sul bordo del letto, chino su di lui; la porta della camera di John era aperta , lasciando entrare uno spicchio di luce fioca.

"Gesù," disse John. "Ti ho detto di non farlo. Uno di questi giorni finirò per--"

"Come posso essere sicuro che la mia lettera sia presa bene?"

John si tirò su facendo leva sui gomiti e guardò in direzione di Sherlock, aspettando che gli occhi si aggiustassero alla luce. Sherlock aveva i capelli più sconvolti del solito, il colletto della camicia storto. La mascella molto tesa. "Quanti cerotti alla nicotina ti sei fatto?"

"Rispondi alla domanda," schioccò Sherlock.

John si sedette. "Dammi il braccio." Quando sembrò che Sherlock fosse recalcitante, John vi aggiunse un pizzico di comando, ringhiando un poco: "Il braccio." Sherlock tese il suo braccio con aria imbronciata. Come si aspettava, il polsino era sbottonato, e quando John arrotolò la manica vide i cerotti risaltare contro la pelle: quattro. Sospirò e cominciò a toglierli uno a uno. "Non esiste una formula magica." All’occhiataccia sfuggente di Sherlock, si corresse, "O formula scientifica, come vuoi. Tutto ciò che puoi fare è essere sincero."

Sherlock rimase in silenzio, e John lanciò i cerotti in direzione del cestino, senza preoccuparsi di centrarlo. Guardò il comodino. Cristo, erano le tre e mezza del mattino.

"Ti hanno mai scritto una lettera d’amore?" chiese Sherlock, improvvisamente.

John sbattè le palpebre. "Una o due." Sorrise dolcemente al ricordo. I bambini probabilmente ora non lo facevano più. Probabilmente si mandavano dei messaggi con il telefono o si scrivevano un messaggio su Facebook, o qualcosa del genere. "Non so se si possano definire vere lettere d’amore. Erano più messaggi d’amore. Mi piaci, io ti piaccio, cose così." Srotolò la manica di Sherlock.

Sherlock scrutò il volto di John. "Ti piacevano? I messaggi."

"Tutti amano ricevere lettere d’amore." John si sdraiò nuovamente. "A tutti piace sapere di essere amati. È lusinghiero." Tirò su la coperta. "Torno a dormire. Non svegliarmi a meno che sia questione di vita o di morte."

Chiuse gli occhi. Dopo qualche minuto, sentì Sherlock alzarsi dal letto, e la porta della camera chiudersi alle sue spalle.

-----

Quando John tornò a casa da lavoro il giorno dopo, Sherlock era chiuso in camera sua a suonare il violino, una melodia che spezzava il cuore