stanza addobbata con colori sobri. Non oro e rosso, ma verde e bianco, con qualche punta di rosso qua e là. Un grosso albero faceva bella mostra di sé in uno degli angoli del grosso salone, mentre il resto della stanza era occupato da un’enorme tavolo. Nella stanza c’erano già numerosi Weasley, qualche Serpeverde, Andromeda Black, e ovviamente la Granger.

Draco stava chiacchierando con Blaise Zabini e Severus si avvicinò loro per porgere i propri saluti.

Mancavano pochi metri quando tra lui e i due ex Serpeverde si pose un ostacolo: un moccioso di circa due anni gli si mise davanti, obbligandolo a fermarsi. Il piccolo lo fissava dal basso, i capelli che da azzurri si facevano neri. Era, ovviamente, il figlio di Lupin e di Tonks.

«In braccio!» ordinò il marmocchio, allungando le mani verso di lui. Piton inarcò un sopracciglio, mentre l’intera stanza congelava.

Tutti si erano girati a fissare la scena, alcuni sorpresi, altri impauriti.

Severus guardò il marmocchio, Teddy ricambiò lo sguardo e ripeté, serio, «In Braccio,» calcando sulle iniziali.

Severus stava per inveire contro quel piccolo obbrobrio quando qualcuno lo sollevò da terra, salvando in qualche modo la situazione.

«Ti prendo in braccio io, ok Teddy?» chiese Neville. Il bimbo fissò il giovane, poi Severus, poi di nuovo Neville, indeciso.

Poi allungò le mani verso Severus, gli occhi pieni di lacrime. «In braccio,» implorò.

Severus lo guardò male ma, non appena il marmocchio cominciò a piangere e a mocciolare, dovette cedere. Odiava i bambini, soprattutto quelli così piccoli; detestava toccarli, vederli, ascoltarli. Ma più di ogni cosa detestava sentirli piangere. Era irritante.

«Soddisfatto, Lupin?» chiese, tenendolo come se fosse un piccolo appestato.

«Paciock, puliscigli il naso immediatamente,» ordinò all’altro, brusco. Neville sbuffò ma obbedì.

Il piccolo aveva smesso di piangere e i suoi capelli stavano cambiando di nuovo colore. Il nero cedette il posto al castano - esattamente la stessa sfumatura degli occhi di Neville - mentre il bambino allungava una mano e si aggrappava alla manica di Neville. Teddy gorgogliò una risata mentre Neville tentava invano di liberarsi.

Draco e Harry si avvicinarono loro, probabilmente per stemperare l’imbarazzante silenzio che era sceso sui due, interrotto solo dalle brevi frasi pronunciate da Teddy che sembrava godere un sacco a stare in braccio al terrificante professore.

«Severus, sono felice di vederti,» lo salutò Draco con un sorriso sincero. Era incredibile quanto fosse cambiato, come fosse diventato più aperto e felice. Era irritante dover ammettere che quello era merito di Potter. Una parte di sé gli chiese, con voce che somigliava estremamente a quella di Albus, sei geloso, Severus?

«Non mi hai lasciato molta scelta,» replicò, e Teddy rise, toccandogli la gola.

Severus gettò un’occhiataccia al bambino ma decise di ignorare la manina calda sul suo pomo d’Adamo.

Che scocciatura.

«Avresti potuto dire di no,» disse Draco, sorridendo. «Ma non l’hai fatto, e te ne sono grato.»

Harry a quel punto invitò tutti a sedersi. Andromeda tentò di riprendersi il nipote, ma il bambino si rifiutò di lasciare andare Severus.

Il pranzo fu un vero inferno, per il professore. Non solo era circondato da Grifondoro - da un lato Paciock, dall’altro la Granger - ma aveva persino in braccio il figlio di Lupin.

Fortunatamente il bambino mangiava da solo e, quando era in difficoltà, la Granger interveniva prontamente.

In realtà gli era anche andata bene ma Severus non l’avrebbe mai ammesso, nemmeno sotto cruciatus; la Granger era intelligente, lo era sempre stata, ma ora aveva perso l’atteggiamento da So-Tutto-Io che tanto l’aveva irritato quand’era una sua studentessa. Paciock, d’altro canto, parlava ben poco e si era introdotto nel loro discorso solo quando avevano tirato fuori l’argomento piante e pozioni. Se n’era uscito con una frase estremamente sagace, il che l’aveva stupito. Non immaginava che la passione del giovane fosse sfociata in una sete di conoscenza così profonda. Verso la fine del pranzo, si lasciò persino prendere da una discussione con il giovane circa l’uso di alcune piante nelle pozioni.

«Dovrebbe provare ad usare la corteccia dell’Agonis Flexuosa*. Ha le proprietà calmanti che servono in quel tipo di pozioni ma non dovrebbe provocare sonnolenza,» spiegò il giovane.

«Farò un esperimento e le farò sapere.» Il giovane gli sorrise di un sorriso luminoso e pieno di gioia.

Poi arrivò il dolce e il momento passò.

Fu proprio quando Harry annunciò che era il momento dello scambio dei regali che accadde. Teddy cominciò a fare i capricci, perché voleva finire la propria torta, così Severus fu costretto ad aspettare che il bambino mangiasse, prima di potersi alzare. Neville stette lì con lui ad imboccare il bambino, visto che Teddy non ne voleva sapere di mangiare da solo, mentre Hermione era stata trascinata via da Ron, ansioso di darle il proprio regalo. Attorno al tavolo ormai non c’era nessuno.

Quando finalmente Teddy si ritenne soddisfatto, il trio poté alzarsi e raggiungere gli altri attorno all