il regno e sono responsabili delle loro azioni, perché devi sentirti in colpa per qualcosa su cui non hai avuto l’ultima parola?»

«Perché ho avuto la prima ed io non sono abituata ad agire in questa maniera.»

«Capisco. Cosa stai leggendo?»

«Ti sembrerà stupido, ma sto leggendo una versione non censurata di Romeo e Giulietta. In Inghilterra i miei genitori hanno fatto censurare tantissimi libri, tutti quelli interessanti diciamo.»

«Censurare i libri basta a tenere le menti piatte?»

«Ha aiutato perché la mia lo diventasse, senza dubbio.»

«Senza offesa principessa, la tua mente sembra essere tutt’altro che piatta.»

«Nessun’offesa, anzi, ti ringrazio. Ogni pomeriggio mi alleno in combattimento, oggi credevo di non essere dell’umore giusto, ma questa chiacchierata mi ha fatta ricredere. Ti andrebbe di allenarti con me più tardi?» Proposi.

Rimase spiazzata dalla mia richiesta, quasi come se non si aspettasse che volessi aver di più a che fare con lei.

«So che hai resistito più di qualsiasi altro cavaliere contro Kara, sarei onorata di allenarmi con te.» Rispose infine.

 

Giravo per tutte le stanze del castello in cerca di Lena, dopo aver parlato con Alex della questione mi ero convinta: volevo dirle la verità sui miei sentimenti, confessare che la donna di cui parlavo era lei. Era inutile continuare a nasconderlo e mentirle: così facendo rischiavo di perderla anche come amica. 

Mi avvicinai alla sala di allenamento e notai la porta chiusa, guardai il mio orologio da taschino e vidi che erano le sette di sera: troppo tardi per Lena. Stavo per andarmene quando una risata, proveniente dall’interno della sala, mi fece bloccare. Mi avvicinai di più alla porta e vi appoggiai l’orecchio, non volevo origliare, ma non volevo neanche entrare ed interrompere qualcosa di importante.

«Come sono andata?» Sentii la voce di Lena chiedere.

 Udii anche che la risposta alla sua domanda era stata data, ma non riuscii a capirne il contenuto. Capii soltanto che l’avversaria contro cui aveva combattuto, dal tono di voce, sembrava essere una donna. Sicura di non interrompere niente mi appoggiai alla maniglia della porta, la quale era semplicemente accostata, e la lasciai slittare indietro. Nessuna delle due figure udì la mia entrata e meglio fu, perché quando vidi Lena e Marine che ridevano e scherzavano tra di loro il mondo mi fu pesante. Mi rintanai momentaneamente dietro l’altra metà della porta, quella rimasta chiusa, e rimasi ad ascoltare i loro discorsi.

Marine mi aveva detto di voler conoscere Lena, ma non pensavo che l’avrebbe fatto a mia insaputa. Saperle insieme, a combattere e scherzare, mi creava un enorme fastidio allo stomaco.

«Quindi…sono davvero contenta che tu ti sia seduta davanti a me oggi in giardino.» Sentii Lena dirle.

Marine non solo l’aveva fatto a mia insaputa, ma l’aveva pure programmato!

«Lo sono anche io. Sei qualcosa di particolare Lena Luthor e, senza dubbio, sei un’ottima combattente.»

“Qualcosa di particolare? Davvero Marine? Vuoi che ti uccida?” Mi trovai a pensare.

«Mi trovo costretta a dire lo stesso di te.»

“Okay, adesso stiamo esagerando. Devo entrare e mettere fine a questa pagliacciata.” Mi decisi. Feci capolino dalla porta e quello che vidi dopo mi bloccò ancor più di prima.

---

Marine era estremamente attraente e simpatica e, al contrario di Kara, davanti a me per dedicarmi del tempo.

«Sei qualcosa di particolare Lena Luthor e, senza dubbio, sei un’ottima combattente.» Così quando mi disse questo mi trovai ad avvicinarmi a lei, spinta da un coraggio che credevo di non avere e dal senso di solitudine che era maturato nella mia anima in quei giorni.

«Mi trovo costretta a dire lo stesso di te.» Risposi, avvicinandomi ancora.

Il suo sguardo cambiò, si fece più serio e, giurai, intrigato. Appoggiai entrambe le mani sulle sue braccia e le accarezzai.

«Non sono solita fare queste cose, ma ho voglia di baciarti.» Le confessai, per poi unire le nostre labbra senza darle il tempo di ribattere.

Era la seconda persona che baciavo in tutta la mia vita e, nel farlo, mi resi conto di provare sensazioni estremamente diverse rispetto a quelle provate con Kara. Con Kara c’erano stati gli stimoli al basso ventre, senza dubbio, ma c’erano anche state le farfalle allo stomaco, mentre qui mancavano.

Marine in un primo momento rispose al bacio con la mia stessa passione, ma dopo poco lo interruppe e si allontanò da me.

«Lena non posso, non ti ho detto tutto.»

«Marine, di cosa parli?» Chiesi confusa.

«Io…» Iniziò a dire, ma fu interrotta.

Una voce proveniente dall’ingresso della stanza finì la sua frase. «Non ti ha detto che siamo state insieme tre anni e che alcune notti fa abbiamo fatto sesso, per esempio.» Finì Kara, entrando nella stanza e avvicinandosi a noi.

Elaborai le sue parole e desiderai morire. Avevo baciato la ex con cui lei, non molti giorni prima, aveva fatto sesso. Ci aveva viste baciare e, in quel momento, sembrava distrutta ed arrabbiata. Io stavo male