ragazzo, battendo col tacco delle scarpe sulla roccia alle sue spalle. « Avrà avuto un impegno con James o qualche faccenda per l'Ordine, lo conosci ».

Già, lo conosceva, e conosceva anche James, tanto da sapere che un loro impegno non poteva essere qualcosa di buono. Merlino, avrebbe dovuto già essere lì per fermarli. Era un vero peccato che quel piccolo angolo scozzese fosse tanto tranquillo da calmare perfino Lunastorta.

E così, mentre pensava ai disastri che i suoi amici stavano certamente combinando e al profumo dei cardi, così diverso dall'odore d'erba, pioggia e fango di casa sua, non si accorse che Fabian lo aveva raggiunto, finendo col sedergli vicino, troppo vicino, tanto vicino da poter sentire la consistenza del suo cappotto e la sua pelle accapponarsi per il vento freddo, esattamente come si erano ritrovati qualche sera fa nel capanno degli attrezzi dei Prewett dopo diversi bicchieri di whisky incendiario di troppo e meno abiti di quando erano entrati.

Il vento continuava a soffiare leggero portando con sé la voce stonata del vecchio e le prime grida del paese vicino. Nonostante il clima rigido, amava quell'angolo di Scozia, apparentemente impenetrabile alle Cruciatus ed alle morti di quegli ultimi anni, immobile e vivo fra i suoi campi, frastagliati dai cardi e dalle rocce.

« Forse dovresti smetterla di andare in giro vestito a quel modo » mormorò Fabian, accennando brevemente al suo cappotto liso e agli abiti consunti, rompendo il piccolo silenzio in cui erano rimasti avvolti per qualche secondo.

Certo, non era la prima volta che quell'idiota trovava da ridire sul suo abbigliamento o sul suo modo di comportarsi, eppure Remus sentì Lunastorta digrignare i denti e il suo desiderio di mordere e sottomettere.

Sirius aveva proprio ragione: Purosangue, se li conosci li eviti.

« Forse dovresti smetterla di essere così per bene ».

E lì seppe subito di aver detto una cazzata enorme, perché il ragazzo che gli sedeva accanto su una deserta spiaggia scozzese, in quel primo accenno d'autunno, non poteva assolutamente essere definito 'per bene'.

In fondo, non era proprio Fabian quello più malvisto dei tre fratelli 'traditori del loro sangue' Prewett? Non era forse lui che tutti osservavano guardinghi, facendo attenzione a non accostarsi troppo alla sua persona e al suo stile 'insano'? L'unica nota positiva stava nella consapevolezza di quel ragazzo che, cielo, puntualmente approfittava di questa normale e giusta reticenza sociale per proteggersi da commenti 'sgradevoli'. E Remus, grazie tante, ne sapeva qualcosa sui commenti 'sgradevoli' e sui loro effetti.

« E da quando io sarei per bene? » domandò divertito Fabian, tracciando piccoli cerchi sulla sabbia morbida. Aveva dita lunghe e curate, seppur nodose, perché non se n'era mai accorto?

« Be', immagino che non girare in mutande da donna sia già un inizio, per uno come per te »

Il respiro gli si spezzò subito in gola e si attorcigliò in un nodo con la bile che aveva appena rigurgitato addosso al malcapitato.

Non sapeva perché sentisse sempre il feroce bisogno d'essere cattivo con quel ragazzo, ma lo faceva naturalmente e con una certa soddisfazione, anche se vedere le sue dita arrestarsi di colpo sulla sabbia e stringersi in un pugno gli smuovevano qualcosa nello stomaco, qualcosa che aveva sentito solo quando Lily gli sorrideva dall'altro capo dell'aula di Trasfigurazione. O forse era soprattutto per questo che lo faceva?

Eppure Fabian era un uomo che aveva conosciuto ad Hogwarts, ma gli piaceva senza nessun motivo razionale e, allo stesso tempo, detestava vederlo così.

« Sei peggio di mio fratello ».

Ed essere peggio di qualcuno che continuava a presentare giovani ed avvenenti streghe al suo gemello, regalandogli però smalti e collant per Natale era una sentenza veramente dura da ingoiare.

Il gabbiano si era posato su uno degli scogli e col becco grattava la roccia, quasi sperasse di trovarvi qualcosa. Accanto a lui Fabian si stava togliendo le scarpe e le calze con meticolosa lentezza, quasi si stesse spogliando per qualcuno, affondando poi i piedi nella sabbia per il pudore e sibilando, probabilmente per il freddo.

Avrebbero veramente dovuto aspettare qualche ora prima che il pallido sole autunnale la scaldasse e potessero camminare a piedi nudi su quella riva, forse sarebbero potuti rimanere seduti in quella quiete. In fondo, nessuno dei due aveva realmente qualcosa di importante da fare per quel giorno e il vento sulla faccia cominciava ad essere quasi piacevole.

« Gideon non è tanto male, ma ha i suoi momenti idioti. Un po' come Sirius, se conosci il tipo ».

E da qualche parte in quella frase si nascondeva un 'Scusami, sono un coglione' che Remus faticava ad esprimere chiaramente. Normalmente non aveva paura dei suoi errori, ma John era sempre stato chiaro con il figlio: gli uomini, se si incazzano, non chiedono scusa. Mai.

Fortunatamente per lui, Fabian doveva averlo capito, perché si mise a fissare il nuovo volo concentrico di quel gabbiano con un'aria meno contrita e un sorriso celato, prima di sospirare e abbandonarsi contro di lui. Non avrebbe mai immaginato che potesse essere così caldo, eppure il suo peso sembrava bruciargli la spalla e la linea delle vertebre marchiarlo, mentre scrutava le mani affondare nella sabbia, giù fino alla prima nocca, proprio dove qualche