in ansia – nemmeno a dirlo – era Gennaro. Si sentiva addosso un peso quasi opprimente, all'altezza del petto, probabilmente derivante dalla consapevolezza di esser stato la scintilla che aveva innescato tutto quello che stava avvenendo e un po' aveva paura.

Scappare avrebbe potuto portarli verso un destino migliore, se ogni cosa fosse andata liscia, sì, lo sapeva; ma era ben conscio dei rischi, delle conseguenze, dell'ipotesi che magari fuori dalla città sarebbero morti di stenti entro un breve periodo. Esistevano mille se e ma dentro al proprio cervello che non era in grado di scacciarli via.

Continuava a mordersi insistentemente il labbro inferiore, mentre osserva i compagni racimolare i pochi effetti personali che possedevano, pronti a compiere il passo che avrebbe completamente stravolto la vita di ciascuno di loro.

Gennaro, a parte i libri – e Alessio, ovviamente – non aveva nulla e aveva già raccolto e chiuso in un pezzo di stoffa, arrangiato a borsa, i volumi a cui era più legato, insieme a qualche cambio di vestiti per i giorni a venire. E allora se ne stava semplicemente fermo, in piedi, stretto nelle spalle, tremando appena, permettendo ai mille pensieri di corrodergli anche l'anima e di––

«Ehi». La voce calda di Alessio lo portò a sospirare e non occorse girarsi né muoversi per ritrovarsi il suo ampio torace premuto contro la propria schiena e le sue braccia ad avvolgerlo quasi completamente. «Sei pronto?».

Il biondo annuì distratto, prima di voltarsi senza mai interrompere il contatto che li univa. Poggiò le mani sulle sue spalle e si alzò sulla punta dei piedi per depositare un bacio fugace sulla punta del suo naso. «Siamo» mormorò e probabilmente Alessio intuì si stesse riferendo a lui e il resto del gruppo.

Gennaro era più propenso al “io e te”. «Alex?» biascicò poco dopo.

«Mh?».

«Quando saremo fuori, voglio... Vorrei – vorrei fare l'amore con te». Parlò con fare incerto, trattenendo il fiato; sotto lo sguardo dell'altro che, intanto, aveva sollevato un sopracciglio, aggiunse: «Come ho letto nei miei romanzi, donarti me stesso, unirci in un solo essere. Se – se lo desideri anche tu, ovviamente, io non... Non ti obbligo, non––».

Alessio spezzò la frase posando le proprie labbra sulle sue, stringendogli piano il viso tra le mani, accarezzandogli delicatamente le guance come avesse paura di esercitare troppa pressione e farlo frantumare. Avrebbe voluto sciogliersi in quel semplice gesto, farlo durare per sempre se solo fosse stato possibile e gli succedeva ogni qualvolta che si baciavano – oltre che, semplicemente, sfiorarsi. Il tempo si fermava, il mondo prendeva a muoversi a rallentatore e lui––


Sbang.


Un rumore sordo e acuto gli riempì le orecchie e, poco dopo, tutto il sotterraneo si popolò di urla, di suoni di sirene impazzite. Dovette strizzare gli occhi più volte per realizzare ciò che stava accadendo.

Se avesse potuto riassumere la situazione con un'unica parola, sarebbe stata caos.

Numerose Guardie avevano fatto irruzione nel rifugio della Resistenza. Vide i propri compagni correre verso quella che sapevano essere la via di fuga prevista nel piano; alcuni lo fecero inutilmente. Giovanni stava strattonando Tess per liberarla dalle grinfie di uno dei soldati, Mika aiutava Federico a rialzarsi dopo esser stato colpito in piena faccia, che grondava di sangue fresco. Tutti tentavano di non farsi prendere, ma erano in netto svantaggio numerico.

Alessio si sentì in dovere di fare qualcosa, di aiutarli perché... Beh, lui era il capo, no?

Sì, avrebbe potuto scappare con facilità, dal momento che – successivamente all'aver atterrato un ex collega con un pugno ben assestato allo stomaco – la strada che portava all'uscita del luogo non era così lontana e Gennaro – probabilmente preso dalla paura – lo stava già tirando per un braccio per costringerlo ad andarsene da lì.

Il moro non ce la fece. Per quanto provasse il desiderio di seguirlo e basta, di lasciarsi quella confusione alle spalle, vedere gli altri in piena difficoltà lo bloccava. Così, rapido, gli prese il viso tra le mani, gli scostò i capelli e gli lasciò un delicato bacio sulla fronte. «Corri» mormorò.

Gennaro si affrettò a scuotere il capo e «No, no, no» gli uscì fuori dalla bocca; per nulla al mondo se ne sarebbe andato senza di lui, ma ormai il compagno aveva già deciso.

Alessio lo spinse letteralmente tra le braccia di Davide e «Portalo via!» comandò. Non si premurò di accettarsi che l'amico eseguisse effettivamente tale ordine – era sicuro lo avrebbe fatto.

Poi si girò e si occupò di ciò che spetta ad un capo.

Era sempre stato bravo negli scontri corpo a corpo, il migliore della propria classe di Addestramento, una delle Guardie più efficienti sul campo. Nessuno sapeva tenergli mai effettivamente testa e questo senza neanche essere armato.

Camminò impavido tra quel caos, scontrandosi ripetutamente con quelli che, ormai, poteva considerare i nemici. Si abbassò di scatto quando uno di loro cercò di assalirlo al collo con il manganello elettrificato e, nel farlo, lo colpì ala gamba con un piede, nella piega del ginocchio. Il soldato si ritrovò piegato in avanti e Alessio ne approfittò per tramortirlo con il