insieme ad illuminare le stanze. Quelle accanto a loro avevano una fiamma esageratamente alta e incandescente.

La sensazione di aver commesso un'errore serpeggiò sull'epidermide di Lupin, nonostante Regulus non avesse fatto apparentemente nulla: ma la luce di quegli occhi puntati nei suoi... Regulus era piccolo, aveva preso la statura da sua madre, ma da quella donna aveva assimilato anche la capacità di uccidere con uno sguardo. E Remus, in quel momento, si sentì trafitto.

Lunghissimi interminabili secondi si snocciolarono come perle di un rosario mentre, nella sua mente, Remus si ripeteva che sarebbe stato meglio fosse stato zitto.

Le labbra di Regulus si scostarono appena mentre le curve morbide rimanevano intrappolate nella linea dura di tutto il suo rancore.

"Cosa ti fa pensare, che io pensi che tu abbia qualcosa a che fare con l'incidente a Severus?" chiese col suo tono più incolore.

Lupin si sentiva intimidito da quel tono che prevedeva una capacità di autocontrollo cui lui ambiva disperatamente "Non mi parli più."

Altra mossa sbagliata. La fiamma che aveva arso tanto fermamente sullo stoppino alla destra di Lupin quasi si spense, facendo piombare quell'angolo di Biblioteca in una fredda penombra che intagliava il viso di Regulus direttamente nell'intrico delle ombre facendone una sorta di demone antico. Solo il famoso coraggio Grifondoro riuscì a mantenere Lupin saldo sulle sue posizioni, impedendogli di scappare a gambe levate. E il fatto che Regulus non avesse ancora messo mano alla bacchetta.

"Lupin, non vorrei distruggere i tuoi castelli in aria, ma io e te non abbiamo mai avuto alcun tipo di rapporto." nuovamente la voce di Regulus ebbe la capacità di piantarsi nelle viscere strappandole con la stessa cadenza strascicata del suo tono di voce.

Il labbro inferiore di Lupin, attraversato da un leggera cicatrice, venne stretto tra i denti "Forse no." acconsentì "Ma prima almeno mi salutavi." le pupille di Regulus si sgranarono a vedere quella specie di broncio comparire sul volto dell'altro.

Scrollò le spalle con un'espressione distaccata sul volto "Sei un Prefetto. Era solo buona educazione la mia." asserì senza inclinazioni particolare nel suo tono.

"E ora non sei più ben educato?!"

Altra mossa sbagliata. Sbagliatissima. Regulus mise mano alla bacchetta e con un gesto imperioso radunò tutti i suoi oggetti in un istante, mentre si alzava con una compostezza e una grazia che celavano magnificamente ciò che provava nel cuore. Agganciò la borsa alla spalla e lanciò un'ultima occhiata al Grifondoro.

Lupin si sentì inchiodato sul posto, trafitto da quello sguardo freddo e pieno d'ira. I contorni della Biblioteca svanirono ai suoi occhi, completamente concentrato sul ragazzo armato dall'altra parte della scrivania.

"Non sarò mai educato verso chi attenta alla vita dei miei amici." ringhiò "Non farti più vedere."

Regulus s'allontanò con passo marziale e Remus si trovò a sospirare.

Quel ragazzino lo sconvolgeva ogni volta che faceva o non faceva qualcosa. Salutarlo, per esempio. Aveva iniziato effettivamente da quando era divenuto Prefetto, ma più di una volta s'era trovato a osservare quegli occhi fissi sulla sua figura, come in attesa di un pretesto. La prima volta che aveva sentito la sua voce vellutata salutarlo, una scarica d'adrenalina l'aveva attraversato da parte a parte. E ora questo. Non capiva perché ma quel disinteresse l'avesse così terribilmente ferito. E le parole che si erano scambiati avevano colpito dritto allo stomaco.

Gli dava fastidio.

Gli dava immensamente fastidio.

Gli corse appresso senza sapere perché. Lo individuò in uno stretto passaggio che portava ai sotterranei. Afferrò il braccio sinistro e fece forza affinché si girasse. Gli occhi di Regulus erano due diamanti nell'oscurità fredda del corridoio.

Lupin raccolse tutto il suo coraggio, sentendosi sprofondare in quel lago ghiacciato, mentre i muri del corridoio implodevano clautrofobiche su di loro.

"Quindi sei arrabbiato con me perché mi ritieni responsabile di quello che è successo a Snape!"

 snocciolò velocemente, i sensi completamente assuefatti all'odore del corpo di Regulus e a quello, intenso, della sua rabbia. La luna piena era vicina e lui si sentiva sul punto di scoppiare, troppo sollecitato da tutti quegli stimoli esterni.

Sotto il suo pugno sentì il cuore del Serpeverde battere veloce e potente, pompando il sangue in circolo.  "Sono arrabbiato perché tu non sei furioso!" gli ringhiò in faccia, liberandosi con uno strattone che fece scricchiolare la spalla "Tu mi piacevi, nonostante mio fratello." gli sputò in faccia "Ma ora ho capito che non potrà mai esserci nulla tra noi." la voce s'era alzata di tono riempiendo tutto lo stretto cunicolo "Perché? Perché mi chiedi?" gli occhi brillarono ardentemente e Lupin riconobbe Sirius nei tratti del fratello, la sua stessa forza, la stessa irruenza, la stessa cocciutaggine "Mio fratello ti ha usato, ha giocato col tuo piccolo problemino mensile e ha pensato bene di usarlo per prendersi non so che rivincita su Severus, e tu gli hai tenuto il broncio per... quanto? Quattro giorni?!"  

Gli occhi di Lupin si sgranarono per l'orrore. Regulus sapeva. Merlino, sapeva chissà da quanto! Ed era stato zitto. Cercò di parlare ma il Serpeverde rise amaramente, scrollando le spalle e alzando gli occhi al cielo.  

"Il deficiente si masturba un