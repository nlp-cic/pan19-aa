ai miei come ai suoi. Pensai di doverlo fare, per illudermi di averlo ancora vicino.

 

“My shadow runs with meunderneath the Big Wide SunMy shadow comes with meas we leave it allwe leave it all Far Behind[…]Subtle voices in the wind,Hear the truth they're tellingA world begins where the road endsWatch me leave it all behind”


(Far Behind – Eddie Vedder)


 

Era il 27 Gennaio 1719, quasi mezzogiorno, quando l'equipaggio, ormai decimato, dell'Esmeralda tornò dal suo ultimo viaggio.Era il 27 Gennaio 1719, quasi mezzogiorno, quando realizzai che non avrei rivisto Lucian, mai più. Non sarebbe più tornato.Era il 27 Gennaio 1716, quasi mezzogiorno, quando conobbi Lucian. Ed era il 27 Gennaio 1719, quasi mezzogiorno, quando scomparve per sempre. Buffo, vero? Le coincidenze sono così strane, a volte.Quel giorno, decisi di lasciarmi tutto alle spalle, di andare per mare, come lui aveva fatto per tutta la vita. Decisi di salire sulla prima nave pirata del porto e salpare. Pensai che avrei potuto compensare la mancanza di lui, con il mare. Pensai che il mare era la sua casa, che ne aveva l'odore addosso, che, se fossi stato per mare, avrei avuto il suo odore sempre intorno, l'avrei sentito sempre vicino, come se non fosse mai andato via. Pensai tante cose, pensai forse più di quanto avessi mai fatto per prendere una decisione, pensai per giorni, senza sapere se fosse la cosa giusta da fare. Alla fine, decisi che non m'importava. Decisi di seguire la sua scia, in mare.Credevo di stare seguendo il cuore, di stare seguendo lui, la sua ombra. Credevo di stare seguendo il suo ricordo, fra le onde impetuose. Ma fu quando salpai, quando mi ritrovai per la prima volta in vita mia su una nave, in mezzo al mare, al largo, senz'altro che acqua a perdita d'occhio, ovunque posassi lo sguardo, che capii.Mi resi conto di quanto mi sbagliassi, di quanto non avessi capito di lui.Non era vero che non mi amava.Mi amava, forse anche più di quanto lo amassi io. Mi amava.Mi ero sbagliato, fino a quel momento, mi ero sbagliato e non l'avevo mai capito.Dovetti viaggiare, assaporare l'ebrezza del non vedere altro che distese infinite d'acqua intorno a me, scoprire il perché delle piccole cose che lo caratterizzavano, come l'abitudine di svegliarsi sempre allo stesso orario, con precisione quasi maniacale, il non mostrare quasi niente di sé, restare legati ai sogni, ai desideri, non dimenticarsi chi si è. Scoprii che il mare lo amavo anche io, più di quanto amassi lui. Capii il perché della sua diffidenza per la terra ferma, il perché della tristezza celata nel nero dei suoi occhi.Col tempo, mi innamorai.Mi innamorai del mare.E sono passati quarant'anni ormai, e ricordo ancora tutto come fosse ieri, come se non fosse passato neanche un secondo, da quando conobbi Lucian. Mi è rimasto impresso a fuoco nella mente. E in questi anni senza di lui, passati per mare, ho imparato a conoscerlo, attraverso le onde e i venti. Ho imparato a riconoscere dettagli che mi erano sfuggiti, a capire tante cose che allora mi erano incomprensibili. Ho imparato ad amarlo, più di quanto non lo amassi allora.Per questo, ogni volta che penso a cosa farei, se avessi l'occasione di tornare indietro, mi dico che lascerei tutto com'era e com'è. Perché lui ha avuto la vita che ha sempre voluto ed è morto cullato dalle onde del mare, come ha sempre detto di voler morire, a casa. Perché, grazie a lui, ho vissuto. Ho vissuto davvero. E ho amato, come non avrei mai creduto di poter amare. Oltre ogni limite. E ogni volta che mi guardo indietro e vedo la terra che si allontana, non posso fare a meno di sorridere, e capisco il perché dei suoi sorrisi tristi e insieme pieni di soddisfazione.

 



***



 

“The boat may sink but I'm not gonna rock itCos the sea doesn't know my name”


(Things That Stop You Dreaming – The Passenger)


 

Ho sempre vissuto per mare ma, al contrario di tanti altri marinai, ho sempre pensato di non essere nessuno. Ho incontrato molti pirati, marinai, corsari anche, che credevano di essere i padroni del mare, che quando sarebbero morti, li avrebbero ricordati in tanti, che non sarebbero passati in silenzio. Non sono mai stato uno di loro. Ho sempre pensato che avrei vissuto nell'ombra e che, quando me ne sarei andato, nessuno avrebbe pianto la mia dipartita. Ho sempre pensato che non avrei lasciato un ricordo importante nella vita di qualcuno e, davvero, non mi rendeva infelice saperlo. Ero contento della mia vita silenziosa. Amavo il mare ed era la mia casa. Cosa importava essere ricordato da tutti, una volta che non sarei più stato su questa terra? E se, su questa terra, non ci sono mai stato, non ha ancora meno senso tutto questo affannarsi per venire ricordato? Ho