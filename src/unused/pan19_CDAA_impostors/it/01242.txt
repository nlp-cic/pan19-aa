Potrebbe portare su questo pacchetto che è appena arrivato? È per Sherlock.”

“Volentieri.”

John prese il pacchetto, salutò la signora Hudson ed Anthea, che uscivano, e salì allegramente le scale.

“Potrei farmi trovare da Sherlock completamente nudo con solo questo pacchetto a coprire le parti intime. – pensò John con un sorriso malizioso sulle labbra, poi arrossì – Oddio, cosa sto pensando! E se Sherlock non fosse solo? Sai che faccia farebbe Mycroft se mi trovasse nudo, in salotto?”

John rise, al pensiero della faccia che avrebbe avuto Mycroft.

Appoggiò il pacchetto sul tavolino e si tolse la giacca.

La sua poltrona lo attendeva.

 

 

Sherrinford rise.

“Sei molto buffo, in questa vita, caro Sherlock. – riuscì a dire, mentre rideva – John non si ricorda di te e pensa di non essere attratto dagli uomini. Ti respingerà. Gentilmente, certo, perché John è sempre una persona disponibile e comprensiva, ti considera il suo migliore amico e non vorrà ferirti. Comunque, ti dirà di no. E finalmente saprai quanto sia doloroso!”

Sherlock lo fulminò con lo sguardo.

“Hai altro da dirmi?” chiese, gelido.

“No. – rispose Sherrinford – Vai pure a casa.”

Sherlock si voltò per andare verso Baker Street.

“ … sempre che ci sia una casa ad attenderti.”

Sherlock si girò di scatto verso Sherrinford, cercando di capire cosa volesse dire.

Sherrinford non c’era più.

Sherlock lo cercò, tentando di capire se si fosse mescolato alla folla che entrava ed usciva dalla metropolitana o se fosse salito su qualche auto, quando si sentì il rumore di una violenta esplosione.

Sherlock si voltò verso il 221B di Baker Street.

E lo vide avvolto da fumo e fiamme.

Inizia la battaglia per il cuore di John.Chi sarà il vincitore e chi saranno i perdenti?

Siamo sempre più vicino alla conclusione di questa lunghissima serie.Alla fine di questa settimana, saprete cosa ne sarà dell’amore eterno di John e Sherlock.Siete tutti in ansia per John?Fate bene, perché … lo sapete che è il mio personaggio preferito e che lo adoro, vero?

Dopo queste parole rassicuranti, vi auguro buona lettura!

 

 

L’esplosione scosse il quartiere in cui si trovava il 221B di Baker Street.

Sherlock sapeva che Anthea si trovava con la signora Hudson per proteggerla, ma come si poteva tenere al sicuro qualcuno da un’esplosione improvvisa?

Iniziò a correre verso casa, sperando che l’anziana signora stesse bene.

Non poteva credere al fatto che Sherrinford se la stesse prendendo con le persone a cui lui teneva.

Sembrava che stesse portando a compimento le minacce fatte da Moriarty, colpendo le persone che lui amava.

Arrivato a casa, si fermò davanti alla porta.                     

Il fumo usciva dalle finestre del primo piano, dal suo salotto.

Forse la signora Hudson stava bene.

Stava per entrare, quando si sentì chiamare:

“Sherlock!”

Si voltò in direzione della voce.

Una spaventatissima signora Hudson arrivava con passo rapido, seguita da Anthea che stava mandando un messaggio a qualcuno.

Probabilmente, faceva rapporto a Mycroft.

Sherlock andò incontro all’anziana donna, sorridendole sollevato:

“Sta bene, non è ferita.” Constatò, osservando le sporte della spesa e deducendo che non fossero in casa, al momento dell’esplosione.

“Siamo appena uscite dal negozio. – rispose la signora Hudson, con un sospiro rassegnato – Povera la mia casa! Chissà cosa ne resterà. L’importante, comunque, è che stiate bene entrambi.”

Si sentivano le sirene che si avvicinavano sempre più.

“Entrambi?” domandò Sherlock, senza capire a chi si riferisse la signora Hudson.

“Lei e John, naturalmente!” esclamò la donna, guardandosi intorno, come se stesse cercando qualcuno.

Sherlock le afferrò le spalle, stringendola convulsamente:

“Cosa c’entra John? – chiese in tono teso – Lui è a casa sua, con Mary, al sicuro!”

La signora Hudson impallidì, mentre l’autopompa dei pompieri si fermava davanti al 221B di Baker Street, seguita da alcune auto della polizia.

“John è venuto qui questa mattina. – lo informò, sconvolta – La stava aspettando nel vostro salotto.”

“NO! JOHN!” urlò Sherlock, precipitandosi verso la porta.

Fu afferrato da braccia robuste, che lo trattennero.

“LASCIATEMI ANDARE! – gridò, disperato – C’È JOHN IN CASA!”

Sherlock si divincolava, per liberarsi dalle mani che lo stavano trattenendo, ma non ci riuscì.

“Si calmi. – gli disse una voce comprensiva, ma ferma – Non le permetteremo di entrare, sarebbe pericoloso. Mi dica dove si trova il suo amico e lo porteremo fuori noi.”

Sherlock alzò gli occhi su un vigile del fuoco di mezza età.

I capelli erano nascosti dal casco, ma gli occhi nocciola erano incoraggianti e mostravano simpatia per la sua preoccupazione.

“Non lo so. – rispose Sherlock, agitato – Non avrebbe dovuto essere qui. Forse è in salotto o in cucina, al primo piano. È un medico ed un ex militare …”

“Quindi sa cosa si debba fare in queste circostanze.” Lo rassicurò il capo dei pompieri.

“È stato in guerra … – continuò Sherlock, preoccupato – l’esplosione … potrebbe averlo disorientato … forse