occhi e la voce roca, costruendosi film mentali d’imprese atletiche al fianco del suo idolo.
-Usop.- chiamò Rufy.
Poco male, Usop senpai era amico di Rufy senpai, era quasi d’obbligo sceglierlo. Bartolomeo non si disperò, anzi, continuò a pregare piagnucolando in maniera inquietante.
-Scegli me!-
-E Shachi!- annunciò infine, lasciandolo di sasso.
“Ma come… Rufy senpai… perché… non mi hai scelto?” si chiese la piaga dell’istituto, il delinquente dalla fama più nera dell’intera città. Non riusciva a capirlo e il suo cuore si spezzò, neppure sentì Koby chiamarlo per unirsi alla sua squadra.
Non prestò neppure attenzione quando Rufy tirò fuori l’idea di chiamare i suoi “La Squadra Rossa” e quella di Koby “La Squadra Rosa.”
Ignorò tutto il battibecco che ne seguì, sul fatto che “Squadra Rosa” fosse poco virile e il definitivo troncare della questione da parte di Kidd -Tu sta zitto, Rosa!-
Ignorò persino la lite per la scelta del campo e la sfuriata di Smoker che rimetteva tutti in riga agitando un bastone. Alla fine si trascinò tradito fin nella sua posizione, proprio di fronte alla persona che più adorava in quel mondo grigio sporco di sangue.
-Facciamo una bella partita!- esclamò Rufy ammiccando e mostrando il pollice alzato.
Mostrandogli.
Fu allora che Bartolomeo capì, sì, capì perché Rufy senpai non l’aveva scelto, tutto riacquistava senso, ormai.
Alzò anche lui il pollice.
-S-sì!- balbettò, al settimo cielo.
Smoker, già esausto, sistemò le sei palle nella Dead Zone, poi alzò le mani, fischietto fra le labbra, per far cenno alla mandria inferocita di tenersi pronta alla carica.
Tutti si misero in posizione, concentratissimi.
Fischiò.
E la guerra ebbe inizio.
I più agguerriti si lanciarono verso la Dead Zone, eccetto Usop che preferì fare il tifo da lontano e Koby, che per quanto forte preferì non farsi ammazzare subito dalla calca.
Zoro e Sanji furono i primi ad arrivare e afferrarono la medesima palla.
-Molla l’osso, Marimo!-
-Mollalo tu, l’osso, sopraciglia arrotolate. E anche asimmetriche!!-
Killer fu più veloce di Kidd, mentre Penguin non riuscì nel suo intento di soffiare la palla da sotto il naso di Law. Cavendish ebbe la meglio su Shachi, ma si voltò verso i compagni in panchina per ostentare il suo successo e il rosso gli fregò furbescamente la palla, dandosela a gambe a gran carriera. Incarognito, il biondo afferrò una seconda palla, mentre Rufy prese l’ultima.
Il tutto accadde in pochi secondi e ancora non era successo nulla di eclatante. Quelle zuffe nella zona neutrale non erano nulla, nulla, rispetto a ciò che sarebbe accaduto una volta che la prima palla sarebbe stata scagliata.
Alla fine Zoro era riuscito a togliere la palla a Sanji con un astutissimo -Oh, Nami, che ci fai in reggiseno?- che lo distrasse.
L’onore del primo lancio spettò a Killer, che mirò a colpire Kidd. Il rosso, però, evitò il colpo con un balzo, mentre Law liquidava il biondo e, con una carambola assurda, anche Penguin.
-Ouch!-
-Così imparate a stare sempre attaccati!- rise Kidd indicandoli. Killer gli ringhiò contro, meditando vendetta e uscì dal campo.
Il fischio di Smoker fece ripartire il gioco e Cavendish si vendicò di Shachi, colpendolo alla bocca dello stomaco con una potente pallonata.
Per poi riprendere a vantarsi col suo pubblico.
L’arbitro fischiò nuovamente e Law e Zoro decisero in sincrono, senza neppure consultarsi, di abbattere lo stupido pavone. Ma Cavendish non era totalmente sprovveduto e con eleganza schivò entrambi i colpi.
-Ehe.- ghignò, ricevendo poi una palla e si preparò nuovamente al lancio.
Rufy gli scagliò contro una cannonata delle sue, poco male, l’avrebbe evitata facilmente, pensò il ragazzo. No, anzi!
L’avrebbe parata in modo sensazionale!
Fece per tirare verso la palla che si avvicinava rapidamente contro di lui, quando, all’ultimo istante, qualcuno lo spinse.
-Rufy senpai, lo faccio per te!-
La traiettoria del tiro fu deviata e non riuscì a respingere l’attacco di Rufy. Di contro, la palla del nemico lo colpì, perché per la perdita d’equilibrio non era riuscito a scansarsi in tempo.
Cadde rovinosamente a terra, i capelli biondi scomposti in ciocche disordinate. Mugugnò un’imprecazione prima di tirarsi su a fatica.
-Tutto bene?- domandò Koby, in apprensione.
-Sì, sto bene… - fece, melodrammatico, prima di marciare a passo pesante verso lo stronzo che aveva osato mandare a monte la sua impresa, verso colui che l’aveva umiliato di fronte alla classe intera.
-Tu, maledetto!- ruggì, il volto contorto dall’ira, saltando al collo di Bartolomeo.
-Fatti sotto Cavolfiore!- lo provocò quello con un gesto della mano e sorrise scoprendo i denti acuminati. Parò il calcio del biondo con un braccio e quello fece altrettanto con un suo pugno.
-Infame traditore!-
-Io sono sempre stato dalla parte del senpai!-
Smoker fischiò, ma quelli ignorarono altamente il richiamo e continuarono a suonarsele e insultarsi.
-Ragazzi