scartò il cibo misterioso, facendo del suo meglio per non strappare la carta (ce la fece anche! Ah!), scoprendo un piccolo grappolo d’uva. Ogni acino era piccolo e perfetto, viola scuro, nessun ammacco visibile. Eren ne annusò l’odore inebriante con apprezzamento. Come aveva fatto Levi anche solo a metterci le mani sopra?

 

Un sommesso ooooooooooooh serpeggiò per il tavolo e quello che sembrava un singhiozzo soffocato dalla parte di Sasha.

 

“Finiranno per marcire se continui a contemplarli per molto.” disse Levi. “Io finirò per marcire. Ti serve una dimostrazione? Devo disegnarti un grafico?”

 

“Sarebbe gradito, signore.” disse Eren, solo per vedere cosa sarebbe successo. Ci fu un rantolo di fiato trattenuto intorno a lui ed Eren distinse chiaramente un sussurrato “vuole farsi ammazzare!”.

 

Levi strinse gli occhi e prese un coltello dal tavolo. “Molto bene. Sembra che abbia perso la penna. Il tuo sangue andrà bene.”

 

Eren deglutì. “Ripensandoci, signore, penso di aver capito come fare!”

 

Velocemente, prima che Levi potesse attuare la sua minaccia, Eren stacco un acino dal grappolo e se lo mise in bocca. L’esplosione di sapore gli fece passare completamente di mente il coltello del Caporale. La buccia era aspra, ma l’interno era incredibilmente dolce. E ancora più importante, non aveva sporcato. Non schizzò una sola goccia di succo e le sue dita rimasero pulite. Ogni acino era di una perfezione croccante e fin troppo presto Eren si ritrovò con nient’altro che un misero raspo. Guardò verso Levi allegramente.

 

“Complimenti.” disse Levi. “Hai ristabilito la mia fiducia nel genere umano.” Incrociò il suo sguardo e adesso Eren riusciva a vedere il divertimento nascosto nella sua espressione. Eren sorrise, eccitato dalla promessa non detta di dopo, pronto a rispondere –

 

Un’esultanza tutt’intorno al tavolo lo interruppe, prolungandosi più del dovuto, finché alla fine chinò la testa imbarazzato. Sul serio? Dovevano proprio? Sul serio?

 

Quando riuscì a convincersi ad alzare di nuovo la testa, Levi si era già allontanato. Eren lo guardò camminare, con lo stomaco che gli faceva dei piccoli sobbalzi. D’accordo, sentirsi realizzato per essere riuscito a mangiare senza sporcare era da idioti, ma Levi aveva standard davvero alti. E gli aveva procurato del buon cibo, dell’olio per la sua attrezzatura, e gli piacevano davvero le coccole, e…

 

“Ehi, Jean.” disse strascicando le parole, e fece un sorrisetto quando Jean lo guardò con sospetto. “Adesso mi scopo il Caporale.”

 

Jean ebbe uno spasmo. “Troppe informazioni, Jeager.”

 

Eren aveva cercato di farglielo intuire, in diversi modi, ma sinceramente non era molto sicuro di quale fosse il metodo corretto di esprimere il suo interesse per il suo ufficiale superiore. Mikasa avrebbe potuto averne un’idea ma, interrogata a proposito, aveva risposto che il miglior modo di mostrare affetto era mettere la vittima all’angolo, immobilizzarla e baciarla. Eren aveva la sensazione che sarebbe finita molto male se avesse provato a farlo con il Caporale Rivaille, quindi l’aveva ringraziata ed era tornato al suo modus operandi di sempre, cioè seguire il Caporale con lo sguardo e sospirare di tanto in tanto. E fargli il bucato. E portare cose al suo posto.

 

Il consiglio di Connie di diglielo e basta e falla finita – aspetta, chi è che ti piace? È Mikasa, vero? Quando lo farai? Posso guardare? aveva più merito, anche se Eren supponeva sarebbe finita con lui riempito di botte. Comunque, alla peggio avrebbe saputo, giusto?

 

Erano probabilmente quindici minuti che stava ad agitarsi davanti alla porta del Caporale, cercando di farsi coraggio, quando –

 

“So che sei lì fuori, Eren, pensi di restare lì in piedi tutto il giorno?”

 

A quel punto non aveva davvero nessun’altra scelta, se non entrare. Il Caporale Rivaille lo guardò in cagnesco, ma era anche vero che lo faceva con tutti, e ad Eren piaceva pensare che ci fosse un che di affettuoso nella sua espressione, quando guardava lui. Forse.

 

“Che c’è?”

 

Eren deglutì. Decise di restare vicino alla porta. C’era una possibilità (molto modesta) che riuscisse a scappare in quel modo, se le cose avessero preso una piega violenta.

 

“Signore, io– “

 

Il Caporale batteva la penna sulla scrivania.

 

“Volevo solo dirle–“ tap tap taptaptap “-che lei mi piace. Caporale Rivaille, signore.”

 

Il tamburellare si fermò. Eren provò a respirare.

 

“Immagino che tu intenda romanticamente.”

 

Eren sentì le orecchie diventare caldissime. “S-sì signore.”

 

“E hai esaurito tutte le potenziali relazioni con il tuo gruppo di pari, prima di sentire il bisogno di venire da me?”

 

“No, signore?” il cervello di Eren provò a dare un senso alla frase. “Mi piace lei, perché dovrei voler stare con loro?”

 

Rivaille era corrucciato adesso ed Eren non aveva davvero idea di quale fosse il problema. Decidere se picchiare o non picchiare Eren per la sua presunzione non doveva essere così difficile.

 

“Perché io?”

 

Se avesse saputo che la cosa sarebbe stata così difficile, avrebbe potuto riconsiderare l’idea della confessione. Sentiva che di questo passo