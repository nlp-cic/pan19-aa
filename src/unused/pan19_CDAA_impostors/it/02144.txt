permettessi alla gente di venirne a conoscenza.”



 



Charlie si siede accanto a lui, facendo scontrare le loro spalle.



"Non sai quando finirà e se ci mettesse anni, vorrai almeno ammazzarti di schifezze in un fast food vero, andare al mini golf per stracciare qualcuno che non sia Sam o te stesso e visitare il comicon prima che -perdonami Dio nerd- cessi d'esistere."



Dean sbuffa e la spinge a sua volta, sembrano dei bambini che giocano così quando il braccio di Dean è un arma di pura distruzione. Non vuole uscire, chissà cosa potrebbe succedere se lo facesse.



"Non voglio far del male alla gente, Charlie. E se per evitarlo dovrò vivere da eremita, lo farò. "



Lei muove i suoi capelli rossi prima di dargli uno scappellotto sulla nuca.



"Ow."



"Stai scappando come un bambino. Non è rinchiudendoti nelle tua tana che salverai la gente, Dean. I problemi si affrontano, uno alla volta, anche facendo delle cazzate nel processo. Me l'ha detto qualcuno, una volta."



"Questo qualcuno è un'idiota. "



"Oh beh, nessuno è perfetto. "



Charlie ha sorriso e ha lasciato la stanza, dopo.



I capelli rossi e i denti bianchi sembrano usciti da una cartolina mentre saluta lui e Sam insieme a un Ci si vede, stronzetti.



 


Dean ci pensa.

Pensa a quel determinato momento, quando la sua vita non sembrava aver preso una piega brutta, almeno non cosi brutta.

Nel linguaggio Winchester, brutto ha più di un livello d'intensità. Lui e suo fratello li hanno provati tutti, nessuno escluso.

 

Charlie non andava a trovarli al bunker cosi spesso, ma chiamava, era tipo da telefonate. Un po' come lui.

Dean ride in maniera sforzata, si scola il whiskey che ha davanti a lui, in quel bar scadente di terza categoria. Alza la mano verso il barista, come dire Hey, dammene ancora e anche il barista ha la faccia da bar di terza categoria.

Cosa gli direbbe Charlie? 'Alza il culo, puttana' e lui sa che la ascolterebbe, come l'ha ascoltata altre volte. Come ha seguito Sam e le sue cazzate.

È quello che sono, la loro eredità piena di cazzate che hanno fatto e continueranno a fare, non si fermeranno adesso.

 


La famiglia non finisce col sangue.


 

È l'eredita che Bobby ha lasciato, quella che non se ne andrà mai.

Dean però ride ancora, facendo girare quel poco di clientela che è rimasta e il marchio brucia. Tutto gira, e può vedere tutti coperti di sangue, fino a che il focus torna, il barista è vivo. Basta aprire gli occhi per capire che è solo un'allucinazione, un'altra,

un'imitazione che Dean ha avuto fin troppe volte negli ultimi mesi.

Si stringe il braccio e butta giù un sorso di alcol nella sua gola, come se bastasse a frenarlo.

La verità è che avrebbe davvero bisogno di Charlie, ora.

Avrebbe bisogno di un'altra delle sue chiamate, perché Charlie ha sempre saputo cosa significasse essere Dean Winchester.

 


Ne uscirai Dean, io mi fido di te. Ci fidiamo tutti di te, devi solo crederci anche tu.


 

Se la ricorda ancora lì, in quel pidocchioso bagno. Era Charlie che doveva ballare sulla sua tomba, ricordargli quanto fosse stupido, raccontare degli annedoti imbarazzanti a Cas, mentre stavano a braccetto, anche se quell'immagine gli fa abbastanza ridere perché sul serio, fa ridere pensare Cas in un contesto simile ma l'avrebbe fatto, per lui e per Charlie, per tutti loro.

Dean non è bravo in quello, non come lo sarebbe stata lei. Non è bravo a reagire, non è bravo ad avere a che fare con la morte. Per questo, Charlie sarebbe stata più adatta. Più adatta in qualsiasi cosa. Ha dei privilegi essere la migliore amica e sorellina di Dean Winchester, primo tra tutti morire in giovane età.

Se fosse in lei e credesse alle cazzate sulla reincarnazione, pregherebbe un Dio qualsiasi di non farla incappare di nuovo in un Winchester.

Il telefono squilla ma Dean continua a bere, forse è Sam, forse è Cas.

 


I love you, Dean.



I know.


 

Charlie era un'appassionata di Star Wars. In realtà era un'appassionata di tutto, e sul viso di Dean c'è un sorriso amaro e dolce allo stesso tempo. Se avesse potuto scegliere, o avesse potuto essere diverso,magari migliore, avrebbe mantenuto la sua promessa e le promesse che le avrebbe fatto da lì in poi.

 

È la sorellina che non ho mai avuto.

Aveva detto a Sam appena l'avevano salutata quel caldo pomeriggio di tanto tempo prima, e non aveva mentito. Ora, beh... ora Dean avrebbe fatto qualcosa che Charlie non avrebbe approvato, dovunque fosse.

 


Mi fido di te, so che puoi farcela.



 


L'ultima goccia d'alcol nel suo corpo sembrava raffreddata e solleticava il suo stomaco talmente tanto da sgorgare in una risata.

 


I love you, Dean.



Me too.


 

Avrebbe voluto risponderle, perché Charlie se lo meritava, si meritava tutto quello che non le era successo da quando i fratelli le erano comparsi nella vita come un uragano.

Avrebbe voluto portarla