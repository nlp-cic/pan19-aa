entrambi hanno sperato di ottenere.
Gli porge un asciugamano appena lavato. - Allora. Dove sei stato? -
Mark lo guarda per un istante. - In giro, credo. Avevo bisogno di pensare e non riuscivo a concentrarmi con il rumore del campus attorno. È troppo rumoroso. -
- Avevi bisogno di pensare. Al codice? - chiede, recuperando l’asciugamano che gli è stato ridato. Lo butta in un angolo della stanza senza nemmeno pensarci troppo: ricade dimenticato sul linoleum, giusto sotto la finestra, casomai servisse. Sorride.
- Sì, al codice. Ci sono un paio di cose che mi sono… sfuggite. Non ne ho idea. Eduardo, senti - -
- Sì? - Mark lo sta guardando come se davanti a sé non ci fosse il suo migliore amico, ma una qualche strana specie di alieno. È lo sguardo destinato alle grandi occasioni: quando si veste per una qualche festa a tema, o prova a chiedere l’uso di un codice informatico per immetterlo nelle proprie ricerche e finisce inevitabilmente per desistere – è lo sguardo che porta con sé discussioni serie e profonde e disturbanti. Eduardo deglutisce rumorosamente. La cosa non promette affatto bene, e l’umore non è esattamente dei migliori.
Mark dunque lo osserva. Annuisce piano, come per dire qualcosa a se stesso. - Hai presente la tua pagina? -
Eduardo piega un sopracciglio. - Se ho presente – sì Mark, grazie. Ho presente la mia pagina. - sorride. - C’è qualche problema sul codice di The Facebook? -
- Mh? Codice – no, no, il codice va bene. È tutto a posto. -
- Okay. -
- Okay. Sì. Fantastico. -
- Mark? -
- Devo andare. -, dice, e prende in mano lo zaino. Se lo butta sulla spalla nervosamente e fa un breve cenno con la mano, come a dire “devo andare, è importante, ti spiego dopo”.
- Andare? Mark, ma che diamine di prende? -
Lo riesce a fermare sulla soglia di casa: Mark ha in mano la maniglia e la stringe con una forza inaspettata. Le sue nocche sono diventate completamente bianche e gialle. - Hai cambiato la tua situazione sentimentale in “E’ complicato”. -
Questa è veramente una delle ultime cose che si sarebbe mai aspettato di sentir uscire dalla bocca del suo migliore amico – e uno dovrebbe conoscere bene la persona con cui convive da più di tre anni. La cosa lo spaventa. - Sì certo. -, dice. - Perché, sei geloso? -
Mark arrossisce furiosamente, come se lo avesse colpito in pieno. - No, ascolta, Eduardo – questa situazione – ecco, io non vorrei che ti fossi fatto una idea sbagliata - -
- Dell’uso della pagina di The Facebook? -
- No, insomma, di come io e te lavoriamo insieme. Perché ecco, si tratta solo di lavoro. Non c’è altro da dire: non c’è nulla di complicato. -
Eduardo improvvisamente capisce, ed è un miracolo che la comprensione riesca a fare breccia al di là del muro di parole contorte e frasi sconnesse che Mark gli sta buttando addosso come un fiume in piena. Passare dall’ignoranza alla consapevolezza, comunque, non è una questione affatto divertente. Non ne è perfettamente sicuro, ma dal tono di rosso cremisi della pelle solitamente pallida di Mark cova il sospetto di aver capito perfettamente. In un certo senso non lo stupisce che l’unica cosa che gli esce dalla bocca sia: - COSA? -
- No!, non ti arrabbiare!, volevo solo che fossimo entrambi certi del fatto che il nostro è un rapporto di amicizia. -
- COSA? -
La testa gli si è inceppata. La cosa più ridicola è che non riesce a trovare nulla di abbastanza convincente per controbattere. E controbattere, ora come ora, sarebbe veramente un’ottima idea. - COSA? -
- Devo andare! - Alza le mani, le riabbatte sulla maniglia, spalanca la porta e svanisce in un soffio di vento. Molto poetico: è tutto un casino pazzesco. Eduardo rimane poco elegantemente con la bocca aperta, perché quando il tuo migliore amico ti accusa di avere una cotta per lui (che abbia ragione o meno) c’è solo una cosa che si può fare: rimanere fermi, immobili, negare l’evidenza, e rimbecillirsi all’improvviso. Davanti a sé c’è ormai una porta desolantemente spalancata sul vuoto, un urlo di miseria che riflette abbastanza bene anche la desolazione interiore che gli devasta gli intestini. Il suo migliore amico lo ha appena accusato di avere una cotta per lui.
- COSA? -
E poi, a voce più bassa, come un piccolo singhiozzo scappato involontariamente dalla bocca di uno sventurato – un sussurro appena accennato: - Comunque non avresti nemmeno tutti i torti. -
Gli risponde solo il rumore della pioggia che si schianta sul vetro della stanza. L’asciugamano lo guarda, desolato, e tutto ciò che gli rimane da fare è alzare le spalle alla propria miseria e dedicarsi finalmente al saggio di sociologia: se deve andare male, tanto vale farlo andare male con stile.

*

La brutta notizia è che Mark non rientra per cena, e