Mordred, il figlio adottivo di Morgana, sarebbero stati orgogliosi. Elyan, seduto accanto a lei, si limitò a un sorrisetto discreto.

Arthur rivolse ad entrambi il broncio migliore del suo arsenale.

“Non avete niente di meglio da fare?” borbottò seccamente. “Possibile che su questa nave non c'è mai nessuno che faccia il suo lavoro?”

“La rotta è tracciata e non sono previsti altri stop fino al rientro a Camelot,” provò a obiettare Elyan, ragionevole, ma Arthur lo fulminò con lo sguardo. “Ma forse è meglio portarsi avanti con l'inventario delle risorse,” si affrettò ad aggiungere, alzandosi in piedi. “Vieni, Elena.”

I due lo superarono diretti alla porta, e Arthur finse di non vedere i gesti francamente osceni che Elena gli rivolgeva da dietro la schiena di Elyan. Sospirò, e si sforzò di non guardare nemmeno il mega-schermo sulla parete che trasmetteva in diretta quello che stava accadendo nella stanza degli interrogatori.

Non ci riuscì. Arthur era solo umano, alla fine.

Il ragazzo Druido aveva appoggiato la testa sulle braccia, ancora legate con la Corda, e aveva chiuso gli occhi, raggomitolato su se stesso. Sembrava molto giovane, visto così, senza il sarcasmo e l'irriverenza che aveva usato come protezione contro le sue domande. E indifeso. E elegante in una maniera che non aveva niente a che vedere con i suoi vestiti, ma che riguardava piuttosto le linee spigolose del suo corpo, in una maniera su cui Arthur non voleva fermarsi a riflettere.

Arthur percepì con chiarezza il senso di colpa serpeggiare dentro di lui e mescolarsi all'imbarazzo.

Okay, il ragazzo era venuto in possesso di alcuni cristalli magici su cui il Consiglio aveva messo le mani. E allora? Non è che il Consiglio, cieco com'era agli usi anche più banali della Magia, sarebbe mai riuscito a farsene nulla. E comunque Arthur era piuttosto sicuro che la nave del Consiglio non li avesse trovati casualmente, quei cristalli. Il verbale era straordinariamente vago a riguardo, il che faceva pensare che la nave li avesse requisiti a qualcuno, probabilmente al loro legittimo proprietario. E poi c'era sempre il fatto che il ragazzo Druido aveva coperto il coinvolgimento di Morgana...

Arthur si domandò se valesse la pena di opporsi apertamente alla volontà di suo padre per una manciata di cristalli magici - si rifiutava di credere che lo stesse facendo per il ragazzo. Era una nozione ridicola, nemmeno lo conosceva! - ma comunque non sarebbe servito a nulla, si disse amaramente. Uther sentiva la parola Magia e smetteva di ragionare.

Arthur sospirò nuovamente. Sentiva il bisogno infantile di avere qualcuno che gli dicesse cosa fare, che decidesse al posto suo. Non era possibile, ovviamente. Lui era il Capitano e a lui spettava prendere le decisioni – quello era il regolamento e a quello Arthur aveva giurato di attenersi. Ma un aiuto, un consiglio, una spinta nella direzione giusta, quella nessuno poteva negargliela, vero?

E Arthur non aveva dubbi su dove andare a cercarla.

“Guinevere?” chiamò Arthur facendo capolino qualche minuto più tardi nella cabina di comando. “Puoi impostare Lance come pilota automatico per qualche minuto? Ti devo parlare.”

La ragazza si aggiustò gli occhiali sul naso e gli lanciò uno sguardo preoccupato.

“Certamente,” rispose, digitando i comandi necessari a una velocità incredibile e premendo ENTER. Si alzò in piedi e si allontanò dal computer con quella che Arthur non poté che definire tra sé come una carezza al monitor. “C'è qualche problema?”

“Forse,” le rispose vago, e la precedette nel corridoio.

°

“Non so...” iniziò a dire Gwen, seduta a gambe incrociate sulla brandina su cui Arthur normalmente dormiva durante i pattugliamenti. “Non mi è molto chiaro cosa mi stai chiedendo, Arthur.”

Lui sospirò.

“Nemmeno a me,” ammise sottovoce, abbandonando le scarpe sul pavimento e sedendosi a gambe incrociate accanto a lei. “Speravo che me lo sapessi dire tu.”

“Be', a me sembra che tu mi stia chiedendo il permesso per liberare il ragazzo Druido,” Gwen gli rivolse un sorriso colpevole. “Ma potrei sbagliarmi, è chiaro.”

Arthur nascose la testa tra le mani.

“Non è che voglio liberarlo,” spiegò con voce soffocata. “Voglio un motivo valido per liberarlo. È che è così giovane, Guinevere! Credo non abbia ancora venticinque anni.”

“Non è che tu sia molto più vecchio,” gli fece notare Gwen con buonsenso.

“Io non sto per finire in prigione per il resto dei miei giorni,” osservò Arthur cupamente. “Cioè, se lo libero probabilmente sì, ma...” lasciò la frase in sospeso, sospirò e si lasciò cadere pesantemente in grembo a Gwen.

Lei sollevò un sopracciglio.

“Arthur, no,” disse in tono deciso. “Ci abbiamo già provato, non funziona. Non-”

“Solo... solo...” Arthur le prese una mano e se la appoggiò sui capelli, e lei dovette sforzarsi per trattenere un sorriso. “Solo questo, giuro. Nient'altro.”

“Okay,” rispose Gwen, prendendo ad accarezzargli con gentilezza i capelli. “Okay.”

“Cosa devo fare?” mugugnò Arthur in tono lamentoso, suonando esattamente come un bambino che fa i capricci e senza nemmeno riuscire a vergognarsene troppo