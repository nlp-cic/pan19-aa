hanno chiamato il caso del secolo!”

“E contro il Capo dell’accusa!”

Phoenix tenta di trattenere un sorriso. Beata ignoranza; Edgeworth appare subito come una persona chiusa e la sua minuzia nel ricercare ogni dettaglio intimorisce i suoi giovani colleghi, ma non sanno che tutto l’impegno che ci mette ha l’obiettivo di scovare la verità, proprio come loro. Non l’hanno neanche conosciuto quando aveva appena iniziato la professione di avvocato – allora sì che era davvero da temere!

“Lo prenderò come un complimento.” Athena e Apollo sembrano quasi scattare sull’attenti.

Phoenix sorride. “Bello scontro oggi.” dice. Immediatamente sa che Athena ha percepito la malinconia nella sua voce, così come la percepisce quando Miles gli risponde, “Molto stimolante certamente.” Infatti la ragazza li osserva attentamente, meno tesa di prima. I suoi occhi brillano di curiosità.

 “Come mai sei qui?” chiede Phoenix a Edgeworth, cercando di non pensare all’interrogatorio che lo aspetta.

“Volevo congratularmi con voi.” Con la coda dell’occhio, Phoenix nota Apollo riscuotersi. Ah, una bugia. Phoenix non ha bisogno del suo magatama per sapere che Edgeworth ha altre intenzioni; si guarda attorno, arrossisce di quel poco che solo Phoenix, vicino a lui, può notare. “Mi chiedevo se-“

“Dopo.” Phoenix si affretta a dire. “Ti faccio sapere dopo.” L’attenzione di Athena, Apollo e Trucy è stata definitivamente accesa. Anche Edgeworth sembra notare gli sguardi curiosi dei suoi ragazzi, e velocemente annuisce e si allontana.

“Cosa sta succedendo?” chiedono, un coro scoordinato che Phoenix comprende solo perché sapeva che sarebbe successo. Da lontano il giudice, i poliziotti e tutti coloro che sono venuti ad assistere al processo si voltano verso di loro; le Corde d’Acciaio di Apollo sono in piena forma oggi.

“Andiamo in ufficio a festeggiare, forza!”

“Ma…” si leva il coro di proteste.

“In ufficio.” ripete Phoenix. I suoi ragazzi lo guardano con sospetto, ma almeno nessuno sconosciuto li fissa, adesso.

‘La calma prima di una tempesta’ è un’espressione che Phoenix conosce e comprende alla perfezione; in tutta la sua carriera di avvocato, sin dagli inizi con Maya – dovrebbe telefonarle, da quando è Maestra si lamenta spesso di quanto le manca qualcuno che le racconti i nuovi episodi del Samurai d’Argento – ha spesso vissuto lunghi periodi di nulla assoluto seguiti da processi memorabili. L’espressione si adatta perfettamente al viaggio dall’aula 6 del tribunale all’ufficio. I ragazzi paiono tranquilli, ma Phoenix sa cosa l’aspetta non appena avranno varcato la soglia.

“Allora?” “Cosa succede papà?” “Adesso dicci!” dicono tutti e tre insieme.

Phoenix sospira, orgoglioso però che per una volta le sue predizioni sono state corrette. Su quello che sta per rivelare, però, spera che le reazioni dei suoi ragazzi siano diverse da come ora le immagina. Si è affezionato a loro e adesso sono una parte importante della sua vita. “Questo è stato il mio processo finale contro Edgeworth.”

“Ma come!” esclama Athena mentre Widget emette un robotico noo! “Fate faville insieme! Anche lui era triste, l’ho sentito!”

“Non ti piace più Edgeworth?” chiede Trucy, triste. Ha avuto modo di conoscerlo fuori dal tribunale, mentre convinceva Phoenix a riprendere a lavorare come avvocato, e ha un’opinione positiva di lui.

Al contrario, invece, vorrebbe dirle Phoenix, ma ha bisogno di pensare prima di parlare. Non ha l’acqua alla gola, non deve presentare prove, ma è un argomento delicato – non è il caso di bluffare, gli ha detto Edgeworth. “Certo che no, Truce. Non potevamo fare altrimenti. Vedi, per fare in modo che i processi siano giusti ci sono una serie di regole da rispettare e per questo-“

“Non ci credo!” esclama Athena. Ha già capito tutto con la sua abilità e la sua intelligenza; davvero un ottimo acquisto per il suo studio legale.

“Esatto. Io ed Edgeworth non possiamo fare più gli stessi processi perché stiamo insieme.”

“Insieme… insieme?” Le Corde d’Acciaio di Apollo funzionano perfettamente nonostante la sorpresa del loro padrone, che guarda Phoenix sconvolto.

“Esatto.”

“Miles Edgeworth?”

“Non è poi così strano!” protesta Phoenix. Maya lo saprebbe; li ha visti salvarsi la vita a vicenda, collaborare, ed è lei stessa amica di Edgeworth. Probabilmente, una volta che l’avrà detto anche a lei, risponderà “Finalmente!” – o potrebbe rivelarsi un disastro. Non ci sono mezze misure con Maya.

Trucy sorride e corre ad abbracciarlo. “Lo sapevo! Bravo papà!”

“Lo sapevi?!” Apollo non si è ancora ripreso dallo shock, pare, perché la sua voce cede, una caduta di tono come ultimo regalo della pubertà. Da bianco diventa rosso come un peperone.

Athena gli dà una pacca sulla schiena. “Sii felice, Apollo!”

È andata piuttosto bene, considerato che il suo partner – così Edgeworth ha insistito che si riferiscano a vicenda – è uno dei più temibili avvocati dell’accusa, addirittura il loro capo. Trucy lo conosce e non lavora nel loro stesso