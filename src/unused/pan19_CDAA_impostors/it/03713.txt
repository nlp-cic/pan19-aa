qualcuno con mille dubbi e domande, quello è sicuramente Genn.
Ma oggi è diverso.
Il fatto è che non possono più suonare lì: sembra che un vicino li abbia quasi denunciati, sostenendo che “non è possibile dormire con quei due strimpellatori di chitarre alle 3 di notte”. Ieri sua mamma, con sincero dispiacere, gli ha detto di cercare un nuovo posto e Alessio, dopo un momento di rassegnazione, le ha promesso che lo farà.
A Gennaro, però, non l'ha ancora detto.
Ed è strano, perché di solito è il primo che chiama se ci sono delle novità con la loro musica: l'ha messo anche al primo posto tra le chiamate rapide.
«Ma tu ci credi?»
Quello parole gli escono di bocca prima che possa fare alcunché per trattenerle, ed è allora che comprende il suo vero problema: il non poter suonare più nella loro cantina è solo una piccola parte dei mille dubbi che intasano la sua mente.
«Che intendi?»
Già, che cosa gli passa per la testa?
È vero, dopo la notizia di sua madre un po' di apprensione gli è venuta – lo si vede bene dalla quantità di accordi che ha scritto sul nuovo spartito, ovvero tre – ma la verità è che ha paura, una fottuta paura del loro futuro. Non di quello imminente, non il domani e nemmeno quello dopo ancora. Il futuro che intende lui non è quantificabile in tempo e nemmeno in numero, ma è la dritta conseguenza di ciò che stanno facendo ora e che hanno fatto negli ultimi due anni.
Due anni in cui, gomito a gomito, con tanta serietà e meno – all'inizio – hanno lavorato assieme, per costruirsi un futuro. E sì, sono ancora giovani – a malapena Alessio può ordinare una birra senza che il barista lo guardi dall'alto in basso chiedendogli la carta d'identità – ma il problema è proprio questo: dopotutto quando hai diciotto anni e tutta la vita adulta davanti, il futuro fa più paura di un'appuntamento dal dentista.
Alessio sa che nel loro lavoro c'è tutto ciò che serve: ambizioni, capacità e tanto, tanto sacrificio. Ma è da un po' che una parte di lui si domanda se questo basta per costruirsi un futuro e oggi, con il problema della cantina e la testa che cerca in tutti i modi di buttare giù degli accordi che non arrivano, i suoi dubbi affiorano.
«Tu credi in quello che facciamo?» butta fuori alla fine, abbassando suo malgrado gli occhi, nel caso in cui Genn decida di alzare i suoi e guardarlo. Si vergogna di quella domanda: un po' perché l'essere sempre ottimista è la sua caratteristica più grande, un po' perché è un maschio, e un maschio non esterna quasi mai i suoi timori.
«Alè, ma di che cosa stai parlando?»
In tutta risposta Alessio ritorna a pizzicare qualche corda – non sa nemmeno lui se un la o un re – anche se la sua vista è un po' sfocata. Per la seconda volta si domanda perché abbia chiamato Genn visto che non ha molta voglia di parlare, ma alla fine sospira e si costringe a fermare la mano, la quale ha preso a tremare leggermente.
«Mamma dice che non possiamo più usare la cantina perché disturbiamo il vicinato» mormora Alessio ad un certo punto, pensando che quella frase basti a chiudere il discorso. Quella strana sensazione che prima lo ha costretto a esternare una parte dei suoi dubbi ormai è bell'e che passata.
Sente però un vuoto al centro della pancia, in corrispondenza dello stomaco; un vuoto che ha bisogno di essere colmato da qualcosa, qualunque cosa, ed è allora che la diga si apre per riempire quello spazio e dalla sua bocca escono parole. «Ma non è solo questo. Il problema è che ho paura. Lo so che siamo solo all'inizio e che ci vuole tempo per queste cose, ma se non dovessimo riuscirci Genn? Ho come la sensazione che non stiamo facendo abbastanza... Questo, lo stare in cantina per ore, cercare di scrivere e arrangiare qualcosa. E se poi non dovesse andare in porto nulla? E se rimanessimo soli?»
Cala un silenzio strano dopo che Alessio smette di parlare: le sue parole sono state chiare, anche fin troppo, e in quella piccola cantina sono rimbombate tutte, creando una sorta di doppia voce. Ora però si sente solo il suono di un'altra goccia d'acqua che cade.
«Alè, stare chiuso qui dentro con me ti fa male, sappilo» dice alla fine Gennaro.
Alessio, suo malgrado, accenna un piccolo sorriso e uno sbuffo: Genn ha uno strano senso dell'umorismo che tende a tirar fuori molto di rado.
«Dai, Genn, sono serio...» tenta di protestare, sperando che tutto il suo discorso non si riduca davvero a una triste battuta di spirito. In realtà, non sa bene nemmeno lui in quale reazione di Genn sperare: vorrebbe solo capire se è il solo ad avere quei dubbi e se, magari – sì, ci spera davvero – possano condividere quest'altra cosa della paura.
E alla fine Gennaro alza finalmente gli occhi e li fissa in quelli di Alessio con una determinazione che non l