decorare la cappella votiva, il corpo di Dean ebbe un fremito sotto lo sguardo del suo dio, prima di tornare a rilassarsi completamente. La sua anima si stava velocemente adattandosi cambiamenti del suo corpo, modellandosi plastica intorno a quel piccolo nucleo di grazia che Castiel gli aveva donato, abbracciandola e fondendola con la sua luce che negli anni aveva attirato tanti angeli.

La luce, questo lo aveva attirato a Dean, mentre combattevano ogni singolo demone dell'inferno per salvarlo dalla perdizione. Nonostante i quarant'anni passati fra quelle fiamme e i tormenti, il dolore e le atrocità commesse, la sua anima lacerata lasciava intravedere la natura meravigliosa che il Padre gli aveva dato: generoso, pronto a sacrificarsi per chiunque, leale, forse troppo, visto quanto gli era costato.

Ma tutto quello sarebbe presto cambiato, giurò a se stesso Castiel, portandosi la mano del cacciatore alle labbra e baciandogli dolcemente le dita, quasi con reverenza.

Sam aveva avuto la sua possibilità, ne aveva avuta più d'una a dire il vero, e le aveva tutte sprecate, gettando Dean da parte come non contasse nulla. Castiel non avrebbe fatto lo stesso errore, lui si sarebbe assicurato che la lealtà e l'amore di Dean fossero ben preservati e riposti nella giusta persona. In lui.

Dean voltò appena la testa, quasi lo stesse inconsciamente cercando. Sarebbe stato uno splendido angelo, uno di cui il paradiso sarebbe potuto andare fiero, una volta che il rituale fosse finito, e lo avrebbe venerato e amato, esattamente come aveva sempre fatto con le persone sbagliate.

Le dita del cacciatore erano calde contro la sua guancia, mentre Castiel lo osservava dormire. Presto, molto presto.

* * *

Il rumore dell'Impala era inconfondibile. Sotto il caldo sole la carrozzeria scintillava, nera e lucida come non mai, una vera perla in quel deserto di polvere. Accanto a lui Dean osservava impassibile la scena, la grazia pulsava a ritmo con il suo cuore, mentre nel pugno stringeva la sua nuova spada angelica. C'era voluto del tempo per trovare il materiale, ma non sarebbe stato dio se non ci fosse riuscito.

Castiel continuò ad osservare il mezzo che si avvicinava, fino a fermarsi di fronte a loro. Aveva pensato Bobby e Sam avrebbero impiegato molto meno per trovarli, ma evidentemente le condizioni del giovane Winchester dovevano essere più gravi del previsto. Forse avrebbe dovuto guarirlo, non appena il mondo si fosse abituato all'esistenza e alla presenza del nuovo dio, in fondo poteva ancora usare quei due nel suo progetto per un nuovo mondo

“Vi aspettavo molto prima.”

Lo sguardo che Sam gli rivolse era puro odio e dolore. I ricordi dell'inferno e la lontananza dal fratello si stavano facendo sentire sulla sua psiche e sulla sua anima. “Castiel,” ringhiò, sfoderando il coltello demoniaco e avanzando, traballando. “Lascia andare Dean.”

Sì, decisamente avrebbe dovuto guarirlo, prima o poi.

Dean si tese come una corda di violino e Castiel dovette bloccarlo, prima che facesse qualcosa di cui entrambi si sarebbero pentiti.

Il potere intorno a loro era quasi palpabile e Castiel vide Bobby impallidire. Aveva sempre apprezzato la conoscenza del vecchio cacciatore, decisamente gli sarebbe tornata utile.

Castiel lanciò un'occhiata distratta alla sua destra e il nuovo angelo si rilassò appena. “Nessuno sta trattenendo Dean,” mormorò quindi, avanzando verso i due cacciatori. “Gli ho donato uno status che si adattasse maggiormente alla sua natura.”

“Cosa?”

“Protettore, Samuel,” spiegò pazientemente. “Quello per cui Dean era nato, in realtà. D'ora in poi servirà il paradiso. E me,” continuò, sottolineando particolarmente l'ultima parte. “Sarà il primo delle nuove schiere angeliche che veglieranno su questa umanità distrutta.”

Venerando e amando il proprio dio, esattamente come qualsiasi angelo avrebbe dovuto fare. Sul petto di Dean campeggiava il suo marchio, un simbolo enochiano antico come l'eternità, frutto del suo sangue che aveva bruciato la pelle, la carne e ogni residuo di umanità che aveva afflitto l'amico per così tanti anni.

Lo sguardo spaventato di Sam incrociò quello freddo del fratello, prima di spostarsi sul nuovo marchio che ora campeggiava sul suo petto e tornare su Castiel. “Tu non puoi...”

“È stato meglio così, Samuel,” asserì Castiel, dando loro le spalle per rientrare nella cappella. “Tornate al garage, non intendo ferirvi,” concluse, facendo un cenno a Dean perché lo seguisse.

Forse avrebbe dovuto considerare meglio la cosa, in fondo Dean era l'unica cosa che separasse Sam dalla sua pazzia, la sua ancora, e si era sempre preso cura di lui, mettendolo al centro del proprio mondo. Perderlo così, dopo aver ricordato i tormenti dell'inferno, doveva essere stato veramente devastante.

Probabilmente per questo si lanciò contro Castiel, incurante del fatto che questi potesse incenerirlo con un solo sguardo. Tutto si sarebbero aspettati, tranne che la lama di Dean lo trapassasse, proprio all'altezza del cuore.

Sam emise un suono strozzato, coprendo la mano di Dean che reggeva l'arma con la sua. Un rivolo di sangue gli uscì dall'angolo sinistro della bocca e il suo sguardo tradito e sconcertato si incatenò per una frazione di secondo con quello completamente indifferente del fratello, mentre