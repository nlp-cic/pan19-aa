era certa che non somigliasse fisicamente al Dottore. Lunet si ripeté che quello era un estraneo, che da tale andava trattato. Si girò con calcolata lentezza, sollevò il mento a mo' di sfida: «Prego?» disse gelidamente cortese. L'uomo inclinò la testa, si schiarì la gola con un colpo di tosse, il sorriso non aveva lasciato il volto: «Ci ho messo un po' a rintracciarti, volevo arrivare per il tuo compleanno e farti una sorpresa ma non è andata come avevo immaginato.» disse con enfasi teatrale: «Comunque, eccomi qui!» esclamò gioioso, fece un passo indietro ignorando i passanti e allargò le braccia, come se aspettasse un applauso. Lunet andò con la schiena contro alla vetrina per reazione, troppo sconcertata e insieme incuriosita per reagire, sentì l'assurda ipotesi tornare alla carica.'È il Dottore!' ma lei credeva alla verità mostrata dagli occhi, ovvero a quella voce estranea che parlava concitatamente. L'uomo arcuò le sopracciglia castane, lasciandosi sfuggire un sospiro: «Hai ragione.» disse con una dolcezza che Lunet riconobbe: «Non è così che mi hai conosciuto, ma vedi...» iniziò a frugare nelle tasche del cappotto e in seguito della giacca: «Sono io!» estrasse una bacchetta di metallo puntandogliela addosso. «E sarebbe?» chiosò Lunet, trattenendo a stento una risata. «Il cacciavite sonico.» abbassò il braccio, avvilito e indignato al tempo stesso: «Quello che ho progettato e fabbricato io.» specificò, agitò l'oggetto davanti a Lunet: «Non te l'ho mai mostrato. Giusto?» domandò retorico, non finse di aspettare la risposta: «Sono il Dottore.» concluse, quasi fosse una logica deduzione, una verità insindacabile. Stranamente, Lunet era perfettamente d'accordo con lui; una parte di lei ancora si ribellava ma l'altra era già convinta, perché non aveva dubitato di rivederlo; si alzò sulle punte dei piedi per cingergli il collo in un abbraccio. Pensò che il cuore avrebbe finito per balzarle fuori dal petto, tanta era la gioia ma non accadde e il Dottore la tenne stretta a sé così come aveva fatto quando l'aveva sollevata dalla balaustra, aveva la stessa forza, aveva lo stesso calore insolito in un uomo e forse indugiò troppo, perché nello scostarsi Lunet mise un passo di distanza fra loro. Il Dottore sembrò capire la ragione del suo comportamento, lo accettò senza porre domande o fare commenti. Per alcuni secondi restarono a guardarsi, a studiare i reciproci cambiamenti; poi il Dottore fece un cenno vago: «Andiamo.» propose. «Dove?» chiese Lunet. Lui si strinse nelle spalle: «Non saprei. Non ha importanza.» decise con aria pensosa: «Tu dove vuoi andare?»

   Camminarono a lungo, Lunet non si accorse di avergli stretto la mano e se ne meravigliò perché era refrattaria ai contatti fisici, persino sua madre incontrava qualche difficoltà nell'abbracciarla. Sedettero, infine, nel giardino interno di una caffetteria; era un locale dai colori delicati e i rumori ovattati dove Lunet non si sentiva minacciata. Il Dottore non era un uomo come gli altri, nessun dubbio in merito; quando le rivelò di essere un alieno per Lunet fu una parziale sorpresa: nessun essere umano avrebbe potuto mutare il proprio aspetto a quel modo e in buona parte, anche la sua personalità pareva essersi rinnovata. Parlò di cose sconosciute che Lunet non sarebbe stata in grado di sognare e gliele spiegò con l'entusiasmo di un ragazzino, eppure nel Dottore c'era anche un dolore che sembrava non voler smorzare, c'era una rabbia che a stento dominava e una incontenibile voglia di vivere e di apprendere. Non erano sentimenti sconosciuti, erano sentimenti che il Dottore esprimeva in maniera sottilmente diversa; forse un uomo come lui sarebbe stato folle mentre il Dottore era straordinario. «TARDIS.» ripeté Lunet, come se volesse rendere quel termine famigliare. Poi, anche se Lunet non avrebbe voluto, lui tacque per qualche secondo: «E tu?» chiese con la premura di un vecchio amico. La ragazza abbassò lo sguardo sulla tazza di cioccolata calda: «Credo che tutto di me possa suonarti banale.» disse imbarazzata: «Una storia già sentita tante altre volte...» Il Dottore scosse la testa con energia: «Detesto quando lo dite!» si lamentò con una smorfia: «Non c'è mai nulla di scontato nelle vostre esistenze, non c'è niente di piatto nei vostri pensieri: siete creature meravigliose che creano interi mondi semplicemente sognando e date per scontato la vostra sconfinata sete di conoscenza... Se io avessi il tempo e il potere di farlo, conoscerei ciascuno di voi, ascolterei i suoi silenzi, ammirerei i suoi progetti e piangerei, riderei con lui sino alla fine dei suoi giorni.» Lunet cercò una replica soddisfacente, prima che potesse esporla si sentì domandare: «I tuoi giorni come finiranno, Dottore?» Si pentì di aver detto qualcosa che poteva risultare crudele, non era stata una sua intenzione, fece un cenno di diniego: «Scusami.» mormorò, ritrasse le mani in grembo: «Penserai sia un'ingrata....» «No.» ribatté prontamente il Dottore: «Perché dovrei crederlo?» Lunet serrò le labbra in un'espressione nervosa: «Beh... Tu mi hai salvato.» cercò di aggiungere