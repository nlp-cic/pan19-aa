riesci a smettere di guardarlo, trovi che sia bellissimo.
 
Cosa ti sta succedendo Jim? Cosa diavolo ti passa per la testa? A te piacciono le ragazze, ti sono sempre piaciute le ragazze.
 
Ma quando ti rendi conto che lui, nonostante tutto, non smette di tremare, sei colto dal panico e agisci d’istinto, ti spogli di tutti gli indumenti, che ammucchi, frettolosamente, ai piedi del letto, e con indosso solamente la biancheria ti infili sotto le coperte accanto a lui. Fai aderire il tuo petto alla schiena del tuo compagno e gli passi un braccio intorno alla vita per tenerlo più stretto a te in modo da potergli trasmettere tutto il tuo calore.
Dapprima lo senti emettere un brontolio infastidito ma poi ti rendi conto che si sta rilassando nel tuo abbraccio, ha smesso quasi completamente di tremare. Percepisci una parola, il cui significato ti è ignoto, poi senti il suo respiro farsi regolare, solo allora ti tranquillizzi un poco. Ti domandi cosa diavolo abbia detto ma, sei costretto ad ammettere che, di qualsiasi cosa si tratti, ha un suono gradevole pronunciato lui.
Solo allora ordini al computer di spegnere le luci. Per quanto ti sforzi, non riesci a prendere sonno perché il suo profumo ti annebbia la mente. Non avresti mai pensato che potesse avere un profumo tanto buono.
 
Cosa ti sta succedendo Jim? Cosa sta accadendo al tuo corpo stretto al suo?
Ringrazi il cielo che per lo meno Spock stia dormendo profondamente.
 
La mattina seguente, quando apri gli occhi, ti ci vuole un po’ di tempo per realizzare dove ti trovi e soprattutto con chi. Le tue braccia e le tue gambe sono tutte un intreccio con quelle del tuo compagno di stanza. Passato il momento di urgenza e, tornato a mente lucida, vieni assalito da una nuova ondata di panico e inizi a chiederti cosa penserà Spock quando aprirà gli occhi e si renderà conto di avere dormito abbracciato a te e, per di più, con indosso la sola biancheria intima.
 
Del resto, quali alternative avevi Jim? Lui non smetteva di tremare, e tu non hai fatto altro che prestargli soccorso. E’ questa la verità e tu gliela dirai.
Ma allora, dimmi, perché sei tanto nervoso?
 
Ripassi mentalmente il discorso che ti sei preparato, hai perso il conto, tante sono le volte che hai provato a figurarlo, quando lo vedi sollevare lentamente le palpebre per poi riabbassarle per un attimo prima di guardarti con i suoi occhi scuri e profondi.
 
Jim, cosa stai facendo? Smettila di fissarlo, se ne accorgerà e la situazione è già fin troppo imbarazzante.
 
Apri la bocca ma, ti scopri incapace di articolare alcun suono quando senti quello che, mai, ti saresti aspettato potesse uscire dalle sue labbra.
«Grazie» Ti sussurra piano, prima di chiudere gli occhi per poi accoccolarsi di nuovo contro il tuo petto.
Guardi l’orologio e ti senti sollevato all’idea che manchi ancora un po’ di tempo al momento di alzarsi. Dopo avere trascorso una notte insonne, senti, prepotente, il bisogno di riposare.
Pensi che, forse, la mattina seguente ne parlerete o magari non lo farete ma, ora, hai la consapevolezza che non sia più tanto importante perché, dopo giorni, ti senti finalmente bene, sei rilassato e scivoli in un sonno senza sogni.
 
Ti ritrovi a maledire il suono della sveglia, ti alzi e lo fai senza dire nulla. Ti vesti e ti dirigi verso le aule. Spock fa lo stesso. Non sai cosa ti riserverà il futuro, se la vita vi porterà lontano l’uno dall’altro, ma quello di cui hai la certezza più assoluta, è il fatto che, quella notte, tra di voi, è nato un legame complesso e profondo, qualcosa che non necessita di parole e che vi unirà per sempre.
 
 
 Spock
 
Non ne puoi più di essere quello diverso, ovunque tu vada è sempre la stessa fottuta storia, sei sempre troppo o troppo poco. Non abbastanza vulcaniano per gli standard del tuo pianeta natale, non abbastanza umano per quelli terrestri. In te convivono due nature, due popoli ma ti senti come se non appartenessi a nessuno di questi.
In un momento di insofferenza, davvero non troppo vulcaniano, corri giù per le scale e ti precipiti fuori, così, con quello che hai addosso: i pantaloni dell’uniforme e una maglia leggera. E’ arrivato l’inverno ma non ti importa poi molto.
Inizia a camminare, stare all’aria aperta ti fa sentire subito meglio. Sulle prime non senti neppure il freddo, eppure si gela ma tu non te ne rendi conto fino a quando non ti ritrovi completamente zuppo d’acqua. Sta piovendo forte e un fulmine che ha appena squarciato il cielo come una crepa, attira la tua attenzione. Stai tremando ma, continui a camminare come nulla fosse, il vento sul viso e i vestiti incollati addosso fino a quando non senti un rumore di passi alle tue spalle.
 
«Ehi, orecchie a punta, vuoi morire congelato?»
 
Riconosci subito la voce di Jim, il tuo compagno di stanza. Non rispondi mentre ti domandi il perché le tue orecchie suscitino tanta ilarità negli umani. Solo quando ti chiama con il tuo nome decidi di voltarti.
 
Jim non è poi così male