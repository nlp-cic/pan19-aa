perso. Ero in un
negozio con mamma e papà e stavo provando un bellissimo
papillon fucsia, quando
ho sentito papà e mamma parlare. Dicevano che a un bambino
non dovrebbero
piacere le cose rosa, perché sono da femmine” il
suo sguardo si fece ancora più
triste “Sono scappato” concluse tirando su con il
naso.

Kurt gli strinse la mano, facendogli
alzare gli occhi, e poi
sorrise. “Anche a me piace il rosa. Però sono un
maschio, non sono una femmina”
disse sicuro.

“Quindi?” gli
occhi di Blaine erano in cerca di
rassicurazione.

Kurt scosse la testa “Non
lo so. Forse dovrei chiedere a
papà. Una volta lui mi ha visto leggere Vogue, ma non ha
detto che era da
femmine” ricordò “Mi ha chiesto solo
quale di quegli abiti credevo sarebbe
stato meglio alla mamma” concluse con un sorriso, alzandosi e
tendendogli la
mano.

Blaine la guardò un
attimo, poi l’afferrò.

*

Quando Burt vide Kurt venire verso di
lui mano nella mano
con un ragazzino abbastanza spaurito sorrise.

Primo, aveva distratto Elizabeth da
gioielli che lui di
certo non poteva permettersi. Secondo, Kurt aveva quello sguardo in
cerca di
risposte che era abituato a vedere ogni volta che i bambini del
quartiere lo
prendevano in giro per il suo servizio da tè.

Questa era una classica situazione da
Papà Burt.

“Ehi, figliolo”
lo salutò “Chi è il tuo
amico?”

Kurt sorrise “Lui
è Blaine. Si è perso”

Ok, forse questa volta la questione
era un po’ più
complicata. Perciò si inginocchiò fino ad
arrivare alla stessa altezza dei due
bambini e chiese “Mentre aspettiamo i tuoi genitori, vi va di
prendere un
frullato?”

*

L’altoparlante aveva
già mandato il messaggio per i genitori
di Blaine, e loro erano al Bar in attesa.

Durante la strada, Kurt gli aveva
spiegato la situazione,
ogni tanto chiedendo conferma al ragazzino riccioluto ancora stretto
alla sua
mano e ora Burt, seduto a uno dei tavolini, stava riflettendo sulla
risposta da
dare.

Diede un’occhiata ai due
che chiacchieravano allegramente di
fronte ai loro bicchieri insieme ad Elizabeth e sorrise. 

Forse aveva la risposta.

*

“Sai, questa cannuccia
è dello stesso colore dei tuoi occhi”
fece Blaine a un certo punto, facendo arrossire Kurt. “Anche
se i tuoi occhi
sono più belli” sorrise.

“La tua cannuccia
è verde, ma non è dello stesso colore dei
tuoi occhi” disse dopo un po’ Kurt.

Blaine lo guardò confuso,
e piegò la testa da un lato “Di
che colore sono i miei occhi?” chiese, allora.

“Un po’ verdi, un
po’ marroni, un po’ dorati” Kurt lo
osservò attentamente “sembrano miele”
concluse, arrossendo furiosamente.

Elizabeth rise, e
accarezzò la guancia scarlatta del figlio,
per poi allungarsi verso il marito.

“Qualcuno qui si
è innamorato” gli sussurrò
all’orecchio.

Burt sorrise, occhieggiando ai due
che si lanciavano sguardi
imbarazzati. Non gli sarebbe dispiaciuto avere Blaine come genero, si
disse,
prima di maledirsi per il pensiero. Avevano 6 anni e lui faceva
progetti per la
loro vita futura. Ma qualcosa gli disse che il ragazzo avrebbe passato il test del fucile.

“Blaine” lo
chiamò, distogliendolo dalla sua conta delle
lentiggini di Kurt. Entrambi arrossirono. Si compiacque mentalmente.

“I tuoi dovrebbero essere
qui tra poco, il centro
commerciale è grande, ma non ci vuole molto”

Il bambino si rabbuiò.

“Cosa
c’è? Non vuoi che i tuoi ti vengano a
prendere?”
chiese.

“Non voglio lasciare
Kurt” rispose semplicemente. 

Burt osservò suo figlio
arrossire, poi ridacchiò “Puoi
venire a casa nostra quando vuoi”

Blaine sorrise raggiante, per poi
rabbuiarsi. “I miei non me
lo permetteranno”

“Perché
no?” Kurt lo guardò.

“Vogliono che frequenti
gente di alto rango” rispose
tentennando su parole evidentemente non sue.

Kurt si intristì.

“Credo che riusciremo a
convincerli, non ti preoccupare”
disse Burt guardando la moglie. “Ora però passiamo
al problema principale:
perché sei scappato” aggiunse serio.

“Sai, Blaine, spesso i
genitori pensano di sapere cosa è
meglio per i figli, e credono di poter decidere per loro,
ciò che è giusto e
ciò che non lo è. Ora non ti sto dicendo di
disubbidire ai tuoi genitori, ma ci
sono cose che puoi conoscere solo tu e loro non possono
dirtele.”

Blaine lo ascoltava concentrato,
senza rendersi conto di
aver afferrato la mano di Kurt.

“Se a te piace il rosa,
loro non possono convincerti del
contrario o dirti che è sbagliato,
perché
non è a loro che deve piacere ma a te. E se a te piace, loro
non possono farci
nulla.”

“Quindi se a me piace Kurt
e voglio vederlo tutti i giorni
loro non possono farci nulla?” chiese Blaine, pendendo dalle
sue labbra. 

Kurt arrossì ancora. 

“Loro possono impedirti di
vederlo, ma se lo fanno solo
perché a te piace e loro non vogliono, allora non
è giusto” rispose Elizabeth
dolcemente.

“Però possono
farlo” disse Blaine abbattuto, chinando la
testa.

Kurt gli accarezzò i
capelli e gli sorrise.

“Sì, possono, ma
sta a