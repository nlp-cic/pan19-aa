.





Era stato così difficile scindere di nuovo quell’io da quel noi dopo che lui aveva finto la sua morte e ci ero riuscito completamente solo dopo aver incontrato Mary, solo dopo aver imparato a pronunciare un altro noi, molto diverso dal primo.





Nonostante sapessi quanto Sherlock non si sbagliasse, non potevo dubitare di lei come avevo fatto con altre persone in passato. Non era così facile.





Era lei il mio noi. Le avrei dovuto concedere il beneficio del dubbio o, quanto meno, la possibilità di spiegarsi.





“Mary Morstan non è il suo vero nome. La vera Mary è nata morta nell’ottobre del 1972. Ho dovuto eseguire delle ricerche piuttosto veloci mentre voi tutti eravate alla mia ricerca. Compresa lei, perciò ti ho chiesto di non farne parola con nessuno. Credo abbia un’identità segreta o qualcosa del genere. Ma devo capire fino a che punto…devo capire meglio.” Disse, mentre io rimasi in silenzio, annegato dalla marea di pensieri che mi travolgeva.





“Arriverà presto, John. È già sulla buona strada…”





“Tu, tu come lo sai? Insomma, può essere che abbia un nome diverso ma-“





“Mi ha sparato e tanto basta a me. Se non basta per te puoi restare qui e ascoltare cosa avrà da dirmi. Se ce la fai.” Era una cattiveria quella e sarebbe stato doloroso per me, lo sapevo io e lo sapeva anche lui, lo capii dall’ultima frase che mi rivolse con tono più basso e caldo del solito. 





Si era appena preoccupato per me? E perché io ero lì fermo a fissarlo? Stavo scegliendo da che parte pendere oppure avevo già deciso di credere a Mary e di lasciare Sherlock un passo indietro? 





“Ce la posso fare.” Risposi abbassando la testa, lui si alzò dalla sedia e si avvicinò a me. Nel buio di quel corridoio non seppi dire che espressione avesse sul volto, ma sicuramente non era contento. 





Sospirai.





“Sherlock…” lo chiamai quando con un passo mi superò, iniziando a percorrere il corridoio nel senso opposto. “Resto perché ho bisogno di sentirglielo dire.” Aggiunsi quando si voltò a guardarmi. “Ti credo…” pronunciai.





Ogni pensiero oggettivo che era rimasto nella mia testa - forse uno o due - si erano arresi alle parole di colui che era ancora l’uomo più brillante del mondo e quello era un particolare non da poco; mentre il resto di me era lì a gridare quanto in realtà si sbagliasse su di lei, ad urlare quanto per lui fosse facile sparare deduzioni in quella maniera, tutto perché non capiva. Non sapeva quanto fosse difficile.





Dovevo sapere e per sapere, dovevo restare. 





Così, con lo sguardo fisso nel suo, presi posto su quella sedia.





“…ma spero tu ti sbagli” e lo sperai con tutto il cuore, fino all’ultimo.



 



I minuti che seguirono furono silenziosi fmentre io ero ancora sulla sedia in fondo al corridoio, in attesa. 





Mary non ci mise troppo tempo ad arrivare e le parole che seguirono furono così sconvolgenti che, per qualche istante, faticai a mantenere il filo del discorso. Sentivo la voce di Sherlock che parlava piano, quasi come se percepisse il mio disagio e volesse aiutarmi a rallentare le informazioni che mi arrivavano.





Ma la sentivo, in quel momento, anche da quella distanza, la sentivo la sua mente che produceva quel ronzio laborioso. Anche lui era cosciente del fatto di non sapere tutto su Mary e che fossimo lì per scoprirlo.



 



“Perché John non deve sapere che gli ho mentito.”





Sentii pronunciarle.





E dopo poco la luce mi invase. Faticai a tenere gli occhi aperti per i primi secondi, ma poi la vidi dall’altro lato del corridoio, esitante nel voltarsi quasi quanto lo ero io nel guardarla. Sentii la bile bruciarmi la gola in quel momento.





Per una volta, una sola, avevo sperato che Sherlock si sbagliasse. 





Ma come avevo fatto ad illudermi a tal punto? Un sorriso amaro si dipinse sul mio volto. Lui era il genio di sempre e Mary mi aveva giocato un brutto scherzo. Era riuscita a manipolarmi e a farmi credere in lei, ad ingannarmi. Che sciocco.





“Ora parlate e risolvete tutto e in fretta.” Sentii la voce di lui invadere di nuovo lo spazio e mi sentii crollare.





Come avrei potuto risolvere quella situazione e cosa avrei dovuto dirle? Se c’era ancora qualcosa da dirle.





“Baker Street, ora.” 





Mi bastarono quelle parole per passarle oltre e seguire Sherlock fuori da quel luogo abbandonato.





Forse era semplicemente lui che avrei dovuto seguire per sempre, per non sbagliare, per non farmi ingannare da nessun altro. 





Ma lui lo aveva fatto, giusto? Anche lui mi aveva ingannato, seppur non quanto lei.




C’era qualcosa di insanamente sbagliato in me, perché pareva non potessi far a meno di scegliere gente disturbata, spostata alla quale affezionarmi più di altri.




Perché? 





Superai Mary e seguii Sherlock fuori, nella notte.





Stavo brancolando nel buio, tra l’uomo che poteva tenermi nel giusto, ma che non avevo creduto fino in fondo e la donna che mi aveva preso in giro fin dall’inizio, ma alla quale avevo dato la mia fiducia.



 

 



*   *   *




Fui il primo ad entrare, ancora sconvolto per