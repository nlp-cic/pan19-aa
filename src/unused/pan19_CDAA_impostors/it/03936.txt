bussare.

Non mi piace l’idea di essere essere in inferiorità numerica. «Stiamo gestendo una situazione riservata, per favore, rimani fuori fino a che non viene dato il via libera. Mi rincresce−»

«Entra» dice Fëanáro e la porta si apre mentre digrigno i denti.

Mio nipote più grande di solito riesce a rivolgermi almeno un sorriso di scuse prima di obbedire ciecamente al padre. Oggi non ci prova nemmeno.

«Immagine satellitare?» chiede Fëanáro.

«Tutte le luci nel mondo sono state appena estinte» obbietto.

«Nessuna immagine satellitare − dice Maitimo con tono di scusa − In ogni caso, possiamo impostare le traiettorie orbitali dai dati del GPS−»

«Già fatto. Sei in ritardo−»

«Stavo tenendo consiglio con i tuoi Lord. Arafinwë pensa che dobbiamo aspettare».

«Certo che lo pensa. I protocolli di lancio sono completi. Nolofinwë, vai alla seconda plancia e immetti i codici di lancio».

Potrei rifiutare. Mi potrebbe mettere da parte e farlo fare a Maitimo; potrebbe degnarsi di tentare di persuadermi; è plausibile che abbia progettato il sistema con una porta d’accesso secondaria in modo che possa eseguire lanci in ogni caso, senza una vera e propria autorizzazione. Ma lui non è l’unico qui che ha perso il padre a Formenos, che ha perso la pazienza per il tergiversare dei Valar, che è nell’umore di far vedere a Morgoth di cosa sono capaci i Noldor.

Inserisco i codici di lancio.

«Meno dieci secondi» dice Fëanáro, e nei suoi occhi una cupa soddisfazione inizia a rimpiazzare l’annebbiamento causato dalla rabbia. Tutti ci voltiamo verso la finestra: la vista degli Elfi è acuta e l’area di lancio dovrebbe essere − appena − visibile da qui.

«Meno cinque secondi».

Trattengo il respiro.

«Tre… Due… Uno…»

I missili si muovono ad una velocità straordinaria ma il mio primo pensiero mentre le code di fuoco si attorcigliano verso l’alto dai piedi della collina è "che lenti!"

La porta sbatte e mio fratello è qui con i suoi figli, i miei figli (Findekano guarda Maitimo prima di guardarmi, ma fingo che sia così perché l’altezza e i capelli di Maitimo si notano di più) e il resto della prole di Fëanáro. C’è mezzo secondo di silenzio di stupore mentre i missili, le code ardenti contro il cielo notturno, si sollevano verso est; ma mezzo secondo è il più lungo momento di silenzio che c’è in questa famiglia prima che inizino le urla e le ricriminazioni.

Fëanáro non partecipa; lascia che i suoi figli e i suoi nipoti diventino rauchi dalle urla mentre lui gioca con la tastiera, quasi pigramente. Solo quando Carnistir e Aikanáro stanno per venire alle mani e Artanis è vicina a strozzare Tyelkormo, Fëanáro parla, e tutto quello che dice è «Guardate».

In qualche modo ha manipolato il proiettore in modo da mostrare l’immagine sul soffitto; è una mossa intelligente, perché tutti inclinano la testa per guardare in su, cosa che ci rende come dei pulcini con la bocca aperta e nello stesso tempo ci impedisce di litigare.

Le immagini satellitari, come ho anticipato e come ha confermato Maitimo, sono nere.

«Quella è Angband» dice Fëanáro, il fanatismo illumina i suoi occhi. Nessuno osa contraddirlo.

Una scia di fuoco attraversa il soffitto, seguita vicino da altre due in una formazione così perfetta che è impossibile dubitare sia il lavoro di Fëanáro.

E il mio lavoro. Ci ho lavorato anche io.

I missili non impattano a terra; il mio fratellastro dice che il potere distruttivo delle bombe è maggiore se esplodono a mezz’aria. L’intensità del fuoco, tuttavia, illumina il terreno sotto le bombe; vedo vaghi contorni di mura, torri. Una fortezza. Davvero Morgoth pensava che le mura potessero bastare contro di noi?

Le bombe esplodono.

È solo un collegamento video, certamente. Ma nel buio, nell’improvviso silenzio, mentre guardiamo l’esplosione scuotere una terra lontana mezzo mondo, ciò che abbiamo fatto sembra terribilmente, disgustosamente, sconvolgentemente reale.

Il mondo è di fuoco. La fortezza di Morgoth è illuminata per un secondo dall’intensità dell’esplosione; poi tutto svanisce, vaporizzato, sparito istantaneamente, le particelle che l’hanno composto si sollevano sulle correnti dell’aria fiammeggiante mentre le bombe si coagulano in una forma a fungo che arde di un fuoco dorato, come una parodia disgustosa di Laurelin.

Laurelin è morto. Questa è vendetta, ricordo a me stesso, ma in nessun modo mi rende più facile respirare.

«Ora sono la Morte, il distruttore di Mondi» sussurra Fëanáro dietro di me. Artanis lo schiaffeggia.

 





***

 

Le piste non sono attrezzate per il decollo al buio; Fëanáro sta facendo fretta ai suoi subordinati perché mettano le lampietre a distanze regolari e Macalaure sta discutendo educatamente con il pilota. Questo è l’Air Force One, l’aereo di Atar. Credo che Fëanáro si aspettasse che protestassi per la sua requisizione. Non l’ho fatto.

Tutti i figli di Fëanáro e la maggior parte dei suoi sostenitori andranno con lui. Anche Air Force Two, Air Force Three e Air Force Four sono stati requisiti. I Silmaril sono indistruttibili, ma ci vorrà tempo per tirarli fuori