già aperta, con metà del contenuto ancora intatto, perciò aveva pensato bene di preparare un po’ di riso in bianco – preferiva le cose semplici, e non era decisamente un fan delle salse preconfezionate.
Intanto, Rufy e William erano ancora seduti sul divano a guardare il film. O meglio, forse era Rufy che lo stava realmente guardando, poiché era l’unico che dava segni di vita, sghignazzando di tanto in tanto; William, molto probabilmente, si era appisolato.
Law, ancora in cucina e che guardava la televisione da lontano, appoggiato al lavabo, prese una cucchiaiata abbondante di riso, ingoiandola quasi per intero. La scena con quell’odiosa canzone si stava avvicinando, e non poté fare a meno di domandarsi come avrebbe reagito quella persona nello scoprire che stava guardando Hecules con Rufy.
Grugnì, ancora incapace di credere che a uno come Rufy, che trattava il romanticismo con lo stesso interesse con cui si fissava il suo alluce – no, anzi, era più interessato a fissarsi l’alluce che a qualsiasi forma di romanticismo, e Law era in parte grato per questo –, potesse piacere un film con una storia d’amore. Certo, c’erano anche tanti altri aspetti, ma c’era anche quello.
E poi, per l’amor di Dio, quel ragazzino aveva seriamente diciannove anni?
Poi si ricordò di quanti anni avesse quella persona, ben quattro in più di Rufy, e si dovette ricredere sul fatto che l’età anagrafica non aveva nulla a che vedere con quella mentale, purtroppo. Grugnì ancora, la canzoncina di sottofondo che gli arrivò ai timpani, mentre la giovane parlava.
L’aveva sentiva talmente tante volte, che le parole già gli comparivano in testa a caratteri cubitali, come anche quel faccino da schiaffi che, prima di andare a casa di Makino, aveva giusto intonato alcuni pezzi di quella canzone.


-Non so perché non lo ammetterò mai
- Ti vada o no l'ami e dillo, oh oh
 - Ma è certo che l'amo e non lo saprà


Law evitò di guardare lo schermo, concentrandosi sul suo piatto di riso, e la sua mente riceveva una martellata ogni volta che sentiva la voce di quell’odiose muse e di quella donna, perché quella dannata persona si cambiava il timbro di voce per farla sembrare più simile.


Certo sei curiosa 
tu nascondi l'evidenza


Alzò un attimo lo sguardo, incontrando le spalle di Rufy, che intanto ondeggiava la testa, ritornando subito a guardare i chicchi riso, ripulendosi gli angoli della bocca.


- Non so perché ma è più forte di me
- Ammettilo che felice sarai
- Scusatemi ma non glielo dirò


E poi eccolo, quel pezzo di canzone che tanto odiava.
Quel pezzo di canzone che gli veniva cantato dentro le orecchie ogni volta che si presupponeva una sua relazione con Rufy.
Quel pezzo di canzone che gli veniva detto lo rispecchiasse alla perfezione.
«Torao?»
Il ragazzo si rivolse al suo interlocutore. «Sì?»
«Stavi canticchiando…»
Il silenzio calò improvvisamente, mentre alcune goccioline di sudore cominciarono a colare lungo la schiena bronzea del futuro chirurgo. Non si era reso completamente conto di aver intonato quel motivetto accattivante, composto per far sì che ai ragazzini di cinque anni entrasse in testa. Erano stati vani i suoi tentativi di resistere a quella canzone insopportabile, dopo averla sentita un centinaio di volte: era come un tormentone, per quanto si possa detestare, continuerà a ronzare in testa fino a che non si sarà costretti a cantarlo, anche se non si vuole.
In quel momento, Law si ritrovò a immaginare il faccino vittorioso di quella persona, e gli venne quasi voglia di imprecare in maniera non del tutto signorile. Ma doveva prima risolvere quella questione con Rufy, che lo stava osservando con i suoi occhioni vispi.
«Mi sa che ti sbagli…»
«Sicuro?» insistette l’altro. «Eppure mi sembra di averti sentito…»
«Non avrei motivo di…»
«Ehi, guarda che non c’è nulla di male!» Rufy gli sorrise, uno di quei sorrisi così luminosi sul volto, così sinceri, le guance rosee, la cicatrice che spiccava sotto l’occhio. Non era la prima volta che Rufy gli sorrideva in quel modo, e Law era quasi sempre tentato di baciarlo seduta stante, o di mordergli il naso leggermente rivolto all’insù, soprattutto quando se lo ritrovava a pochi centimetri di distanza. Per fortuna, quella volta era parecchio lontano, ma non poté evitare comunque di distogliere lo sguardo. «Lo sai che non devi vergognarti di me, puoi dirmi tutto!» continuò l’altro.
Law mosse un paio di passi verso Rufy, gli occhi bassi: maledizione, perché doveva sbandierare certe frasi ai quattro venti?
«Non ho nulla da dirti, Rufy. Probabilmente, avrai sentito male…» disse, prendendo William in braccio, che – come aveva previsto – si era addormentato appoggiato all’addome di Rufy. «Vado a mettere William a letto…»
Sapeva che lo stava osservando mentre saliva le scale, il bambino che si agitava, la testa sulla sua spalla e la bocca aperta, da cui usciva un rivoletto di saliva. In realtà, sperava che Rufy fosse tornato a concentrarsi sul film, facendo una delle sue solite alzate di spalle non