è andato a cacciarsi? Ah, la cena si rovina...» commentò infastidito. Il suo sguardo cadde accidentalmente sulla porta chiusa del bagno, ma non fece in tempo ad avvicinarsi che questa si aprì e Nero ricomparve. Dante notò subito che aveva i capelli spettinati, un'espressione strana sulla faccia e soprattutto le guance paonazze. Gli occhi del minore erano fissi sul pavimento, però li risollevò immediatamente come se fosse stato colto da una scossa elettrica. Incrociando gli occhi di Dante si bloccò ed arretrò di un passo. «Che c'è?» domandò sulla difensiva. «C'è che la cena è pronta e tu la stai facendo raffreddare! Che stavi facendo in bagno per non sentire?» indagò il padrone di casa in tono di rimprovero. Nero assunse di colpo un'espressione profondamente imbarazzata. Il fatto era che in bagno si era masturbato come non faceva da tempo e affinché qualsivoglia tipo di desiderio nei confronti di Dante svanisse aveva dovuto arrivare all'orgasmo ben due volte consecutivamente - e ovviamente aveva eiaculato nella tazza, per non lasciare tracce del suo "reato". Una volta finito aveva addirittura constatato che per essere stata una reazione causata da un uomo, aveva eiaculato in abbondanza. Non la reputava una buona cosa. Masturbarsi così era stato faticoso, poco appagante ma necessario. Alla fine oltre a lavarsi le mani e le parti intime aveva anche dovuto darsi una rinfrescata in faccia perché era talmente rosso che pareva sul punto di avere un collasso. «I-io... non sono affari tuoi!» disse, cercando di mostrare la sua solita grinta. In realtà avrebbe voluto seppellirsi in qualche angolo lontano dove il suo ospite non potesse vederlo. «Okay, d'accordo!» Dante sollevò le mani portandole davanti al petto in atto difensivo «Però adesso muoviti!» aggiunse in tono decisamente alterato. Nero lo superò cercando di non guardarlo - era ancora in boxer e grembiule - e lo precedette in cucina. L'aroma del cibo lo colpì come uno schiaffo, facendogli venire l'acquolina in bocca. In tavola era già apparecchiato per due persone, anche se il cibo era ancora in grosse ciotole e non nei piatti. «Wow, sai anche apparecchiare...!» lo prese in giro il più giovane. «Non è così difficile, eh!» esclamò il maggiore, accostandosi al tavolo e sedendosi. L'altro lo imitò gettando un'occhiata a cosa aveva preparato per cena. C'erano due contenitori di plastica posati in mezzo al tavolo - uno di ketchup e l'altro di maionese - vicino a due bottiglie di birra. Notando il suo interesse, Dante illustrò: «Pollo fritto e patate arrosto». Il pollo aveva un aspetto invitante, molto più delle patate, che erano un po' annerite probabilmente perché le aveva cucinate troppo. «Speriamo che sia buono come sembra...» commentò ironico il più giovane mentre l'altro lo serviva. «Diffidente fino in fondo...» replicò il padrone di casa con cipiglio palesemente infastidito. Fu lui il primo a cominciare a mangiare. Infilzò un bocconcino di pollo, ci soffiò sopra per evitare di ustionarsi la lingua e lo portò alla bocca. Solo allora anche Nero fece altrettanto e la sua reazione fu molto più palese di quella del compagno: «È buono per davvero!». «Te l'avevo detto che ero capace di cucinare o no?» fece Dante, aspettando di essere elogiato, almeno per una volta. Tutto quello che ottenne fu invece un: «Perché cucini senza vestiti?». Nero masticò un boccone fissando il suo interlocutore in viso, cercando di non guardare più in basso. Aspettava una risposta, anche se non aveva idea di quale spiegazione potesse dargli Dante per una cosa del genere. L'uomo scrollò le spalle con indifferenza. «Perché non voglio sporcare i vestiti» disse semplicemente «Perché lo chiedi?». Nero - che stava ingurgitando un altro bocconcino di pollo fritto - rischiò di strangolarcisi per la sorpresa della richiesta. Stappò in fretta una bottiglia e - ignorando il bicchiere - ne tracannò un lungo sorso, dopodiché tossicchiò leggermente. Dante non batté ciglio e rimase ad aspettare che rispondesse. «Niente di particolare...» mentì il ragazzo «Comunque ora non stai cucinando, potresti anche rivestirti». Visto quello che aveva appena fatto non lo metteva affatto a suo agio vederlo mezzo nudo, neanche se si trattava della sola metà superiore del suo corpo. Dante sorrise mentre si portava alla bocca la bottiglia da cui l'altro aveva appena bevuto. A quanto sembrava i bicchieri li aveva messi in tavola solo come oggetti decorativi. Tracannò un sorso e disse: «Ti dà fastidio se sto così?». Nero arrossì e assunse un'espressione imbarazzata e chiaramente colpevole. «No!» esclamò con veemenza «Era solo per sapere...». Distolse lo sguardo e si portò in fretta alla bocca un altro boccone. Stare in sua compagnia in quello stato era tutto fuorché sopportabile. Non faceva seriamente sesso da settimane e gli mancava la vicinanza di un corpo caldo da accarezzare la sera quando andava a dormire o quando stava in casa a guardare la tv. Immaginare quanto potesse essere caldo il corpo di Dante in quel momento lo rendeva nervoso e distrarsi diventava un'impresa titanica. Se non si fosse coperto in qualche modo non sarebbe riuscito a nascondere quel desiderio che stava sbocciando dentro di lui, ancora una volta.