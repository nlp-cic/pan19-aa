dal canto suo, immerso in chissà quali sogni di gloria e pace, mugugnò ciò che al compagno parve un mormorio d'approvazione, o forse un grugnito. Sorrise infantilmente nel rendersi conto di quanto, alla fine, Achille fosse umano, almeno in ciò che rimaneva della loro intimità segreta. In quell'ultimo periodo, la loro segretezza era scesa al livello dei problemi minori, perchè entrambi avrebbero venduto l'anima pur di godersi fino all'ultimo il tempo che era rimasto a disposizione. Gli dei non erano favorevoli alla loro unione, ma erano troppo svogliati per poter anche solo pensare di dividerli per empietà: era pur sempre un loro divertimento, lasciare agli umani le loro faccende, e mai e poi mai si sarebbero privati di una buona motivazione di sollazzo, men che meno rodendosi il divino fegato come la ninfa faceva ogni giorno, nella speranza vana che prima o poi Achille avrebbe accettato il suo destino di mortale mancato, rinato semidio, in procinto di scalare l'Olimpo e prendersi il meritato trono rivestito di gloria ultraterrena.
Il pensiero di Patroclo migrò alla figura sciupata di Peleo, che di divino aveva soltanto la pazienza. Achille non aveva preso nulla da lui, solo il patronimico e l'onestà. I tratti somatici erano simili, e diversi allo stesso tempo. La verità era che in qualunque modo ci pensasse, Patroclo non riusciva a riconoscere in Peleo una gioventù degna di essere apprezzata. Achille sarebbe sempre stato l'uomo più bello e affascinante di tutta la sua vita, e nessuno avrebbe retto il confronto nemmeno in un secolo, o la metà, senza essere sicuro di arrivare a tanto da poterlo sostenere con la propria vita.
Si incupì nuovamente, ed inconsciamente si strinse al corpo del suo giovane semidio. Gli riusciva spontaneo cercare rifugio contro la sua pelle calda, per ottenere anche solo un momento di pace.


I sogni di Achille, la cui conoscenza era proibita a Patroclo, non erano di gloria. Erano di pace, di serenità, di un'umanità che in cuor proprio sentiva sempre più lontana. Teti era sicura di poterli sentire, e non ci trovava altro che materia di disgusto. Pur non riuscendo a decifrarli, ne sentiva il retrogusto stucchevole dell'identità di Patroclo. Qualunque fosse l'oggetto di ciascun sogno, Achille portava con sé la presenza inconfondibile di quel ragazzo – lei lo sapeva bene – che prima o poi gliel'avrebbe portato via.
Il come, era ancora un mistero.


Le dita del giovane principe esule scivolarono sulla schiena nuda dell'eroe lentamente, per esplorarne la pelle morbida. Il sole che faceva capolino dalla tenda l'accarezzava senza alcun timore, come a reclamarne la proprietà. D'altronde era ovvio che l'oro caldo ne avrebbe cercato altrettanto, e Achille non era nient'altro che la quintessenza dell'oro puro e semplice. Ogni tocco di polpastrello gli suscitava le stesse sensazioni di quella prima volta lontana, in cui niente e nessuno aveva potuto vederli, nel rifugio sicuro di Chirone. Tutto era stato una scoperta, piacevole come il più proibito dei sogni. E Patroclo potè continuare a giurare che bere il piacere dalle labbra e dalla pelle di Achille, quella indimenticabile notte, fosse stato come nutrirsi di ambrosia e nettare divino. Il ricordo vivo gli fece salire del calore in viso e nell'addome, che non riuscì a dissipare nemmeno sospirando. Aveva bramato in segreto per troppo tempo di poter possedere tutto ciò che Achille rappresentava, dall'alto del suo essere puro e perfetto, senza rendersi conto che in realtà si fossero sempre appartenuti. Anzi, era stato Achille, a renderlo suo senza colpo ferire, quel lontano giorno in cui lo aveva protetto dalle frustate di Peleo.
“Lo desidero come mio therapon”.
Lo desidero e posso averlo, da oggi, per tutto il resto della nostra esistenza.


A Patroclo il concetto di “per sempre” non era mai piaciuto, fino a che non aveva conosciuto lui. Tutti i suoi “per sempre” erano svaniti nel nulla. Quello della madre bambina mandata in sposa a un prepotente invidioso, quello della sua falsa vita da principe esiliato, l'esilio stesso.
Nemmeno il suo “per sempre” con Achille sarebbe stato tale, a causa di quella infausta profezia.
Il protagonista dei suoi pensieri oscuri, però, si accorse della tensione del corpo che lo stringeva, e si destò dai suoi inespugnabili sogni con uno sbadiglio.
“Smettila di pensarci”, mormorò, e Patroclo non riuscì a non stupirsi del fatto che, ancora una volta, Achille gli avesse letto nel pensiero. Non stava dormendo profondamente? Quasi mai, in realtà.
“Non stavo pensando”, rispose sulla difensiva, per poi rendersi conto di avergli dato una risposta incompleta. “Cioè, nel senso...”.
“Sì, lo so che tu non pensi mai. Ma appunto, non pensare”.
Il giovane Meneziade mise su un finto broncio fanciullesco, per il quale il semidio rise e si tirò su, quel poco che bastava da permettergli di godersi una buona panoramica del suo viso. Notò subito l'umidità dei suoi occhi, le ultime tracce di rossore, e di un calore mai sopito del tutto. Senza dover minimamente chiedere, si accostò alle sue labbra e le baciò con morbidezza, pigramente, sornione come se fosse stato