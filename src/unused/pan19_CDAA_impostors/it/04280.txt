. E invece no.

Da Sam:

“Sei invitato a mangiare a casa mia e di Eileen, oggi. Ci sarà anche Dean, vieni?”

Da Castiel:

“Certo.”

Chiuse lo schermo, e sorrise, preso dal momento, alla sola idea di poter passare del tempo con Dean.

 

 

*

Peccato che Claire non fosse lì, occupata a studiare e chiusa in camera da ore. Castiel li informò delle buone notizie sui suoi studi; sembrava finalmente aver trovato il suo posto anche lei.

Mentre finivano l'arrosto, Dean ricevette un messaggio per cui rise sardonico nel leggerlo.

«Chi è?» chiese Sam.

«Oh, un appuntamento. Una di quelle che mi piacciono di più.» mormorò Dean.

A Cas venne un leggero sussulto, ma non alzò gli occhi dalla sua coscia di pollo. Fece tintinnare la forchetta accanto al bicchiere.

«Grandi tette?» Sam prese in giro il fratello maggiore. 

«Sedere sodo... » aggiunse Dean, scrivendo una risposta con uno stupido sorrisino stampato in faccia.

Eileen sbuffò, un po' infastidita, e tagliò un pezzo di pane in due. «Sei un così bravo ragazzo, ma hai certe cadute di stile... allucinanti...» commentò.

Dean sollevò un sopracciglio, piccato. «Hey! È una bella tipa e... mi sento bene dopo esserci stato. Sembra di essere in Paradiso.»

«Non funziona così... il Paradiso.»

Dean si girò a guardare Castiel, il quale aveva parlato per la prima volta dopo il suo discorso su Claire.

Il cacciatore era perplesso, e l'angelo quasi si pentì di aver preso la parola.

«Il Paradiso non era dove... c'era il tuo bel momento?» domandò Dean facendo l’idiota, stringendosi nelle spalle con noncuranza.

Il moro ingoiò a vuoto. «Il tuo momento più felice... non credo sia con una... tipa a caso.» disse, secco.

Il cacciatore si accigliò. «Lei non è a caso... è ben scelta.» disse stupidamente.

Cas, senza guardarlo, alzò un sopracciglio.

«Che c'è?»

L'altro sospirò, ruotando gli occhi. «Niente.» tagliò corto, senza convincere l'amico e riprese a mangiare.

«Chiaramente non è così.» replicò Dean, guardandolo con un'espressione scettica.

Cas si passò una mano sul viso per poi posarle, l’una sull’altra, sul tavolo. «Dove è il dolce? Ho voglia del dolce.»

Eileen indicò la cucina, gentilmente. «È pronto, aspetta che lo prendo.»

«No no, ferma, faccio io.»

Cas si alzò, il viso arrossato, e si spostò dietro di loro.

Dean lo osservò; era da tutta la giornata che si comportava in modo molto strano, quella mattina non aveva ricevuto il suo solito messaggio di buon giorno.

Sam richiamò l'attenzione di suo fratello, dopo aver osservato l'angelo assieme alla sua compagna... ormai lo facevano spesso.

«Psst...cosa è successo con Cas?» disse bisbigliando.

«Non ne ho idea.» rispose il maggiore dei Winchester, sinceramente stupito.

Cas tornò e Sam rialzò la voce «Cosa avete fatto dopo la festa? Ho visto che ve ne siete andati prima... non che io ricordi molto.» disse, con un sorrisetto imbarazzato verso Eileen, che gli diede uno scappellotto.

«Non mi reggevo in piedi e Cas mi ha accompagnato a casa.» fece Dean.

Il diretto interessato posò il vassoio sul tavolo con durezza ed iniziò a tagliare le fette, sotto lo sguardo attonito e silenzioso dei presenti.

«Cas, se continui così, diventerà un'omelette.» lo burlò il biondo.

Cas lo fulminò con un'occhiata bassa.

«Cosa?! Mi dici che succede?»

«Niente.»

Dean sospirò frustrato, mordendosi il labbro inferiore e passandosi una mano sul mento. «Non ho neanche vomitato in macchina.» fece il simpatico, bevendo dal suo bicchiere.

«Hai vomitato?» chiese stupito, il fratello.

«Sai, quando uno beve troppo, tende a farlo.»

«Dean, tu non lo hai mai fatto.»

«Prime volte.» Sorrise.

«Devo... devo andare al bagno.» disse Cas. Si allontanò, dopo aver dato il dolce a tutti quei poveri perplessi. Chiuso lì, si sciacquò il viso e restò tristemente ad osservare il proprio volto riflesso.

Dean non ricordava nulla.

Abbassò lo sguardo, toccandosi la clavicola, verso il punto in cui Dean gli aveva lasciato il segno. Gli bruciava dentro.

Aveva sempre tenuto duro, aveva passato anni a cercare di capirlo, comprenderlo e si era sempre detto “Vai avanti.”

Ma adesso faceva così male.

Quel segno che aveva accarezzato per tutta la notte dopo la festa ora era diventato qualcosa di insopportabile. Pensò al simbolo che gli aveva lasciato lui anni addietro sulla spalla, l'impronta della sua mano e non poté fermare un pesante sospiro.

 

 

*

 

 

A fine cena, Dean e Castiel salutarono Sam ed Eileen per avviarsi verso casa del maggiore dei Winchester, che gli aveva dato un passaggio con l’Impala.

«Scusate per stasera, non sono molto in me.» sorrise, baciando l’amica sulla guancia.

«Starai bene?» gli domandò, guardandolo negli occhi.

«Certo.»

 

In auto, il