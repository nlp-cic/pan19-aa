, dell’oscurità e del male che ha incontrato e che ha seminato nel mondo? Con un gesto fluido il vampiro si siede di fronte al suo prigioniero e, guardandolo dritto negli occhi, gli racconta di sé: dalla sua infanzia in un bordello, senza aver mai conosciuto la vera identità di sua madre, alla battaglia di Orsha. Gli parla del momento in cui il chirurgo dell’esercito lo ha trasformato in vampiro, prendendosi la sua anima, e delle tante persone che è stato da quel dannato giorno in poi, in un ciclo continuo di crudeltà e redenzione. Leo sembra del tutto indifferente al racconto dell’altro: «Cosa vuoi da me? Mi parli di quando sei stato gentile: vuoi che io pensi che sei migliore degli altri?». Hal ride della domanda ed un po’ anche di se stesso: non vuole nulla da lui, solo che ascolti, ma a quanto pare l’averlo rapito, incatenato e costretto a uccidere degli esseri umani non lo ha certo ben disposto. «Voglio che tu creda che c’è speranza, che io posso essere una persona migliore», gli risponde. Ha bisogno che qualcuno abbia fiducia in questo, anche per lui.  «Che cosa importa quello che penso io?», gli chiede in tono rude l’uomo di colore, esasperato. Il vampiro si alza in piedi, rassegnato al fatto che non ci sia nessuna possibilità di stabilire un contatto, né tantomeno di comunicare con l’altro: non ha alcun senso continuare a mostrare il suo lato vulnerabile, tanto vale tornare alle buone vecchie provocazioni. «Senti questo rumore? Sono i miei uomini che vengono a prenderti per portarti al piano di sopra per un nuovo combattimento», gli comunica in tono freddo, dandogli le spalle.  Qualcosa è cambiato nell’atteggiamento del licantropo: anche se non può vederlo, Hal lo sente distintamente nel tono della sua voce. «Non ucciderò ancora», gli dice a metà fra disperazione e determinazione. Leo ha deciso che preferisce morire andando incontro alla lama di un coltello prima di trasformarsi in licantropo, piuttosto che ammazzare qualcun altro. «Non voglio essere come te, e credo che neanche tu voglia esserlo», conclude. In una frazione di secondo il vampiro riflette amaramente sulla differenza che c’è fra loro due: la maledizione che alberga in lui lo ha continuamente spinto ad uccidere per non morire, mentre l’altro è pronto a rinunciare alla propria vita pur di non lasciare che il lupo recida un’altra stupida esistenza umana.  «A volte non abbiamo scelta», si giustifica Hal, ma Leo è irremovibile: «Allora siamo entrambi in catene», osserva sarcasticamente. Il vampiro si volta verso il suo prigioniero e lo guarda con attenzione: non può fare a meno di pensare a quanto siano amaramente vere quelle parole. È stato lui a mettere in catene entrambi: accettando il patto con il chirurgo dell’esercito, nel suo caso, e ingannando e catturando un povero sprovveduto che si era fidato di lui, in quello di Leo. La differenza fra loro due è sostanziale, però, perché ad Hal sembra di non avere scelta ed essere irrimediabilmente con le spalle al muro, mentre il licantropo, nonostante i vincoli che appesantiscono le sue braccia, è libero, molto più di lui. Libero da dubbi e dal disgusto per se stesso. «Questa è la nostra ultima conversazione, Hal», gli dice, rivolgendogli uno sguardo fiero. Hal sente qualcosa spezzarsi dentro di sé e non riesce a capirne il motivo: sa solo che ha davvero bisogno che Leo riesca a comprendere il suo tormento, che gli parli ancora. «Anche se il prossimo ciclo porterà qualcuno più gentile, non durerà. Fra dieci anni, quaranta, cinquanta, questo uomo tornerà e lui sarà ancora più cattivo. Lo è sempre», esclama quasi in lacrime. Per la prima volta in assoluto gli occhi di Leo lo guardano con compassione e stranamente la cosa non lo disturba affatto. «E se io ti insegnassi ad accogliere questo uomo. Non è questo il motivo per il quale continui a venire qui da me? Vuoi scoprire se sono la persona giusta per guidarti nella luce!», il licantropo gli rivolge parole sincere e piene di speranza, come nessuno fa più con lui da secoli. «E tu cosa ci guadagni?», gli chiede Hal. Ha vissuto troppo a lungo per ignorare il fatto che nessuno fa nulla senza un adeguato tornaconto. La risposta di Leo lo coglie di sorpresa: «Nessuno muore. Specialmente io. Vedi? Ho dei piani», gli risponde con gli occhi illuminati dall’entusiasmo. Il volto del licantropo è allegro ed innocente come quello di un bambino la mattina di Natale mentre gli parla della vita ordinaria che desidera condurre, del piccolo salone da barbiere che vuole aprire vicino al mare, nel quale desidera lavorare sodo ed in sicurezza tutto il giorno per poi tornare a casa e godersi il meritato riposo davanti ad una birra. Ad Hal - il più temuto e sanguinario degli Anziani, colui che ha vissuto migliaia di vite e che è in grado di decidere del destino di intere città con uno schiocco delle dita - quel desiderio di una vita banale dovrebbe far ribrezzo, invece lo trova inspiegabilmente  desiderabile: vuole farne parte anche lui, vuole sapere cosa si prova ad essere un individuo qualunque, e