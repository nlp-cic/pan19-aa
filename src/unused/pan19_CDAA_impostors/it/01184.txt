Valentina?» replica Andrea a denti stretti.«Non ho detto niente del genere. Certo, lo so che ci vuoi bene. Ma questo, questo!, è diverso. Senti, viviamo tutti nel mondo reale, e lo so, qui», dice più conciliante Gigi spalancando le braccia, «nel nostro ambiente, non c'è spazio per... qualunque cosa tu ti stia portando dentro. Però, credimi, se tu fossi stato al mio posto qualche minuto fa, e mi avessi visto con quello sguardo, mi avresti detto che è un delitto nascondere tutto, sempre. Ed è quello che ti dico io. Almeno una volta abbi fiducia in qualcuno. Apriti. È un brav'uomo, lo sai meglio di me. Fidati di lui. E adesso» conclude Gigi cambiando di colpo tono «spero proprio che tu ti sia preparato qualcosa da dire, perché gli altri stanno cominciando a guardarti con aria d'attesa».

Andrea si volta verso il centro della stanza, coglie un baluginare verde fra i molti occhi che lo fissano, e mentre si affretta ad organizzare un discorso decente la sua mente partorisce un fugace, disperato pensiero.Perché, perché, perché finisce sempre che qualcuno mi ricorda che devo fidarmi di lui?Un sorriso rassegnato gli sfiora le labbra.Perché è vero. 

La partita è finita e la loro squadra ha vinto.Mentre lo stadio urla il suo affetto per i campioni che hanno giocato lo sguardo di Andrea sta seguendo una sola persona.Baggio saluta i tifosi in tribuna, riceve i complimenti degli altri giocatori, scambia pacche sulle spalle.Si avvicina alla panchina e sono altre congratulazioni, altre mani strette, un paio di abbracci.Solo Andrea però lo vede, quasi al rallentatore, accostare il viso al suo viso, senza parole, poggiare con delicatezza la mano destra sulla sua nuca e avvicinarlo fermamente a sé. Con un tuffo al cuore avverte le labbra sottili di Robi poggiarsi sulla sua guancia. Per la prima volta dopo anni rimpiange di essersi fatto crescere la barba e di non poterne sentire il tocco soffice. Chiude gli occhi e cerca di richiamarne il ricordo da quell'unica volta a San Siro, l'ultima partita da professionista di Robi, quando, come oggi, fra tutta la gente che in uno stadio strapieno scandiva il nome Roberto-Baggio e lo gridava al cielo, era stato l'unico a ricevere un bacio oltre alla regolare stretta di mano.«Stai bene con la barba, ma punge!», ridacchia lui, il solito scintillio negli occhi, prima di passare al prossimo da salutare.


Basta, adesso davvero basta. Hai ragione, Gigi, ma le cose non stanno come pensi tu. È che devo smetterla. E se dopo tutto questo tempo non è ancora cambiato nulla, qui dentro di me, non mi rimane altro che andare a sputtanarmi, sentirmi dire che sono pazzo e, se così dev'essere, archiviare definitivamente ma con serenità questa storia.


Per la seconda volta in poche ore prende il coraggio a due mani e ferma Roberto.«Robi, aspetta un attimo. Dopo, in spogliatoio, avrei bisogno di parlarti. Devi scappare a casa?».È una serata di sorprese per entrambi. «No, no. Mi fermo qui a Roma, stasera, rientro domani. Ti aspetto dopo la doccia?». Andrea sorride un sorriso malinconico e fa cenno di sì con la testa.«Cos'è quella faccia triste? Mi devo preoccupare, Andrea, è successo qualcosa?»«No, direi di no. Volevo solo chiederti un consulto su... come superare un infortunio.»«Ah, il tuo femore! Senz'altro, ne parliamo quanto vuoi. Vedrai, andrà tutto a posto.»«Sì, certo.».

Gigi, sensitivo com'è, deve aver capito, perché gli dà un buffetto incoraggiante su una guancia quando, un paio d'ore più tardi, mentre tutti se ne stanno andando, lo vede entrare, rigido, nella sala docce, dove è rimasto solo Roberto ad asciugarsi.Si sta passando con forza un asciugamano bianco e dall'aria ruvida sulla gamba sinistra, e Andrea si concede qualche attimo di contemplazione. È un corpo nuovo, quello che ha davanti, sconosciuto, ma non per questo meno bello: linee un po' più morbide, meno definite, contorni più sfumati; ma l'alone di luce che gli annebbia gli occhi e gli fa venir voglia di piangere c'è ancora, c'è sempre. E poi ci sono i pozzi verdi degli occhi, che si stanno giusto sollevando.«Ah, eccoti qui. Allora, sono a tua disposizione. Ci stavo giusto pensando e prima di farti cominciare, Andrea, ci tengo a dirti che, qualunque sia la situazione della tua gamba, le tue qualità stanno prima nella testa che nel corpo. È la tua visione, il tuo senso del gioco, il motivo per cui sei diventato il campione che sei. Perciò resisti, la forza di volontà non ti manca. Per quanto grave possa essere l'infortunio non ti fermerà, ne sono sicuro.».«Per la verità è un po' più complicato di così, Robi.» replica Andrea piano, un po' frastornato dalla valanga di parole.Roberto si fa attento e gli dà il tempo di continuare, continuando a frizionarsi il corpo con