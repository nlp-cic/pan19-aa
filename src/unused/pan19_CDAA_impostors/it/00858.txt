’esplosione lo travolse.
Negli attimi immediatamente prima di perdere i sensi rivide tutto il film della sua vita: i suoi fratellini, quel giorno al mare e mamma e papà, giovani e felici.
Le lacrime cominciarono a sgorgare copiose, ma il calore del fuoco che divorava la stanza le fece evaporare in un istante.
Lasciandogli gli occhi aridi, come la sua vita.
Poi il buio pietoso l’avvolse.

Avevano litigato, come sempre, perché lui aveva scoperto il suo ennesimo tradimento.
 Ma questa volta era stata diversa: non aveva pianto giurando che era stato solo un colpo di testa. Non gli aveva sussurrato all’orecchio che era lui il suo unico amore, che nessun uomo poteva reggere il confronto.
 Questa volta aveva gridato che l’istruttore di ginnastica era un vero uomo, che l’aveva fatta sentire una vera donna… Troppe verità tutte assieme, aveva pensato.
 Lei aveva gettato qualche abito e poche altre cose nella sacca da viaggio, e se n’era andata sbattendo la porta, senza nemmeno un saluto.
 A lui era rimasta solo una bottiglia di whiskey di pessima qualità a cui aggrapparsi. E l a pistola di ordinanza che lo guardava, ne era certo, lo guardava, invitandolo ad un bacio infuocato ed ad un eterno addio.
 Il freddo della canna nella sua bocca…

 

Greg si risvegliò dall’incubo con un urlo, sopraffatto da una serie di attacchi di tosse.
C’era puzza di fumo, caldo e un crepitio sommesso di fiamme.
Dove diavolo era? Certamente non a casa, sicuramente non in ufficio.
Poi piano piano il ricordo: certo, era a casa di Mycroft. E c’era stata un’esplosione.
Ecco perché non c’erano guardie della sicurezza. Probabilmente erano state fatte fuori dagli attentatori.
Accidenti a lui, avrebbe dovuto accorgersene prima.
Si guardò attorno.
I focolai che si vedevano qua e là tra le macerie della casa di Mycroft stavano per spegnersi, probabilmente visti i precedenti familiari il maggiore degli Holmes aveva fatto ristrutturare la casa con metodologie antincendio e la pioggia che cadeva copiosa dagli squarci del tetto aveva fatto il resto.
Mycroft.
Il pensiero gli attraversò la mente come un lampo.
Dov’era finito?
“Mycroft? Mycroft, dov’è ? Sta bene?” urlò al buio che lo circondava.
Silenzio.
Poi uno scricchiolio sinistro.
Evidentemente i muri portanti erano stati seriamente lesionati dall’esplosione ed era molto probabile che avrebbero retto ancora per poco.
Si alzò in piedi e fece qualche passo, incerto: era tutto intero Chissà cosa lo aveva protetto dall’esplosione… Forse la sua dannata buona fortuna.
Fuori l’acquazzone si era trasformato in temporale: alla luce dei lampi vide il disastro che lo circondava.
Niente dell’elegante sala di Mycroft si era salvato, c’era solo distruzione. E macerie.
E Mycroft non si vedeva da nessuna parte.
Gli scricchiolii aumentarono, e alcuni pezzi di legno bruciacchiato lo sfiorarono.
Doveva essere la trave portante che cominciava a cedere.
“Mycroft!” urlò ancora.
Tra il crepitio delle ultime fiamme udì un sospiro. Poi più nulla.
Facendosi largo tra i detriti che lo circondavano Greg seguì quel suono, cercando di scorgere qualcosa di definibile nell’oscurità.
Fu un lampo, maestoso e potente ad illuminare la scena che lo lasciò sgomento.
Una delle preziose armi antiche, una lancia, che ornavano la sala era stata strappata dal muro dalla forza dell’esplosione. E seguendo chissà quali malvagi scherzi del destino aveva raggiunto Mycroft, trapassandolo.
“Oh santo Cielo, Mycroft.”
L’Ispettore si precipitò verso il corpo esanime del politico.
Mycroft aveva gli occhi chiusi e sembrava non aver respiro. La lancia gli aveva trapassato il petto, ma non c’era quasi sangue, tutt’attorno.
“Mycroft, Mycroft si svegli per amor del cielo.”
“Vada via, Ispettore. I muri portanti cederanno presto e qui crollerà ogni cosa”.
La voce dell’uomo più anziano era poco più di un sussurro.
“Ma neanche per idea, Mycroft! Probabilmente la lancia ha bloccato la perdita di sangue, ho già visto un incidente del genere, un operaio trapassato da un tondino di ferro. E’ un operazione delicata ma se ne puo’ uscire…”
Una risatina roca, interrotta da un colpo di tosse fu la risposta dell’altro.
“Lasci stare, Lestrade. Si metta in salvo. Come vede ho le gambe bloccate dal tavolo che è di quercia ed è massiccio e molto pesante. Lei da solo non riuscirebbe a spostarlo e secondo i miei calcoli i muri cederanno tra...”
“Silenzio Mycroft, questi sono momenti di emergenza e non abbiamo bisogno della sua dannata logica. Abbiamo bisogno di coraggio e speranza. E io le ho entrambe, per entrambi.”
“Non sprechi il suo tempo e i suoi buoni sentimenti con un cadavere ambulante come me, Lestrade. Mi dia retta.” Un colpo di tosse lo interruppe, poi continuò con voce rotta: “Io non credo nel destino, ma in questo caso sono propenso a ricredermi. Questa lancia che mi ha trapassato il petto è un cimelio storico: apparteneva ad un mio antenato, e si dice che lui l’abbia usata in battaglia per far rispettare la giustizia nelle sue terre. E’ il