le chiede se è vero, nessuno vuole accusarla di niente. La storia dell’oratore è presa per buona da tutti.

     Lei, seduta ad assistere al processo, lontana da te ti guarda negli occhi, scuote la testa, giura che nulla è vero.

     Ma lui è così convincente e tu non sai più a chi credere.

 


Caeli, Lesbia nostra, Lesbia illa,



illa Lesbia, quam Catullus unam



plus quam se atque suos amavit omnes,



nunc in quadriviis et angiportis



glubit magnanimi Remi nepotes.[4]


 

Ormai la tua fiducia nei suoi confronti vacilla.

     Come hai potuto credere di essere l’unico? La conosci, sai come è fatta, sai come si è comportata con gli altri. E tu ridevi quando le altre persone ti raccontavano le loro storie, credevi di non essere come loro, tu eri speciale, importante; ti arrabbiavi quando parlavano male di lei, la difendevi quando l’accusavano, pensavi non sapessero di cosa parlavano.

     Ora lo sai.

     Non sei più andato da lei dal processo, Catullo. Vederla ti avrebbe fatto troppo male. Sentire che si scusava mentre piangeva e non riuscire a capire se le sue lacrime erano vere o false.

     Non vuoi passare tutto questo.

     Ti rifugi nel sesso, nella poesia, nel vino.

     Torni a trovare gli amici che avevi smesso di frequentare.

     Ma Roma è piccola, le persone che conoscete sono le stesse, pensavi davvero che non l’avresti mai più rivista?

      E quindi, eccola lì che passeggia con un uomo sotto braccio. Un altro, un altro ancora che non conoscevi, che non frequentava prima. O forse lo frequentava e tu non ne sapevi niente.

     Ti vede, si ferma. Smette di parlare con il suo nuovo amante.

     Vi guardate negli occhi, senza dire una parola. Sapete di riuscire a capirvi lo stesso.

     Nei tuoi occhi vede il dolore, l’amarezza, la delusione. Fa finta di niente, non le importa, non crede di avere torto. In fondo, Catullo, tu eri uno come tanti altri, invece lei è, insomma, è lei.

     Credevi davvero di essere speciale, credevi davvero alle sue parole: quando ti diceva che non avrebbe amato nessun altro, quando ti sussurrava che eri l’unico nella sua vita.

     Avresti dovuto capirlo allora.

     Eppure, mentre si allontana, il cuore ti si stringe in una morsa e dentro di te sai di volerla ancora.

 


Dicebas quondam solum te nosse Catullum,



Lesbia, nec prae me velle tenere Iovem.



Dilexi tum te non tantum ut vulgus amicam,



sed pater ut gnatos diligit et generos.



Nunc te cognovi: quare etsi impensius uror,



multo mi tamen es vilior et levior.



Qui potis est, inquis? quod amantem iniuria talis



cogit amare magis, sed bene velle minus.[5]


 

Non sai come sia potuto accadere. Un giorno odiavi Lesbia e il giorno dopo eri tornato da lei.

     Sei caduto di nuovo nella sua trappola.

     Ti illudi. Ti illudi che stavolta è sincera, che stavolta non ti tradirà. Altrimenti per quale motivo sarebbe dovuta tornare con te? Solo per farti soffrire ancora?

     E non hai il coraggio di lasciarla sola, hai paura, paura che possa non essere cambiata. Controlli gli uomini che frequenta; lei lo sa, ti lascia fare, ti dice che ha imparato la lezione, non ti tradirà di nuovo.

     Non vuole perderti.

     Ma il sesso è comunque troppo passionale: ti stringi a lei come se avessi paura di perderla ogni volta. Sono gli unici momenti in cui potete stare insieme liberamente. Gli unici momenti in cui senti che lei è completamente tua.

     Perché quando la guardi negli occhi vedi che il suo amore per te non è più quello di un tempo, la passione si è affievolita, il desiderio è scomparso.

     Però è lì, con te, è tornata da te.

     Perché l’avrebbe fatto se non ti amasse?

 


Si quicquam cupido optantique optigit umquam



insperanti, hoc est gratum animo proprie.



Quare hoc est gratum nobis quoque carius auro



quod te restituis, Lesbia, mi cupido.



Restituis cupido atque insperanti, ipsa refers te



nobis. O lucem candidiore nota!



Quis me uno vivit felicior aut magis hac est



optandus vita dicere quis poterit?[6]


 

Basta. Basta davvero, Catullo.

     Questa era l’ultima volta che ti lasciavi ingannare da lei. Questa è stata l’ultima goccia.

     Servirsi di te così, che essere spregevole. Convincerti che ti amava.

     Ma tu, tu che sei stato così stupido da crederle, cosa pensavi? Pensavi che sarebbe potuta cambiare? Una donna scellerata come lei, che non esitò ad uccidere suo marito per poter vivere libera, credevi veramente dicesse la verità?

     Illuso.

     Siete stati felici, è vero, ma adesso è tutto finito. Non devi più pensare a lei, non devi più pensare al suo viso, al suo corpo, al modo in cui ti faceva sentire speciale.

     Basta, non ti vuole più, te l’ha fatto capire chiaramente.

     Perché la tua testa non smette di pensare a lei? Perché il tuo cuore non smette di battere? Perché i tuoi occhi continuano a lacrimare?

     Basta, Catullo. Lasciala andare. Non ti ama più, anche se tu la ami ancora. Anche se tu la amerai sempre