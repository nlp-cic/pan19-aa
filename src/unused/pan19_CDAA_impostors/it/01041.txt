?”







Harry si strinse nelle spalle, mentre entrambi si avviavano verso gli ascensori, “lui… ho paura che sia felice con Ella.”







“Lo è. Come due migliori amiche che si vedono da Starbuck’s dopo scuola.”







Harry scosse la testa, le labbra sulla tempia di Lux, “Si baciano sulle labbra per dirsi ‘arrivederci’.”







“Lo fanno un sacco di migliori amici.” Cercò allora di dire la donna, ma era palese che si stesse arrampicando sugli specchi.







“Forse è proprio questo il problema.” Ammise alla fine il ragazzo, mentre entravano nella camera della stylist e si sedevano al salottino “Ho paura che… come faccio a spiegarlo?” Lou si strinse nelle spalle, Harry si morse un labbro sbuffando; “Ok, mettila così: ho paura che quell’un per cento che lo tiene ancora lontano da me possa essere sufficiente perché qualcun altro possa portarmelo via.”







“Credi davvero che Eleanor possa farlo?”







Harry scosse nuovamente la testa, lo sguardo puntato sulla bambina, perché in imbarazzo, “Lei magari no, ma… ho paura che se Louis ha paura di impegnarsi davvero con me è perché in realtà ha paura di me. Della nostra relazione.”







Lou rimase in silenzio, semplicemente abbracciandolo a lungo; “Piccolo, lo sai che lui ti ama più della sua stessa vita. A che serve andare avanti con questa storia stupida?”







“Non è stupida, per me.”







“Hai provato a parlarne con lui?”







Harry annuì, posò Lux sul letto e prese a camminare avanti e indietro per la stanza, “Tu hai Tom, no?”







“Sì.”







“Bene, come sarebbe vivere sapendo che lui potrebbe lasciarti da un momento all’altro?”







Lou sorrise, “La stai prendendo nel modo sbagliato, Harry. Tutti hanno paura di essere lasciati dalla persona che amano, quando si accorgono quanto indispensabile sia.”







“E’ la prima volta, per me. Non mi ero mai trovato ad essere così pieno di…”







“Amore?”







Harry, nonostante fosse in imbarazza, annuì, “E di rabbia. Non mi importava di queste cose, prima.”







Lou sorrise, “È una cosa bella, Harry: lo ami.”







“Quello che mi chiedo è, però,” il ragazzo prese un respiro e chiuse gli occhi “se anche lui ami me.”







“Stai diventando paranoico.”







Harry annuì, si sporse per abbracciare la donna e lasciò un bacio sui capelli della bambina, “Probabilmente è così. Ho bisogno di prendere un po’ d’aria.”







“Non fare cazzate, piccolo.”







Harry sorrise, ma  non rispose mentre usciva dalla stanza. Il corridoio era vuoto ad eccezione di Zayn, che usciva in quel momento dalla sua stanza. Il rapporto che avevano, dopo X Factor, era migliorato un sacco: Harry era sempre arrabbiato col mondo, Zayn stava zitto e lo lasciava sfogare.







“Ehi.”







Zayn si voltò verso di lui e gli fece un cenno con la testa, poi chiamò l’ascensore. I due rimasero in silenzio fino a quando non raggiunsero il piano terra. Louis sorrideva alle fotocamere delle fan appena fuori, Harry rimase in silenzio con le braccia incrociate al petto fermo sulla soglia. Louis faceva battute e rideva, gesticolava come un matto, la sua voce arrivava da tutte le parti. Harry chiuse gli occhi e desiderò di essere da un’altra parte; Zayn gli si avvicinò e indicò con un cenno Louis.







“Vuoi che te lo chiami?”







“No.”







Zayn annuì, tirò fuori una sigaretta dal pacchetto e poi un’altra, che passò ad Harry. Lui, nonostante non avesse mai fumato – Louis odiava l’odore del fumo – la prese senza pensarci.







“Vuoi rimanere qui?”







“No.”







I due tornarono dentro per poi trovare l’uscita si servizio, con tanto di zona carico e scarico merci. Zayn accese la sua sigaretta e porse l’accendino all’altro: “Tira forte mentre la accendi.” Gli disse soltanto. Harry eseguì, tossicchiando e con le lacrime agli occhi. Wow, stava fumando la sua prima sigaretta.







“Aiuta sul serio?” chiese, anche se in realtà non gliene importava più di tanto. Si sentiva quasi eccitato perchè stava facendo una cosa che Louis gli aveva esplicitamente proibito di fare.







Zayn si strinse nelle spalle, “Me lo dirai tu.”







I due rimasero per un po’ in silenzio: Harry sapeva che alla fine avrebbe parlato e Zayn aspettava solo che lui cominciasse; fu per questo che nemmeno lo guardò quando, dopo un po’, Harry cominciò: “Quindi ci siamo lasciati.”







“Amo quando cominci i discorsi in medias res.” Fu l’unico commento dell’altro, anche abbastanza annoiato.







Harry nemmeno ci fece caso, la testa che gli girava per la sigaretta; “Ma questa volta è sul serio.”







“Vi lasciate tutte le settimane, frocetto, ed è sempre sul serio.” Zayn mimò due virgolette con le dita, un mezzo sorriso sul volto.







“Lou mi ha detto che sono esagerato.”







“Santa donna.”







“Ma io non credo sia così.”







Zayn fece un tiro, prendendo tempo come se stesse riordinando le idee, “Hai paura che froci con qualcun altro?”







Harry, nonostante tutto, non poté evitarsi una mezza