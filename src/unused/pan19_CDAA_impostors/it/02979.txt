di prendersi gioco di lui…
Ma allora, nel giorno in cui Thranduil aveva abbandonato Dale e il regno dei nani al loro tragico destino, le lunghe ciglia erano scese a coprire lo sguardo chiaro, quasi a nascondere il suo rifiuto e la sua vergogna, mentre ora, proprio davanti a Thorin, le iridi verdeazzurre si  mostravano in tutto il loro impudente splendore.
Quanto lo odiava…
Avrebbe voluto percorrere in fretta gli scalini che li separavano e ucciderlo a mani nude, strangolarlo. Avrebbe guardato la piccola bocca che si spalancava in cerca d’aria, e gli occhi che diventavano sempre più vacui e chiari, fino a trascolorare nel bianco della morte.
Il Re lo fissò.
Sorrise in modo più evidente, le lunghe gambe cambiarono posizione. Le braccia forti erano languidamente appoggiate ai braccioli, la testa bionda, libera dalla corona, leggermente riversa sulla spalliera.
Era evidentemente in attesa di qualcosa. E persino un rude guerriero come Thorin sapeva di cosa.
Quella perversa, contorta, svergognata creatura era in attesa di un gesto dell’altro sovrano.
Il nano si arrestò in fondo alle scale, il cuore che gli martellava in mezzo al petto fino a fargli male, i nervi tesi, e un’erezione prepotente che premeva sotto i pantaloni.
Dunque ora sapeva come trovare la sua vendetta. Come poteva umiliarlo e sprofondarlo nella vergogna, senza che poi potesse vendicarsi su di lui o sui suoi compagni.
Perché ben difficilmente il re degli elfi avrebbe ammesso davanti a tutti di avere ceduto alle profferte di un nano.
Poiché però neanche lo sdegno, neanche la rabbia, potevano avere il sopravvento sull’innata onestà di Thorin, mentre saliva le scale non tolse gli occhi dal viso del sovrano, per assicurarsi che entrambi volessero la stessa cosa. Mai e poi mai Thorin Oakenshield avrebbe forzato un’altra creatura a fare sesso con lui, nemmeno una creatura spregevole come quella.
Spregevole e bellissima.
Thranduil smise di sorridere, e dalla sua posizione alzò gli occhi sul viso feroce e appassionato di Thorin.
Ora infatti il nano era proprio davanti a lui, e lo superava di pochissimo in altezza, nonostante Thranduil fosse sprofondato nel trono, le gambe forti leggermente piegate e allargate in un malizioso invito.
Le fiamme danzarono su quegli occhi cangianti, le lunghe ciglia bionde vibrarono appena sullo sguardo chiaro e ipnotico come la luce di un opale.
Thorin non ebbe bisogno di altra conferma sulle sue intenzioni.
Fece dunque l’ultimo passo, che lo portò spudoratamente tra le lunghe gambe, i loro bacini vicinissimi.
Poi, nel sulfureo chiarore della fiamma, accadde qualcosa…
Il bel volto di Thranduil parve corroso prima da una devastante passione, e poi letteralmente consumato, divorato da uno squarcio orrendo, che ne violò la perfezione senza con questo annullarne la bellezza terribile.
Allora Thorin decise di fargli davvero male, e le dita sfiorarono la guancia offesa. Ora essa era stata perfettamente e rapidamente ricomposta, proprio come avrebbe fatto un artigiano con una statua in frantumi, le sottili venature delle fratture rese invisibili da una mano di smalto splendente.
Thorin però intuiva che quel contatto rischiava di frantumare ancora la superficie scintillante dell’elfo, e insistette nella sua crudele carezza. L’altro, pur turbato, non si ritrasse, concedendosi un attimo appena più del dovuto a quel leggero tocco spietato.
Il nano pensò allora di prendersi la sua rivincita, di trionfare sullo smarrimento del suo rivale, e decise di rischiare tutto. Lo baciò, attirandolo a sé con le mani forti che stringevano fin quasi a strapparlo il broccato ricchissimo e luminoso della veste dell’elfo.
Thranduil allora si allontanò appena. Mormorò qualcosa in Sindarin, ma poi cedette alle labbra insistenti e brutali del nano. Quello a suo volta sussurrò una fosca cantilena in khuzdul nel fragile orecchio a punta, una nenia roca che doveva essere insieme sensuale e ingiuriosa. Qualcosa da dire a un amante di cui non si ha molta stima, ma che pure accende i sensi oltre ogni ragione.
L’elfo sospirò, eccitato, raccogliendo la provocazione pur non riuscendo a decifrarne il linguaggio. Rispose con la freschezza tagliente del Sindarin, in un’esortazione che era insieme altera e svergognata.
L’uno non capiva l’idioma dell’altro, l’unica lingua comune essendo il dolore.
E Thorin decise di infliggerne ancora, che fosse più consistente, meno spirituale.
Le grandi mani strapparono infine la veste d’argento, liberando il torace ampio e glabro dell’elfo. Le dita ruvide indugiarono a lungo sui capezzoli neri, inturgiditi per l’eccitazione, e con l’intero palmo il nano toccò quella pelle di seta, assaporandola quasi con l’epidermide dura delle sue mani callose, per poi umettarsi le labbra ed assaggiarlo davvero, mordendolo con avidità. Prima le piccole labbra palpitanti, poi scese: il collo dai nervi sensibili, i delicati capezzoli che i denti forti del nano torturarono a lungo, finché dalla gola dell’elfo non uscì il primo gemito.
Per Thorin fu il segnale della resa. Tirò via i pantaloni dell’altro, sfilandoli da sotto il regale sedile, in fretta liberò le gambe belle e lunghissime di Thranduil dagli stivali, per poi costringerle intorno ai propri fianchi con presa salda.
Con prepotenza portò avanti il bacino dell’altro, sbilanciandone appena la testa all’indietro, e