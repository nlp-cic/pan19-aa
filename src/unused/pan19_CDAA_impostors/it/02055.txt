, non abbastanza forte da farle male ma
abbastanza per strapparle un breve verso di sorpresa e
d’indignazione. 

Dev’essere proprio quel verso, il suo errore. Loki posa un
bacio e un sorriso di labbra e cicatrici sottili sul retro del suo
collo, su un lembo di pelle lasciato scoperto dalla stoffa e dai
capelli, e poi un morso delicato, e Sigyn non può davvero
non rabbrividire - ed è così che comincia quella
che non è una sfida né una gara e non ha molto
più senso dei giochi infantili dei loro figli.

Le mani di Loki si fanno meno
gentili, più svelte, e tirano con più energia le
ciocche, sciolgono i nodi e poi li sciolgono ancora quando lei si
affretta a rifarli, liberano i capelli dalle trecce e scompongono
quell’ordine che con tanta difficoltà è
riuscita a mantenere senza lasciarle la possibilità di
ricrearlo. Lei prova a scacciarle, allora, con piccoli schiaffi che
forse in effetti potrebbero essere un po’ più
gentili - ma potrebbero anche essere più
forti, quindi che Loki
non si lamenti - e no e basta e smettila,
per Hel! che ovviamente
rimangono inascoltati - beh, non proprio inascoltati, ma
l’unica cosa che ottengono davvero è di far ridere
suo marito.

Sigyn si gira per guardarlo in viso, alla fine, abbastanza veloce da
sorprendere Loki e farlo arretrare di un passo, e incrocia le braccia
sotto il seno. Ha i capelli sconvolti e completamente in disordine, le
guance che scottano e il respiro un po’ troppo rapido, e
anche se è frustrata e irritata e ha voglia di dirne quattro
a suo marito non riesce comunque a smettere di ridere come una bambina.
Loki la guarda e scoppia ridere anche lui - così, le scoppia
semplicemente a ridere in faccia, e se lui fosse qualcun altro - e se
anche lei fosse qualcun altro - le impronte rosse delle sue dita
rilucerebbero già sulle sue guance pallide.

E poi Loki smette di ridere, e la guarda - Sigyn sente il suo sguardo
sul viso e sui capelli e sulle vesti, che la fissa e la scruta e la
studia, e non riesce a dire nulla, il sorriso che le si congela sulle
labbra. Qualcosa stringe e punge nel suo petto.

- Sei più bella così - dice Loki. Le si avvicina
di più, e alza una mano per sfiorare un ciuffo ribelle che
le è caduto su un occhio, per rigirarselo tra le dita e
giocarci. Continua a guardarla in quel modo.

- Oh, piantala, per
l’amore di tutti gli dei! - gli risponde Sigyn, e alza un
sopracciglio. Non è una delle sue amanti, e con lei queste
lusinghe non servono. Per dimostrarglielo, afferra un lembo della sua
veste e lo tira contro di sé - le loro bocche cozzano
l’una contro l’altra, e premono e spingono e si
aprono, e dopo è un istante infinito di labbra e lingua e
denti, di morsi e di caldo e di umido, del sapore di suo marito e delle
sue braccia che si allacciano al suo collo.

Va bene, forse non lo fa solo per
dimostrargli qualcosa. Forse è per quello sguardo intenso,
forse per sfogare un po’ di rabbia, forse perché -
in fondo, molto in fondo - le lusinghe un po’ funzionano
anche con lei - perfino quando sono così poco convincenti.

Qualunque sia il motivo, però, quel bacio lo spazza via,
così come dissolve ogni altro suo più piccolo
pensiero.

- Per l’amore
di tutti gli
dei? - le chiede Loki quando i loro visi si scostano ed entrambi
tentano di riprendere fiato, di calmare il ritmo dei loro respiri e il
tremito dei loro petti. Ha le labbra imbronciate e una luce divertita
negli occhi verdi e caldi e lucidi. - E pensare che credevo di bastarti
solo io! - esclama, e poi la stringe tra le sue braccia e contro di
sé prima che lei abbia la possibilità di
prenderlo a schiaffi per davvero.

Ѐ lui a baciarla di nuovo, e stavolta è tutto più
delicato, la sua lingua che traccia la forma della sua bocca e le
lambisce le labbra finché non le apre, lui che mugola nella
sua bocca - oh, lo sa che
questo manda sempre un brivido già per la sua schiena - e le
prende le mani tra le sue e ne accarezza il dorso tra le dita, traccia
le linee dei palmi con la punta delle unghie. E per un attimo Sigyn si
ricorda di quanto le sue mani siano rovinate, dei piccoli calli, dei
taglietti superficiali, delle unghie corte, e rotte, e ...

E poi non importa più. Non quando Loki la fa stendere per
terra, e le sue mani calde seguono le linee della sua veste, e le linee
del suo corpo sotto di esse. Non importa, quando le tasta i seni con
delicatezza, sopra e sotto, né quando le sue dita lisciano
la stoffa sul suo addome, scorrono più giù e
scendono sul suo stomaco, sulle sue cosce, disegnando cerchi e forme
astratte - e lo sguardo di Loki segue le sue mani, scendendo lungo il
suo corpo insieme ad esse.

- Sei troppo vestita - le dice Loki alla fine, tornando a guardarla in
faccia. Ha quel suo sorriso sghembo sulle labbra segnate, e