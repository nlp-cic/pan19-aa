ripreso a fare quello che stava facendo, dopo un attimo di pausa.
Simone prese un respiro profondo, mentre inconsciamente cominciava a passarsi il palmo della mano libera sopra i pantaloni della tuta.
«E so anche quanto ti ecciti quando ti chiamo ragazzino.»
Quel tono basso e lascivo gli causò una scarica d’eccitazione che dal cervello arrivò dritta al suo inguine e si mosse scomposto sul cuscino del divano, riflettendo su quant’erano diventati improvvisamente scomodi quei pantaloni.
«Oh avanti, non vorrai farmi fare tutto il lavoro come al solito?» ridacchiò Ivan provocandolo e Simone si morse il labbro inferiore, ricacciando indietro un gemito, mentre la sua mano arrivava a contatto diretto con la carne tesa e la circondava con le dita.
«Fanculo, Ivan.» esalò Simone, col respiro affannoso. «Mi sembra che l’ultima volta a casa tua non ti fossi lamentato, quando ti ero seduto addosso.»
Un gemito soffocato da parte del compagno gli fece stringere di più la presa sulla propria erezione.
«Che mi faresti, se fossi lì con te?» ansimò Ivan direttamente al suo orecchio.
Simone chiuse gli occhi, abbandonandosi all’eccitazione, mentre i fianchi cominciavano ad andare appena incontro ai movimenti della sua mano.
Ma non c’era. Si trovava a quattrocento chilometri di distanza da lui.
«Ti bacerei.» rispose automaticamente Simone, lamentandosi a mezza voce.
Pensò che gli mancava davvero sentire quelle labbra sulle sue, ma ancor di più sentiva il bisogno di quelle sue braccia che lo circondavano e del calore di quel corpo attaccato al suo.
«Speravo fossimo arrivati un po’ più in là, ormai.» ridacchiò Ivan sommessamente.
Simone sorrise appena, ruotando lentamente il polso e facendolo scorrere più velocemente dalla base fino alla punta. Il suo cuore accelerò a quei movimenti.
«A che punto siamo, allora?»
Un ansimo e un altro ancora, che corrispondevano ad altrettanti gemiti da parte di Simone che era certo di non poter sopportare più a lungo quella tortura.
«Siamo al punto in cui io sono in ginocchio davanti a te e te lo sto prendendo in bocca.»
Simone gemette ad alta voce, quasi tremando a quell’immagine che gli si era imposta nella mente e gli scatti della sua mano si fecero più frequenti e confusi. Sarebbe bastato ancora così poco…
Poi il suono del campanello gli rimbombò nella testa e sbatté le palpebre un paio di volte, quasi si era dimenticato di essere da solo sul divano di casa.
«Che succede?» La voce bassa di Ivan si mescolò all’irritazione per il secondo scampanellio.
Simone sospirò con sconforto, maledicendo chiunque avesse deciso di attaccarsi al campanello di casa sua alle dieci di sera.
«Ma che ne so, qualcuno ha deciso di venire a casa mia proprio adesso.» ringhiò per la frustrazione, aggiustandosi i pantaloni e sospirando. «Cristo.»
Sentì Ivan ridacchiare dall’altra parte del telefono.
«Spero non sia tua madre, che ti trovi in queste condizioni.» esclamò lo schiacciatore, mentre un brivido di terrore scacciava in Simone tutta l’eccitazione di prima. «Se è Pippo, passamelo, lo mando via io.»
Il giovane rise, intanto che si alzava con fatica e strascicava i piedi nudi fino alla porta d’ingresso, dove si abbassò per controllare chi ci fosse dall’altra parte attraverso lo spioncino.
Si rialzò in un attimo, mentre i battiti prendevano ad accelerargli nuovamente.
«Si può sapere chi è, allora?»
Simone deglutì e ritrovò il sorriso.
«Sei un idiota.» esclamò prima di terminare la chiamata ed aprire la porta d’ingresso.
Gli sembrava un miraggio, vederlo appoggiato alla parete davanti, con un borsone in spalla e il telefono che stava riponendo nella tasca del giubbotto, mentre lo fissava con un sorrisetto storto.
«Sei un grandissimo-»
La frase fu bloccata dalla pressione della bocca di Ivan sulla sua, che in due passi l’aveva raggiunto e l’aveva spinto all’interno, chiudendosi la porta dietro.
La mente di Simone annaspava, non riusciva a credere che Ivan fosse davvero lì.
Sentì in lontananza il rumore del borsone che toccava terra, così come il cellulare del palleggiatore che era finito chissà dove sul pavimento.
Ivan si era già tolto il giubbotto, senza mai staccare la bocca da quella di Simone, e stava procedendo a sfilargli la felpa che indossava.
Simone ansimava nella sua bocca, mentre la lingua di Ivan gli stava facendo perdere il filo dei suoi pensieri. Lo sentì staccarsi da lui solo per passare a lasciargli umidi baci a bocca aperta sul collo, mentre lo spingeva in direzione del divano.
«Che ci fai qui?» ebbe la forza di chiedere Simone, le mani che vagavano sotto la maglietta dell’altro, a contatto con la sua schiena.
Lo sentì allontanarsi appena e guardarlo negli occhi con un ghigno impertinente.
«Se non mi vuoi, posso sempre andare via.»
Simone aggrottò le sopracciglia e rispose afferrandolo per i passanti della cintura e tirandoselo di nuovo addosso, facendo scontrare i loro bacini e ritrovandosi a gemere nella sua bocca.
Si sentì spingere seduto sul divano, dov’era poco prima, mentre col respiro affannoso e la bocca arrossata dai baci osservava Ivan farsi spazio tra le sue cosce e inginocchiarglisi davanti.
«Ho due giorni liberi.» esclamò il compagno