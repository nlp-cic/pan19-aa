potessero risultare attraenti, presumibilmente più di quanto non lo fossero state quelle che le erano realmente appartenute. Sentendosi a disagio, tirò istintivamente più giù la maglietta per coprire il sedere, come avrebbe potuto fare con una minigonna che non aveva mai, né avrebbe mai, indossato.Raggiunsero la zona centrale del paese più velocemente di quanto Tara si fosse aspettata.Alla fine, non essendoci opzioni alternative più allettanti e fattibili, si era arresa alla soluzione più ovvia e che in principio aveva sensatamente scartato: avrebbe visitato la nuova città dove Buffy e gli altri suoi amici si erano trasferiti dopo la distruzione di Sunnydale e si sarebbe accertata con i suoi occhi che stessero tutti bene, benché lo sapesse già.− I miei conoscenti potrebbero riconoscermi, nel vedermi? – aveva domandato con leggera apprensione a Pilar.− Non somigli molto a com’eri l’ultima volta che vi siete incontrati, mi è sembrato di capire, quindi presumo proprio di no, – aveva risposto l’angelo, – sempre che non sia tu a dirglielo. Non mi risulta che sia vietato dal regolamento, anche perché non sei veramente resuscitata e dovrai comunque tornare indietro tra non molto, ma considerata la mentalità razionale che fa girare il mondo oggigiorno forse non ti crederebbero.– Oh, i miei amici ne hanno passate abbastanza da aver ampliato la loro capacità di accettazione del soprannaturale, – sussurrò fiocamente, concedendosi un piccolo calcio frustrato ad un ciottolo abbandonato sul selciato.La prima persona delle cui condizioni esistenziali Tara volle accertarsi fu Dawn e, dopo essersi appostata fuori all’edifico dove stava frequentando il suo ultimo anno di liceo, rimase in attesa fino a quando non la scorse tra la folla di studenti in procinto di tornare a casa: era cresciuta tantissimo e nel suo visetto snello Tara poteva cogliere un’impronta adulta che non aveva mai scorto su di lei. Si era schiarita i capelli, che le stavano piuttosto bene, e qualche piccola civetteria che saltava fuori dal suo modo di atteggiarsi suggeriva quanto fosse pienamente consapevole del suo essere tanto graziosa. Vedendo come scherzava con un compagno, Tara provò una malinconica fitta al cuore: era davvero diventata grande, ormai.– Era lei la tua ragazza? – le chiese Pilar con selvaggia curiosità, sfilandosi di bocca un ghiacciolo di un arancione così acceso da disturbare gli occhi.– No, – ribatté Tara un po’ troppo seccamente, e lanciò un’ultima occhiata velata di rimpianto verso Dawn, che si stava allontanando lungo la via.Avrebbe ceduto volentieri alla tentazione di rivolgerle la parola ma, a parte il fatto che i primi approcci non erano mai stati una sua specialità neppure da viva e come donna, temeva seriamente di turbarla avvicinandola con quelle sembianze e portando novità tanto bizzarre. Oppure, forse, aveva solo paura di caricare lei e sé stessa di aspettative troppo elevate, considerato che entro poche ore sarebbe andare via di nuovo…Aveva voluto sinceramente bene a Dawn, quasi come se l’avesse partorita lei stessa, e l’aveva accudita con un affetto ed una partecipazione tali da stupirsene a sua volta: non pensava di possedere un istinto materno così forte e che questo potesse essersi indirizzato tanto naturalmente verso una ragazza che tra l’altro aveva solo pochi anni meno di lei; quando era ancora in vita non aveva mai accarezzato il desiderio di costruirsi un suo nucleo familiare, anche perché quello di partenza non le aveva certo dato un buon esempio, ed il suo legame con Willow si era dimostrato talmente totalizzante da convincerla che sarebbero sempre e comunque bastate a loro stesse, indipendentemente dal fatto che in seguito avrebbero potuto scegliere di adottare dei bambini.Del resto, nello stato di abbandono in cui era ricaduta Dawn dopo la morte di Buffy e nel periodo di confusione che era seguito aveva finito col cogliere vecchie, sgradevoli reminiscenze, quindi aveva fatto il possibile per starle vicino in mancanza di una necessaria ed effettiva figura genitoriale, e la ragazza aveva accettato l’idea con entusiasmo.Tara era stata malissimo quando il profondo dolore di Dawn le era stato platealmente scagliato contro, il giorno in cui si era lasciata con Willow a causa della sua dipendenza dalla magia e si era trasferita altrove, e la consapevolezza che la sua relazione con l’altra strega avesse contribuito ad allontanarla dalla ragazzina, onde evitare d’incrociare troppo spesso la rossa a casa Summers, aveva fatto sì che i sensi di colpa quasi la soffocassero.Dawn era stata la prima a venire a sapere che si erano rimesse insieme, appena poco prima che venisse uccisa, ed era stata anche colei che aveva trovato il suo cadavere, ricordò con orrore…Pilar gettò la stecca di legno del suo ghiacciolo in un cestino dell’immondizia e si stiracchiò esclamando:– E adesso che mi si è aperto lo stomaco, se non hai nulla in contrario potremmo andare a cercare qualcosa di verde da mettere sotto i denti.– Verde con gelatina o verde con foglie?Pilar aggrottò la fronte ma Tara stava guardando lontano, ancora smarrita nei suoi pensieri.Tentarono di raggiungere Xander al cantiere dove lavorava, ma girovagare là dentro senza avere a disposizione spiegazioni plausibili da fornire in caso di bisogno sarebbe stato troppo complicato, dunque si limitarono a confermare le informazioni che possedevano già: morta Anya, il giovane uomo si era votato ulteriormente alla sua professione di carpentiere e stava facendo rapidamente carriera. Non risultava che ci fosse qualche