cantato quella canzone varie volte durante
le varie Convention, e ogni volta Jared si era fermato a sentirlo dietro le
tende, o anche sul palco stesso, felice, sapendo che, quella canzone, cantata
da Jensen, acquisiva un significato importante. Un significato che era proprio
di loro due – solo di loro due.



Jensen ci metteva qualcosa di suo ogni volta che la
cantava, consapevole che Jared era lì ad ascoltarlo, e ogni volta era diversa
dall’altra. Ogni volta le aggiungeva sfumature, rifiniture, particolari
inflessioni nella pronuncia quando voleva accentuare qualcosa.



Era loro, e
lo sapevano.


I ain’t got many friends left
to talk to
No one’s around when I’m in trouble
You know I’d do anything for you
Stay the night – we’ll keep it under cover


Era a ritmo di musica che ora si muovevano, lenti, come
se fossero ubriachi, appoggiandosi l’uno sull’altro e sorridendo semplicemente.



Le mani di Jared andarono a circondare il collo di
Jensen, che gli mise le braccia attorno la vita. Jared chiuse gli occhi, il
ricordo dell’ultima Convention a Dallas che gli balenò in mente, dove Jensen,
cantando proprio quelle ultime parole, si era girato verso di lui: un’ulteriore
conferma al fatto che quella canzone fosse completamente adatta alla loro
situazione.



Nessuno sapeva di loro, non ufficialmente, se si escludeva
il PR e Kripke, anche se entrambi immaginavano che l’intera crew e buona parte
del cast si perdesse in scommesse e speculazioni più o meno reali su quanto
fossero una coppia e quando si decidessero a fare coming out.



Era stato Rob a proporre di cantare questa canzone in
alcune Convention, e Jensen non aveva esitato un istante a dire di sì, ma
questo a Jared glielo avevano raccontato in seguito.



Per lui era stata una sorpresa quella di sentirne le
note per la prima volta nel New Jersey[1], non pensava avrebbero eseguito cose
diverse da quelle che i ragazzi erano soliti provare, la sera prima del loro
panel. All’inizio ne era rimasto piacevolmente sorpreso, e aveva cominciato a
canticchiarla anch’egli, ma poi Jensen era andato al microfono con Rob ed aveva
iniziato a cantarla, e a Jared non erano mica sfuggito il modo in cui,
sottilmente, gli lanciava occhiate e lo cercava con gli occhi.



E così nella Convention a Toronto, e in quella a Dallas,
ogni volta lo cercava con lo sguardo, e ogni volta a Jared gli si stringeva il
cuore nel pensare che sì, si riferiva a
lui.




I just wanna use your love
tonight
I don’t wanna lose your love tonight




Muovendosi al ritmo ormai familiare della canzone,
Jared si appoggiò con la fronte a quella di Jensen, contento di poter staccare
la mente da tutto. Sorrise nel sentire le mani di Jensen accarezzargli la
schiena, portandogli le mano al collo. Voleva appoggiarglisi addosso con tutto
il corpo, ma sapeva di non poterlo fare: già era molto quello che si stavano
concedendo, se fossero stati riconosciuti sarebbe stato il caos.



Jared lo guardò, non volendo fare altro che baciarlo lì
e ora – e al diavolo le Pubbliche Relazioni, al diavolo i contratti. L’unica
cosa che lo tratteneva erano le mani di Jensen, strette forti attorno la sua
schiena, e la solidità che provocavano in lui.



Poi successe tutto in fretta. Jensen si avvicinò, le
labbra sempre più vicine, e Jared, sicuro di aver perso qualche battito, sentì
un vuoto dentro di sé e chiuse d’istinto gli occhi, inclinando la testa a
destra – un’abitudine.



Ma Jensen mirò al suo orecchio, iniziando a cantare a
bassa voce l’inciso di quella maledetta canzone.


Try to stop my hands from shakin’
Something in my mind’s not making sense
It’s been a while since we were all alone
I can’t hide the way I’m feeling


Jared strinse gli occhi, aggrappandosi disperatamente a
Jensen come se fosse l’unica via d’uscita dal mondo, l’unica via verso un altrove
in cui potessero esserci solo loro due, liberi di fare tutto ciò che volessero
quando lo volessero.



Non poteva credere di riuscire a quantificare a parole
quanto quell’uomo significasse per lui. Era qualcosa che andava oltre la
razionalità. Proprio mentre gli sussurrava nell’orecchio quelle parole,
consapevoli entrambi di quanto siano la pura verità, non era riuscito a
resistere all’impulso di avvicinarlo ancora di più a sé, come a volerlo far
entrare nella pelle e tenerlo lì, per sempre. Per sempre come una persona sola.



Jensen lasciò un bacio leggero dietro al suo orecchio,
un semplice sfiorarsi di labbra su pelle, prima di portare il viso nell’incavo
del collo di Jared e nasconderlo lì, incurante di molto altro se non di Jared
lì, nelle sue braccia. Lo strinse più forte che poté, continuando a lasciare
una scia di baci dove le labbra trovassero un lembo di pelle. 



Avevano bisogno di uscire da lì, di tornare a casa.


As you leave me please, would
you close the door?
And don’t forget what I told you
Just ‘cause you’re right, that don’t mean I’m wrong
Another shoulder to cry upon


Jensen si tirò