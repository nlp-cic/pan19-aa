vedeva solo il torace, ma sapeva che anche il resto era a sua disposizione. - È come hai detto stamattina. - Disse poi improvviso tornando a girare lo sguardo davanti a sé, evitando di guardarlo. Don si fece serio e zitto. Ora ne voleva parlare? In quel modo? Nemmeno ricordava cosa gli aveva detto quella mattina. Al suo silenzio Colby gli spolverò la memoria con un filo di voce colpevole. - Non ho superato del tutto quei due anni a tradirvi. So che facevo il mio lavoro, so che l’avete capito ed archiviato. Però prima di tradire voi ho tradito Dwayne e con lui ci sono andato pesante, ho superato i limiti che con voi non ho più osato superare. - Ora lo stava tirando fuori come se non potesse più tenerlo dentro, come se l’avesse macinato senza nemmeno sapere bene cosa fosse. Semplicemente c’era e lo doveva sputare. Don non l’avrebbe interrotto. Fissava la sua schiena avvolta nella canottiera bianca, la sua nuca bionda. - Cosa… cosa hai fatto? - Chiese poi dopo un po’ che Colby non riusciva a riprendere. Colby si girò verso di lui.- Non lo immagini? - Lo sguardo ironico, disilluso, scontento di sé. Quel sorriso amaro. Don sentiva tutto lo stato d’animo di Colby che si schifava di sé stesso. - Te ne sei innamorato? - Colby si strinse nelle spalle abbassando lo sguardo rimanendo girato col capo verso di lui pensieroso. - Lui lo era. L’ho fatto innamorare perché si fidasse ciecamente di me e non mi tradisse quando ho dovuto incriminarlo, sapevo che il rischio c’era e dovevo assicurarmi di averlo sempre dalla mia. - Dwayne era il contatto fra i cinesi ed i pezzi corrotti americani a cui Colby dava la caccia, infiltrato nella squadra di Don dove doveva fingere di fare il doppio gioco, facendo invece il triplo. - E tu? - Chiese Don, steso, lo sguardo penetrante sul suo profilo basso, la fronte aggrottata di entrambi. - Sono riuscito a provare qualcosa. Se non fossi stato sotto copertura e lui una spia per i cinesi… penso che poteva essere una gran bella storia… - Lo ammise. Don fece una piega con le labbra. Questo non rispondeva davvero. - Lo amavi? - Chiese insistendo, il tono più basso. Le braccia abbandonate lungo i fianchi, la testa sollevata sulla spalliera del letto. Colby alzò gli occhi. - È troppo difficile l’amore. Non so cosa sia. Provavo qualcosa, ma non credo fosse amore. Non tradisci chi ami, no? - Don capì finalmente l’enigma rappresentato da Colby in tutti quegli anni. - Per questo non riuscivi ad andare oltre con me e con Charlie? Ci hai traditi nascondendo che eri sotto copertura? E pensi che se tradisci non puoi amare? - Colby non rispose, si voltò di nuovo dall’altra parte a fissare l’armadio chiuso che al buio sembrava nero, invece che bianco. Quello era un sì, Don lo capì molto bene. E fu come avere un’apparizione. Finalmente era tutto chiaro. Finalmente era perfettamente chiaro. 

Avevamo lasciato Don e Colby sul più bello, durante il loro chiarimento a letto. Don finalmente sembra aver capito il motivo per cui Colby non ha mai espresso direttamente la propria volontà, come concluderanno ora? Dopo si torna al caso, il mattino arriva con una grossa sorpresa e per la fine del capitolo sarete solo più confusi di prima: molte risposte ed altrettante domande.


26. IPOTESI E CONCLUSIONI 







"Mi allontano dalle cose che mi hanno procurato conforto Non posso rimanere nel luogo che considero la mia casa La mia unica fede risiede nelle ossa rotte e nei lividi che mostro"- Bruce Springsteen - The Wrestler -


Colby non avrebbe più avuto il coraggio di voltarsi, si sentiva anche stupido oltre che nudo e scoperto. Una sensazione strana. Aveva visto che lo perdonavano e non aveva mai pensato di dover mettere alla prova i loro sentimenti. Dopotutto li aveva traditi per due anni. Non poteva pretendere troppo. Si sentiva scoppiare, si sentiva di voler gridare. Forse non aveva proprio più speranze con Don. Lui voleva che prendesse posizioni precise, che gli chiedesse di stare con lui, che esprimesse la sua volontà, ma Colby non poteva, non credeva di esserne in grado, di avere quel diritto. Per questo non aveva mai fatto nulla. Non con lui. Da quanto tratteneva il fiato? Quando le sue mani lentamente scivolarono sui suoi fianchi il mondo svanì lento. Il contatto con lui, deciso e quasi prepotente eppure in punta di piedi, silenzioso. Leggero. Quel contatto così da Don. L’avvolse con le braccia dopo essersi messo a sedere a sua volta sul letto, aveva spostato le lenzuola, gli si era messo dietro allargando una gamba dall’altra parte e si era sistemato lì, avvolgendolo con le braccia. Le mani sulla sua pancia, le labbra sul suo collo. A baciarlo. Don si era sempre arrabbiato con lui per la sua mancanza di volontà, di comunicazione. Eppure solo ora capiva perché non poteva essere lui a dirgli ‘stai con me’. Perché per lui quei due anni sotto copertura a mentire a loro erano incisi nella pietra. Ecco perché Colby non poteva