, dopo qualche secondo, che più Alessio sale, più lui geme senza ritegno. Oddio, che stiamo facendo è il pensiero preponderante, ma non ci pensa proprio a staccare Alessio dal suo corpo. E' così caldo e fa decisamente freddo, il contrasto è esasperante e Gennaro gli passa le dita tra i capelli, li tira e lo obbliga ad alzare il mento. Gli occhi di Alex sono piacere liquido e lo mandano fuori testa.

"Non guardarmi così" balbetta.

"Così come?" c'è una nota infastidita nella sua risposta, non voleva essere interrotto, e Gennaro è quasi sicuro che gli resterà un bel succhiotto per il giorno dopo.

"Come se... come se..." incespica nelle sue stesse parole, non sa come dirgli che lo sta guardando come non ha mai guardato nessuna - e lui lo sa, perché era attento a qualsiasi cosa - , che lo sta guardando come se volesse respirarlo, mangiarlo e berlo per tutta la vita. Ma Gennaro non riesce a dirglielo, resta a guardare quella nuova versione di Alessio con gli occhi allucinati per merito suo e non sa cosa fare. Scopre che sono tornati sulla stessa frequenza, quando Alessio si allontana da lui di qualche centimetro e, poi, si fionda sulle sue labbra. Non c'è un momento di stasi, Gennaro è così sollevato che lo stia baciando che apre subito le labbra e fa scivolare la lingua sulla sua. Alessio lo spinge un po' di più contro la portiera, finisce col ginocchio contro il freno a mano e mugugna di dolore, ma il biondo non lo lascia lamentarsi e gli strattona la maglia per avere di nuovo tutta la sua attenzione. Alessio riesce a superare l'ostacolo del freno a mano e torna a guardarlo.

"Madò, Gennà" gli dice, con un filo di voce. Non riesce a rispondergli, perché è concentrato sul rivolo di saliva all'angolo della bocca del suo compagno. Di chi sarà? La sua? Di Alessio? Si allunga e la cattura con la lingua. Alessio rantola qualcosa e chiude gli occhi, le sue mani arrivano sui fianchi di Gennaro e oddio cosa stiamo facendo diventa anche un suo pensiero.

"Ho bisogno di..." riprende Alessio.

"Cosa?" gli bacia la mascella e ne percorre il profilo, di tanto in tanto morde e lecca lo stesso punto. Capisce che è ben accetto, dai mugolii di Alessio e dalla presa sui suoi fianchi che si fa più forte. "Che cosa vuoi?"

"Non lo so" piagnucola, e attira Gennaro in un bacio sporco e senza fiato. Vorrebbe solo che Alessio lo facesse a pezzi, vuole essere marchiato e vuole qualcosa. Non sa bene nemmeno lui cosa chiedere e cosa pensare, perché Alessio non solo è un maschio, ma è pure il suo migliore amico - anche se, davvero, Gennaro non ha mai provato per nessuno quel sentimento così viscerale che lo fa addirittura piangere dalla rabbia, quando lo molla da solo a casa per uscire con qualcun altro. Si sente malato, colpevole, ma mai così vivo come in quell'auto. Si baciano per minuti interi, si dimenticano dove si trovano, si dimenticano chi sono, ma mai chi hanno davanti. Alessio si impegna a mappare il corpo di Gennaro con le dita, anche se sono in un posto scomodo e in una situazione ancora peggiore.

"Ce l'hai ancora le chiavi dell'ufficio nuovo?" ansima Gennaro. "Cioè, ce le hai adesso?"

Alessio sbatte le palpebre e si allunga per aprire il cruscotto. Le chiavi del nuovo ufficio di Casa Lavica in ristrutturazione sono lì, pronte per essere usate, con il portachiavi a forma di ananas che qualche fan gli ha regalato durante un firma copie.

Gennaro gli artiglia le spalle e lo obbliga a guardarlo. "Ti va di andarci?"L'altro annuisce senza pensarci due volte e lo lascia andare per mettere in moto l'auto.

 

 

Il nuovo ufficio è nel caos più totale. Gennaro è inciampato su quattro scatoloni, perché non hanno ancora pagato la bolletta della luce, e Alessio ha mormorato qualche parolaccia per aver colpito due sedie nuove ancora coperte dalla plastica. Aprono le tende per far entrare un po' di luce lunare, e le cose cominciano ad essere molto più chiare.Alessio se ne sta lì in piedi con una vaga espressione confusa sul viso e Gennaro continua ad aprire la bocca senza dire niente. Magari la magia è finita, pensa il biondo. Magari seppelliranno l'episodio sotto un enorme tappeto e non lo alzeranno mai più - in un certo senso sarebbe confortante, perché affrontare tutto sarebbe un salto nel vuoto che non sa se è pronto a fare.

"A che pensi?" gli domanda Alessio.

"A cosa vorrei che accadesse adesso" confessa e deglutisce. Non vuole mentirgli, non in quel momento, non se lo meritano.

"Ok" Alessio arriccia le labbra e le inumidisce. "A che conclusione sei arrivato?"

In realtà, Gennaro a una conclusione non ci è ancora arrivato, ma striscia fino al petto di Alessio e si alza sulle punte per baciarlo. Probabilmente - no, sicuramente è un errore madornale e se ne pentiranno la mattina dopo, ma ancora una volta non riesce a mentirgli. Alessio sorride leggermente e gli copre la nuca con