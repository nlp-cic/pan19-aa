il momento in cui erano diventati qualcosa che poteva lontanamente somigliare ad una coppia di fatto a flirtare con lui in quel modo.Continuando a rivolgergli affermazioni che non lasciavano nulla alla fantasia, senza mai aspettarsi una risposta concreta dall’altro – inizialmente era così, forse a causa del fatto che Q non si sarebbe mai aspettato di ricevere delle avances da uno degli agenti per i quali realizzava le attrezzature necessarie nelle loro missioni.E presto, inevitabilmente, uno degli agenti, uno dei tanti, cominciò ad avere un nome per lui.Q non poté che interessarsi a lui, divenendo man mano più pratico nel trovare risposte adeguate alle provocazioni che sempre più spesso Bond gli rivolgeva.Era il loro piccolo gioco, il loro modo di parlare e di capirsi che, agli occhi degli altri impiegati dell’MI6, risultava come qualcosa di decisamente anomalo inizialmente ma che pian piano, come lo era per loro due, cominciò a far parte della quotidianità.Bond trascorreva sempre più tempo nel Q-Branch, tanto che ormai aveva fatto la conoscenza di quasi tutti quei cervelloni che Q tanto amava soprannominare i propri minions.Non che gli interessassero, ovviamente; lui si recava in quel luogo solo perché con il passare dei giorni quello scambio di battute – meglio definibile con flirtare – con l’arguto e saccente Quartermaster era diventato per lui qualcosa di indispensabile e lo trovava un passatempo più che gradevole.Spesso amava anche fermarsi senza un’apparente ragione, osservando Q mentre lavorava e chiedendogli informazioni o criticando di tanto in tanto – sapeva quanto tutto ciò potesse infastidirlo e amava essere tedioso nei suoi confronti.“Più o meno due settimane non è corretto. Sei stato lontano per quindici giorni, diciotto ore e quarantasette minuti. Che a dirla tutta è qualcosa di più di ‘due settimane’.” Ci tenne a precisare, abbassando lo sguardo come offeso dall’affermazione inaccurata dell’altro.La prende sempre fin troppo seriamente perché sì, odia il fatto che James parli con leggerezza delle proprie missioni, perché alla fin fine è sempre lui quello che deve rimanere a Londra, rinchiuso nei sotterranei dell’MI6 con il cuore in gola e la perenne paura di perderlo.“Mi aspettavo che tenessi conto anche dei secondi, e io che pensavo di essere il tuo agente Double-Oh preferito.” Riprese a scherzare, perché non gli andava proprio che la loro conversazione finisse ad essere eccessivamente pesante.Capiva lo stato d’animo di Q, certamente la sua situazione non era delle migliori.Ma sperava che il più giovane arrivasse a comprendere che voleva solo trascorrere del tempo insieme a lui, senza doversi preoccupare del lavoro e delle missioni.Perché Q era il suo porto sicuro al quale tornare dopo aver visto gli orrori del mondo, e non voleva che anche quei momenti di serenità fossero in qualche modo contaminati dal fardello che il suo lavoro rappresentava.“Come se per me ne esistessero altri.” Esclamò con fare seccato, riportando il proprio sguardo sull’altro. “Al diavolo tutto. Gli agenti, il lavoro, il dannatissimo MI6. Perderebbero anche la minima importanza che ora hanno per me e cesserebbe tutto di esistere se…” Dovette prendere un respiro profondo prima di poter continuare la frase, visto lo sforzo che comportava per lui pronunciare le ultime fatidiche parole di quello sfogo. “Se ti portassero via per sempre.”Aveva giurato a sé stesso, molto tempo prima, che non avrebbe mai fatto di quei dubbi, quelle insicurezze, quella paura che lo accompagnava costantemente un ulteriore peso sulle spalle dell’altro.Si era ripromesso che avrebbe accettato ogni maledetta sfaccettatura di quella così poco canonica relazione – chi meglio di lui poteva sapere come possa essere la vita di un agente Double-Oh, dopotutto?Eppure, quella mattina mancò all’impegno che aveva deciso di prendere con sé stesso – non per volontà propria, ovviamente; non si aspettava davvero di arrivare a tanto, non ne aveva la benché minima intenzione.Nonostante continuasse a ripetersi che per lui la situazione andasse bene, era ovvio che non riusciva ancora ad accettarla in ogni sua parte e forse non ci sarebbe riuscito finché non avesse sentito James dare le proprie dimissioni.Egoisticamente sperava che quel giorno fosse vicino, più di quanto potesse aspettarsi, ma era anche consapevole che non aveva alcun diritto di influire nelle decisioni riguardanti la vita dell’altro, soprattutto dato anche il fatto che l’altro considerava la propria stessa vita sacrificabile in nome della Patria e della Regina.Effettivamente quel fiume di parole colse l’agente di sorpresa; nessuno gli aveva mai fatto un discorso simile – nessuno aveva mai avuto abbastanza tempo per conoscerlo realmente e sviluppare con lui una vera e propria relazione, in realtà.Non aveva idea di come comportarsi in quella situazione a lui totalmente nuova; lasciò così che il silenzio si impadronisse della stanza per qualche minuto, entrambi sentivano che qualsiasi cosa fosse stata detta in un momento simile sarebbe stata completamente inutile e fuori luogo.“Mi dispiace.” Il primo a parlare fu comunque Q, consapevole che non avrebbe potuto reggere un altro secondo di quel silenzio assordante. “Non avrei dovuto… Mi dispiace.” Ripeté, non riuscendo a formulare una frase più elaborata, sentendosi ancora più colpevole.“Non hai motivo di dispiacerti…” Si decise finalmente a parlare, forse perché realizzare quanto l’altro stesse effettivamente male gli provocò una stretta al