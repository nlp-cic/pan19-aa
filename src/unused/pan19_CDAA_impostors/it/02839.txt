della camera da letto, che aveva lasciato per ultima.La spalancò ed entrò con la pistola spianata e il cuore in gola. Cuore che si fermò di colpo quando vide la scena che gli si parava davanti agli occhi.“Whoa!” esclamò sollevando di scatto la pistola ed entrambi i palmi delle mani.Danny era praticamente carponi, nudo, con il viso all’altezza del sedere di Chin e la bocca aperta come un pesce agonizzante. Il cervello si rifiutava di mandare impulsi al suo corpo e la voce era sparita per un luogo remoto e sconosciuto.Steve era altrettanto immobile, solo lo sguardo guizzava da Chin, dove si soffermava meno di un decimo di secondo, a Danny, in continuazione.“Oh” fu l’unica cosa che alla fine riuscì a dire quando l’adrenalina cominciò a defluire per lasciar arrivare un po’ di ossigeno al cervello. Non che fosse un discorso di senso compiuto, ma cosa poteva dire? O fare?In effetti, l’istinto era quello di lanciare Chin fuori dalla finestra e, forse, fare altrettanto con Danny, ma ovviamente non poteva farlo. Forse.“S-S-Steve?” balbettò finalmente Danny. Solo un attimo dopo si ricordò di essere completamente nudo, a quattro zampe su un letto, accanto ad un altro uomo nudo, che al momento aveva le sue parti intime proprio sotto il suo naso. Sobbalzò e si mise a sedere sui talloni, mostrandosi in tutta la sua maledetta gloria mattutina, mentre cercava di afferrare un altro lembo del lenzuolo per coprirsi. Sbattè le palpebre e si passò una mano sul viso, sia per coprire la vergogna - inutilmente - sia per fermare la sua testa perché era certo che gli stesse per rotolare via dal collo come una pallina gelato dal cono.Stallo. Situazione di stallo completa.Il primo a riscuotersi sembrò essere Steve che rimise via l’arma e si schiarì la voce, guardandosi i piedi. Se avesse guardato troppo a lungo quel letto sarebbe diventato cieco, ne era certo.“Ok, a-allora… io vado. Stai bene, quindi… vado” farfugliò schiarendosi poi la voce e cercando di tenere a bada sia i nervi, sia la delusione cocente. Diritto o non diritto, la cosa gli dava un fastidio enorme. Primo: non sapeva per certo che a Danny piacessero gli uomini. Secondo: non pensava che fosse interessato a Chin. Terzo: era evidente che non aveva capito niente.“No, aspetta!” riuscì a rispondere Danny solo quando si accorse che, nel punto dove prima c’era Steve, ora non c’era più nessuno. Scese dal letto e trascinò con sé tutte le lenzuola, incespicando e ondeggiando pericolosamente finchè raggiunse il collega vicino alla porta d’uscita.Steve si fermò con la mano sulla maniglia e si voltò appena a guardare il collega da sopra una spalla.“Torna a letto, Danny. Non è bello far svegliare un amante da solo nel letto” mormorò quasi in un sibilo.“Amante?!” esclamò Danny fermandosi di scatto con una mano chiusa a pugno attorno al lenzuolo legato in vita e l’altra nei capelli. “AMANTE?!” urlò con voce strozzata.Steve ruotò su se stesso e incrociò le braccia sul petto, chinandosi di lato per guardare la porta della camera da letto di Danny.“Quello è Chin, sai? E’ un uomo, non un animale da compagnia. Presumo che visto che siete… insomma, siete… nudi, entrambi nello stesso letto…” si zittì un attimo e poi corrugò le sopracciglia. “E dallo stato delle lenzuola mi pare che abbiate sudato un bel po’… Beh, non ci vuole un genio a capire cosa è successo…”“Cosa è successo?” chiese Danny in evidente stato confusionale, sbattendo le palpebre.“A me lo chiedi?” ribattè Steve, secco, mentre si voltava di nuovo verso la porta.“I-io… io non mi ricordo, ok?! Ho bevuto troppo!” continuò Danny alzando la voce, come faceva ogni volta quando si irritava e non aveva abbastanza argomentazioni.Steve si voltò di nuovo e prese un profondo respiro.“A parte il fatto che questa sembra tanto una bugia patetica… Viene subito dopo a ‘non è come pensi’… Dicevo, a parte questo, anche se fosse vero, non è che ci voglia un genio per capire cosa è successo in quella camera! E sai una cosa? Non sono fatti miei!”Danny fece un paio di passi, che più che altro sembravano saltelli in un sacco e si avvicinò a Steve, guardandolo come un cucciolo bastonato.“Io non mi ricordo davvero!” disse con tono lamentoso e perso. “Come… come potrei… voglio dire… non è una cosa che si dimentica, no?”Steve scrollò le spalle con una smorfia. “E che ne so. Eri ubriaco.”In quel momento Danny, più che da ogni altra cosa, fu colpito dall’atteggiamento di Steve. Solo in quel momento ci fece caso, e nonostante l’assurdità della situazione, il suo cuore cominciò a battere più rapidamente.“Ce l’hai con me?” chiese più speranzoso che preoccupato. Perché, se Steve ce l’aveva con lui, la motivazione poteva essere una sola, e non era il ritardo in ufficio.“Potrei.”“Potresti?”“Potrei