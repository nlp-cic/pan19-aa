quella stessa casa in cui era stato accolto come uno di famiglia, non avrebbe scelto la via più semplice, non quella volta, per lo meno. Bussò, certo che Hank o qualcun altro l’avrebbe preso a calci. Sapeva che ognuno di loro aveva le sue ragioni per farlo e non poteva certo biasimarli per questo.   Come previso fu Hank ad aprire la porta. «So di non essere…» incominciò lui titubante, con una voce che non gli apparteneva, ma la sua frase rimase troncata a metà, la bocca aperta si contrasse in un moto di stupore. «Erik, come stai? Sei venuto a trovare Charles?» domandò Hank invitandolo a entrare. Incapace di aggiungere altro, Erik annuì e si lasciò condurre all’interno. Conosceva la strada. Percorse veloce i passi che lo separavano da Charles in un misto di eccitazione e timore.   Charles…   Quando varcò la soglia lo vide seduto nella penombra, in fondo alla camera, il volto illuminato da una piccola abatjour. Diede un rapido sguardo in giro e vide che era tutto come l’ultima volta che lui era stato in quella stanza: la scacchiera al suo posto sul tavolino e persino gli scacchi erano allineati come fossero in attesa che i due contendenti prendessero posto. Un brivido gli percorse improvviso la schiena, ma Erik era certo di non stare tremando a causa del freddo.   Charles, se solo potessimo tornare quelli di allora…   «Che ci fa Magneto senza il suo prezioso elmo?» lo provocò Charles, senza neppure voltarsi. «Sono Erik, Erik soltanto» gli rispose lui sforzandosi di mantenere la calma. Per quanto lo ferisse il fatto che Charles usasse il nome di battaglia anziché quello di battesimo, sapeva di non poterlo biasimare. «Non più» replicò secco Charles. «Comunque, Erik» continuò, ponendo volutamente l’accento su quel nome che gli era stato così caro, «che cosa sei venuto a fare?» Il tono di voce gli uscì glaciale. «Mi stupisce che il tuo amico, giù all’ingresso non abbia nemmeno tentato di strangolarmi, non posso dire che la cosa mi dispiaccia, ma» disse, cercando di stemperare la tensione, «sei stato tu, vero? Gli sei entrato in testa. Perché?»   Charles provò l’impulso di fare lui stesso ciò che, poco prima, aveva inibito Hank dal compiere, o quanto meno di assestare ad Erik un bel cazzotto su quel viso perfetto, e ancora una volta provò pietà verso se stesso per il fatto di non essere nemmeno più in grado di alzarsi ora che aveva smesso di prendere il siero, ma aveva fatto la sua scelta e non sarebbe tornato indietro. «Non voglio che qualcuno sappia della tua presenza, stiamo cercando di tornare alla normalità, tutti quanti. Non combinerai altri casini, non qui» gli soffiò contro, appena prima di abbassare gli occhi. Non voleva che Erik potesse leggere alcun cenno di cedimento sul suo viso, «e forse riuscirò persino a fare sì che questa volta nessuno si faccia male.» concluse, tenendo lo sguardo sempre fisso, perché era incapace di guardare altro che il suolo. Erik si avvicinò e prese posto in silenzio sulla sedia di fronte a quella di Charles. «Cosa ti aspetti? Che ti proponga di fare una partita a scacchi?» domandò, il tono venato di amaro sarcasmo.   Charles sollevò il viso, pentendosi nell’istante in cui i suoi occhi incontrarono quelli grigi di Erik, ma questa volta fu quest’ultimo a cedere per primo, incapace di sopportare lo sguardo ferito dell’amico, di leggere in quegli occhi così azzurri tutta la sofferenza che gli aveva procurato.   «Mi dispiace.» fu tutto ciò che Erik riuscì a dire con un filo di voce. Avrebbe voluto che Charles fosse nella sua testa ora, avrebbe saputo cosa provava, avrebbe visto quel garbuglio di sentimenti e ne sarebbe venuto a capo, come faceva sempre, senza bisogno di ricorrere a tante parole. A volte potevano suonare così vuote le parole. Erik era certo che non ce ne fossero di adeguate, ma sapeva che avrebbe dovuto raccogliere tutto il suo coraggio e provare.   «Ti dispiace? Per che cosa, per le mie gambe o per avermi abbandonato non una ma ben due volte? Non voglio la tua compassione, non so che farmene dei tuoi sensi di colpa.» Aveva gli occhi bagnati di lacrime quando Erik posò una mano sulle sue che teneva congiunte in grembo. Voleva che se ne andasse perché non lo vedesse in quello stato, era già abbastanza umiliante non potersi alzare da quella sedia, ma il contatto con la mano di Erik era così piacevole, la pelle scottava sotto il suo tocco e Dio sapeva quanto lui avesse bisogno di averlo vicino.   «Non posso cambiare il passato, ma posso prometterti che d’ora in poi sarà tutto diverso, sarà persino migliore.»  Il più bello dei mari è quello che non navigammo.   Erik era meraviglioso con i capelli bagnati incollati sul viso che addolcivano qui suoi bei tratti spigolosi. Charles sentì il cuore fermarsi per poi riprendere a martellare come se stesse per scoppiargli nel bel mezzo del petto. «Erik, dovresti toglierti quei vestiti bagnati, ti prederai una polmonite. Puoi trovare qualcosa nel mio armadio.» L’altro sorrise, debolmente.   Oh Charles, davvero pensi che possa