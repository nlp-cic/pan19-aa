ed imprigionarlo in Mandos per tre ere. -Penso tu abbia bisogno di rilassarti. Decisamente.
Manwë sospirò, e il suo respiro fu così fragoroso che rimbombò sulle pareti di pietra della loro immensa sala del trono, e che provocò una tromba d’aria così forte da far fuggire le Aquile via dalla parete est, che era aperta per ospitare ogni genere di uccelli. -Fosse così facile- mugugnò il Re di Arda, la testa ancora incassata nelle spalle, seduto sul suo alto trono con un’espressione che rimaneva più abbacchiata che mai.

Varda lo guardò sconsolata. Come poteva fare, per riportare nuovamente il sorriso sul volto di suo marito? Non poteva certo dire ai Noldor di essere meno assillanti. Era proibito ai Valar usare i loro poteri per far sì che i Quendi ubbidissero al loro volere, sarebbe stata un’azione malvagia e degna di Melkor- anche se a volte, come nel caso di Finwë e della sua turbolenta famiglia, era una tentazione molto forte. Gettò un’occhiata là al di fuori della parete aperta, là dove le Aquile volavano disordinate, contro l’azzurro del cielo. 

E fu improvvisamente che le venne un’idea.

Non era tutta sua, doveva averne atto. Certo, le giovani coppie che si appartavano nei boschi sulle montagne dei Pelòri non potevano sapere che Varda ogni tanto gettava un’occhiata fuori di lì, e che casualmente li vedeva mentre credevano di passare inosservati. Non era colpa loro, poveretti, né sua che aveva la finestra orientata proprio su quelle montagne.

Varda sapeva che doveva farsi gli affari suoi in  casi del genere, ma ugualmente, non aveva potuto fare a meno di constatare quanto fossero curiose quelle pratiche che le giovani coppie mettevano in atto nei boschi. Sembravano, cosa davvero strana peraltro, causare loro un gran piacere e che si sentissero molto meglio, dopo averle messe in atto.

Davvero sconcertante.

Ma in fin dei conti, perché non provare? Suo marito aveva bisogno di una distrazione, e quella lo era, in un modo o nell’altro. Comunque fosse andata, avrebbe avuto l’effetto desiderato.
La Regina delle Stelle non perse altro tempo. Raccolse i lunghi, lucenti capelli, del medesimo color blu-notte della volta stellata, e li sparse sulle spalle, come aveva visto fare alle fanciulle che si appartavano in quei boschi. La sua soffice chioma fluttuò per qualche istante sulla sua schiena, la polvere di stelle che la adornava che luccicava come diamanti posati su un drappo di velluto blu, e per qualche istante parve che la sala fosse colma dello splendore del cielo notturno. 

Manwë la guardò, palesemente stupito da quel comportamento. Varda scrutò suo marito in viso. Per quanto sconvolto e abbacchiato, il Re dei Valar era pur sempre di una bellezza abbacinante, gli occhi più azzurri dei cieli d’estate incastonati in un viso che era l’emblema della perfezione, lunghi capelli chiari come le nubi trattenuti dalla sua corona dorata. Quando i Valar assumevano sembianze antropomorfe, la loro forma ricordava sempre quella degli Eldar, solo più alti, e Varda non dubitava che qualsiasi Elda avrebbe ammesso che il Signore del Cielo era di una bellezza smagliante perfino per i loro canoni. 

Varda sorrise tra sé e sé, ammirata. Suo marito era decisamente troppo bello per stare lì a deprimersi. Il suo piano doveva funzionare.

Gli rivolse un sorriso pieno di calore, e gli si avvicinò muovendo i fianchi, come aveva visto sempre fare a quelle ragazze. Manwë pareva più perplesso che mai, tuttavia la guardava con interesse. 

Varda, senza smettere di sorridere, gli appoggiò le mani sulle spalle, e scivolò sulle sue ginocchia. Suo marito sussultò deliberatamente sotto di lei -Mia cara- disse, visibilmente stupito, ma non riuscì a dire molto altro, prima che lei gli insinuasse la mano destra sotto la tunica.
Manwë sobbalzò. Entrambi non erano abituati al contatto fisico, soprattutto perché non serviva loro, non quando in puro spirito potevano comunicare ogni emozione, ogni sensazione, come se fossero un unico essere anziché due differenti. Si trattava di qualcosa di intimo e puro che trascendeva qualsiasi emozione provata dai Figli di Eru, che solo gli Ainur potevano sperimentare, quel sentirsi tutt’uno con la Musica dell’Universo.

Ma non era quello che serviva a lei in quel momento. E poi, dovevano pur fare nuove esperienze, no? Faceva tutto parte di ciò che significava avere un corpo fisico, d’altronde. C’era un motivo per cui si erano incarnati in quelle sembianze.

Varda accarezzò la pelle nuda del marito sotto la tunica, e lo tastò a lungo, prima di trovare ciò che cercava. Sorrise tra sé e sé: i Valar, incarnati in corpi fisici, avevano i medesimi organi degli Eldar, compresi quelli riproduttivi, anche se gli Ainur non avvertivano il bisogno di procreare, e gli stimoli ad esso legati. 

E né avrebbero potuto. Eönwë ed Ilmarë, nati anche loro dalla Musica degli Ainur, erano i figli che Eru aveva assegnato loro. Non avevano bisogno di altro, almeno fino ad allora.

-Cosa stai facendo?- le chiese lui, il respiro affannoso, mentre lei frugava sotto le sue vesti, muovendosi sempre di più vicino al cavallo dei pantaloni.

-Devi imparare a rilassarti, mio amato-