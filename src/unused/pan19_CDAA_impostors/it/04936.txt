Non puoi proprio ammettere di aver esaurito le scuse, vero, Hokuto?Vai avanti e indietro, ripercorrendo meticolosamente i tuoi stessi passi, come una piccola trottola abbandonata dalla mano di chi l’ha scagliata; sbattendo ripetutamente contro le pareti solide, cieca, fino a quando la carica non viene meno.Eppure, il tuo respiro spezzato mi parla più di quanto non abbiano mai fatto le tue labbra.Ad intervalli irregolari, le tue dita si serrano attorno alle sbarre della testiera del letto, incidendo con brama opaca di sudore la superficie lucida che le distrae dal mio corpo affamato.E a nulla valgono le lusinghe che loro stesse hanno cercato; l’orgoglio ti rende sordo persino ai richiami che hai fomentato personalmente, lanciando il primo grido sommesso.Le mie labbra ti percorrono la gola offerta, coscienti del tuo torpore: la meta sarà raggiunta tra non molto.E’ uno sforzo congiunto per guadagnare un equilibrio precario, una chimera che sappiamo entrambi verrà dissipata dal tuo ultimo sussulto strozzato.Digrigni i denti e il tuo bacino si solleva leggermente, cercando un contatto più profondo.Stridio d’ossa.Tu non ti senti mai colpevole per aver ceduto ad un pensiero allettante, giusto, Hokuto?Sono adulto e vaccinato, non avrò rimpianti fino a quando mi permetterai di marchiare questa pelle bianca con le unghie e coi denti regalandomi l’illusione che sarà mia, almeno per i prossimi dieci minuti. Non ci saranno recriminazioni fino a che il tuo torace tremerà sotto al mio, mentre ti fendo; anche se le tue palpebre resteranno sprangate su questi occhi mobili, capaci di estraniarsi persino durante la passione.Ritorna da me ancora e ancora, Hokuto: oramai sono abituato a cogliere i bisbigli affogati tra i mugugni.Non sono nato interprete, ma so pazientare. E l’audacia non mi manca.Non spero più che tu possa arrivare ad accettare che le mie non siano solo parole vuote, un contorno di cortesia per una portata di cui conosciamo già il sapore; ma sarei già felice se per te diventassero qualcosa più di un fastidioso schiamazzo in sottofondo.Sussurro al tuo orecchio una di quelle frasi sdolcinate che, da lucido, non mi lasceresti neppure terminare; i tuoi muscoli si stringono attorno a me.Così tremendamente sensibile e fragile; disinibito al punto tale che quasi temo di provocare le tue risate irridenti con un gesto sbagliato.Ogni volta che questo si ripete, sono così emozionato che ritorno il ragazzino che ti spiava da dietro l’angolo di un muro, rapito da iridi luminose e lunghe ciglia che a loro volta lambivano timide un’ombra che non avrebbero afferrato mai.E poi giunge l’attimo in cui l’egoismo prevale: l’opinione viene accantonata, quale che sia, e scorro fluido in te, incurante di un mezzo sguardo che pure non accetta la resa.Ma lo so che mi cercherai, Hokuto, di nuovo e senza vergogna. E ancora le mie orecchie afferreranno la frase smozzicata, l’accenno troppo diretto per essere considerato verosimile.Sono assuefatto ad una coscienza che strillava chiamandomi inetto, quindi godo doppiamente di questa vittoria.

(Dedicata ad una persona meritevole, perché i miei sforzi non sono stati vani.)