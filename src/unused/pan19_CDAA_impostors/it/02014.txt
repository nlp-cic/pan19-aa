saltare. Allora le tue spinte si fanno più lunghe e mirate, ed il suo respiro torna febbrile.«Meglio, vero?» soffi, afferrando la sporgenza delle sue anche e puntellandoti ad esse per muoverti meglio. Acceleri, prendendoti il piacere che ti spetta e lui uggiola e geme, mordendosi un braccio per fare meno rumore possibile.«Siamo maghi, Lupin. Silenzia il corridoio, se hai paura» lo sbeffeggi, piantandoti con forza dentro di lui e lo senti rabbrividire, provocato ed eccitato da tutto quanto. Il proibito, la brutalità, la lussuria; lo sai che vuole tutto, lo senti.Ti schiacci contro di lui, riprendendo a masturbarlo, e basta poco – davvero poco – per vederlo capitolare e venire, imbrattando i suoi amati volumi polverosi. E adesso è tuo, solo tuo, da usare e scopare fino a quando non raggiungerai il tuo piacere; è un corpo tremante e arrendevole tra le tue braccia, che ti soffoca nei fremiti del suo orgasmo. E ti piace così, è perfetto così.L’idea che tuo fratello possa sorprendervi in quel modo è tutto ciò di cui hai bisogno per lasciarti andare e spegnerti dentro di lui. Una volta tanto, hai avuto qualcosa prima di lui, e ne è valsa tutta la pena.

L’amicizia è un concetto troppo Grifondoro per essere apprezzato dai tuoi compagni di Casa, tutti troppo egoisti ed ambiziosi per interessarsi al bene altrui – a meno che questo non sia strettamente legato ai propri comodi, s’intende. A Serpeverde ci sono solo parenti o alleati.
I Purosangue rimasti sono così pochi da essere tutti imparentati – forse è da lì che deriva il detto “parenti serpenti” – e, nel raro caso in cui non lo siano o il legame di sangue sia troppo labile, si avvicinano agli altri soltanto per convenienza. Possono provare simpatia, possono andare d’accordo, in alcuni casi possono perfino sentire empatia, ma non arriveranno mai al concetto di “amicizia” che regna nelle altre Case, perché sono coscienti che se dovessero scegliere tra la loro vita e quella di un compagno, sceglierebbero sempre e comunque la propria.
In sintesi: tra i figli di Salazar, non ci si può fidare di nessuno.
Severus Piton, in tal senso, per te è la figura che più si avvicina a un amico. È uno dei pochissimi Serpeverde a non essere un tuo parente – anche perché è un Mezzosangue – ed è un comodo alleato. Da un paio d’anni avete preso l’abitudine di studiare insieme in Biblioteca, quando dovete recarvi entrambi lì; lui ti aiuta con le materie in cui hai difficoltà e tu, con la tua semplice presenza, tieni lontano Sirius, che per evitarti rinuncia perfino a tormentare Piton. È una situazione conveniente per entrambi, insomma.
Per questo, nel momento in cui scorgi il suo profilo, ti accosti al tavolo a cui è seduto, ma solo quando ormai sei a qualche metro da lui noti che – stranamente – non è solo. Inarchi un sopracciglio quando scopri con chi sta studiando: Remus Lupin.
Deve essere una persecuzione.
«Avevi bisogno di qualcosa, Regulus?» domanda proprio lui, notandoti per primo.
Tu non sai bene cosa rispondere, troppo stupito di vederli insieme. Rivolgi lo sguardo su Piton, che non sembra affatto felice di trovarsi – e trovarti – lì.
«Siediti» tuttavia ti invita, indicando la sedia al suo fianco.
«Non vorrei disturbarvi. Non sapevo foste amici» replichi e, come ti aspettavi, le labbra sottili del tuo compagno di Casa si stirano in una smorfia.
«Abbiamo un accordo, tutto qua» sibila secco.
«Severus mi da una mano in Pozioni e io lo aiuto in Trasfigurazione» chiarisce gentilmente Lupin, forse per toglierlo dal – supposto – imbarazzo.
A quanto pare la libertà di chiamare i conoscenti con il nome di battesimo non se la prende solo con te.
Ti accomodi a fianco a Piton e, in silenzio, tiri fuori libri e pergamene, mentre questi riprende a spiegare sottovoce al coetaneo la distillazione di un filtro.
Il Grifondoro ogni tanto ti guarda di sottecchi, ma tu cerchi d’ignorarlo; questo non è proprio il momento adatto e Lupin dovrebbe capirlo da sé. La tua reputazione non è qualcosa che puoi mettere a rischio davanti a un altro Serpeverde.
Andate avanti così tranquilli per quasi mezz’ora, finché, all’improvviso, senti Piton irrigidirsi di fianco a te e alzi lo sguardo dalle pergamene. Quasi ti sfugge un’imprecazione e un campanello d’allarme squilla nella tua testa; tuo fratello si sta avvicinando. Guai in arrivo.
Solitamente la tua presenza basta a tenerlo lontano, ma – ovviamente – se uno dei suoi amici è con voi, la situazione cambia. A quanto pare, però, nemmeno lui si aspettava di trovarti lì, perché non appena ti vede si blocca per un attimo, prima di accigliarsi e riprendere a camminare ancor più deciso.
È preoccupato per Lupin? Crede che non possa cavarsela in compagnia di ben due Serpeverde? Vorresti tanto fargli presente che non siete cannibali, né bulli come lui.
Senza preoccuparsi di chiedere il permesso, scosta la sedia accanto a Lupin e si accomoda al vostro tavolo, poi puntella il gomito sul ripiano e poggia la testa sulla mano,