sentito nulla… per miracolo!” le risponde Cosette, ma già la sua irritazione svanisce. “Dobbiamo organizzarci meglio. La prossima volta aspettatemi all’angolo e io vi raggiungo in bici.”

Eponine annuisce meccanicamente, poi inforca il motorino, seguita a ruota da Musichetta e Bossuet, che le cinge la vita con le braccia.

“Salga, principessa!” le intima Eponine, e Cosette non se lo fa ripetere due volte. “Molte grazie, mio prode cavaliere,” risponde, per poi aggiungere: “Dovrebbe raggiungerci Feuilly…”

Il suddetto sceglie quel momento per arrivare sgommando, fare ciao con la mano senza nemmeno fermarsi, ed urlar loro: “L’ULTIMO A CASA DI JOLY E’ UN BONAPARTISTA!”

Con una minaccia del genere, i quattro non possono far altro che sgasare e tentare di raggiungerlo.



 *

“No, Enjolras, non puoi venire in centro in bici! È troppo lontano!” gli dice Combeferre esasperato.

Enjolras incrocia le braccia, con un il cipiglio ostinato che dice, Vuoi scommettere?

“Allora prendo i mezzi,” risponde, ignorando il grugnito derisorio di Courfeyrac.

“Ma ci metti due ore! Dai, Enj, con il motorino sono dieci minuti al massimo…”

“È pericoloso,” ribadisce Enjolras, per poi corrucciarsi ancora di più. “Senza contare poco ecologico. Andiamo, Combeferre, a te non dovrei spiegarle, queste cose…”

“Non avremmo questo problema se qualcuno si decidesse a prendere la patente,” borbotta Courfeyrac, che sta beatamente giocando a Angry Birds sul telefonino di Combeferre.

“E poi, scusa,” torna all’attacco Enjolras, imperterrito. “Il problema non si pone: non c’è posto. Tu porti Courf, gli altri sono tutti occupati…”
“Bahorel no,” dice Combeferre, ma Courfeyrac lo contraddice: “No, guarda, lui è già partito assieme agli altri. In pratica siamo rimasti solo noi e… be’, Erre.”

“Cosa!?” strilla Enjolras, la voce che gli si alza di almeno due ottave. Combeferre tira un sospiro sofferto.

E, infatti, Grantaire gira l’angolo in quel momento, preceduto dal ruggito della sua moto. Si ferma accanto a loro con tutta la gloria del suo 250 e si alza la visiera del casco integrale. “Un’uccellino mi ha detto che hai bisogno di un passaggio, Apollo!” esclama allegramente Grantaire, gli occhi azzurri che ammiccano attraverso l’apertura del casco.

“No,” fa Enjolras – ed è difficile dire se sia più rossa la sua faccia o la sua maglietta. “Vado a piedi.”



 *

Grantaire è più o meno sicuro che Enjolras sia stato un koala, in una vita precedente.

Perché altrimenti non si spiega la presa ferrea che l’altro ha sulla sua vita, la faccia nascosta nella sua spalla, e le gambe che gli stringono i fianchi come una morsa.

Di sicuro, spazio per lo Spirito Santo, tra loro due, non ce n’è.

E lui non ha ancora deciso se bestemmiare o ringraziare profusamente tutti i santi del paradiso.

Grantaire – perché, in sostanza, gli piace un sacco rompere i coglioni ad Enjolras – fa le curve come se fosse al Gran Premio, il ginocchio che quasi sfiora l’asfalto. Se passasse Javert, gli prenderebbe un infarto. Ad ogni curva, sente Enjolras strillare e stringerlo un po’ più forte, per poi urargli oscenità in siciliano nell’orecchio (di cui, grazie al cielo, Grantaire non capisce un’acca).

È quando raggiungono un rettilineo, che tutto cambia. La moto ruggisce, mentre Grantaire da gas e lancia un urlo liberatorio. Sente Enjolras sussultare e tremare dietro di lui, ma non ci crede finchè non sente il suono appena percettibile sotto l’ululare del vento. Una risata.

Enjolras ride.

E allora anche Grantaire scoppia a ridere ed accelera (il limite, ormai, è morto e dimenticato), incapace di smettere di sorridere.



 *

Raggiungono les Amis da qualche parte nel centro, e loro accolgono il basso boato della moto di Grantaire con grida entusiaste.

Gubbio, ancora una volta, è invasa dai ragazzi dell’oratorio in sella.

Fermi al semaforo, si urlano battute e frammenti di dibattiti della riunione di ieri sera, scommesse e piani per la serata. Eponine lancia un bacio aereo a Grantaire, Cosette tende la mano per stringere quella di Marius, Bahorel guida decisamente troppo vicino a Feuilly perché sia sicuro, Musichetta e Bossuet si sporgono per tranquillizzare Joly che sta stritolando la vita di Feuilly (condividendo appieno l’apprensione di Enjolras per i motocicli), mentre Combeferre e Courfeyrac danno indicazioni più precise a Jehan.

Quando finalmente scatta il verde, partono tutti come una sciame d’api, facendo zig-zag tra le macchine come se fossero loro i padroni della strada.

E se Javert tenta di fermarli per aver infranto il limite di velocità, basta che Cosette faccia capolino da dietro ad Eponine perché abbassi la cresta e mormori un, “Vabbè, questa volta passi… ma non rifatelo!” per poi dileguarsi in tutta fretta.

“Ma che gli prende?” le chiede Eponine quando ripartono, urlando per farsi sentire. Cosette si piega in avanti per risponderle: “Credo che abbia una cotta per Papà. Ma secondo te glielo dice che mi ha vista con te