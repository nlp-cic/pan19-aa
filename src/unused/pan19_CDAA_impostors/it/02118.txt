balbettò confuso, passandosi una mano sulla bocca e catturando involontariamente l’odore di Raphael tra le dita.

«Hai perso, rassegnati», rise Raphael, riaccomodandosi in poltrona come se nulla fosse accaduto.

«Ma hai barato!», protestò ancora Simon, il sapore dello 0 negativo e di Raphael che si mescolavano insieme, come il più potente dei veleni.

«Dios, niño, lascia perdere», ribatté seccato Raphael, tornando ad assaporare il suo spuntino.

«Col cavolo che lascio perdere! Mi hai distratto!»

«Avevamo concordato che il primo a battere le ciglia sarebbe stato il perdente, non si era parlato di distrazioni. Ora, se permetti, mi godrò il mio meritato silenzio».

«Ah, se pensi che me ne starò buono e tranquillo dopo questa evidente violazione del regolamento, ti sbagli di grosso!». Prima che poté concludere la minaccia, Simon gli fu addosso, le braccia ancorate ai lati opposti della poltrona, i visi di nuovo troppo vicini perché potessero ignorare l’attrazione che li faceva collidere.

«Simon, sta’ zitto», borbottò stordito Raphael, irrigedendosi di riflesso sullo schienale e prendendo quanto più spazio poteva dal petto di Simon, gli addominali di Simon, il…

«Vieni qui e costringimi».

Gli era uscito senza pensarci, a voce bassa e profonda che vibrava di voglia; il suono di quelle empie parole gli aveva profanato le labbra altrimenti pure, e Raphael desiderò unicamente contaminarle ancora, e ancora, e ancora.

«Ah, niño, quella tua lingua lunga mi manderà all’Inferno».

Prompt di Sharon T.: Nínõ, es hora de aprender un nuevo idioma - / - Che? +Prompt di DonnieTZ: Baciare ogni cicatrice.

Simon aveva familiarizzato con quasi ogni ala dell’Hotel Dumort, imparando a riconoscerne gli angoli, a indovinare le stanze solo dal mobilio o dal drappeggio delle tende alla finestre, e ad apprezzarne i quadri alla pareti; sapeva che dietro ogni tela e ogni divano si celava il buon gusto di Raphael, ne individuava l’impronta persino nella porcellana, quasi che quell’ossessione che gli gravava sul petto ormai da tempo non gli desse pace neppure quando il capo del clan di vampiri di New York non era nei paraggi. Un’unica area del Dumort serbava ancora i suoi segreti, agli occhi vergini di Simon: la stanza da letto di Raphael, luogo avvolto dal più peccaminoso tabù, se Simon vi si soffermava a pensare con una tale frequenza. Ne aveva intuito pressappoco l’ubicazione, trovandosi a tendere le orecchie oltre le mura spesse e a contare i passi che servivano a Raphael per raggiungere la sala comune. In più di un’occasione, aveva seguito con la coda dell’occhio la direzione che prendevano quelle gambe – così dannatamente invitanti – , tentando di fare appello alla piantina mentale che si era disegnato dell’Hotel, per prevedere le possibili svolte o scalinate. Non era certo che Raphael fosse all’oscuro di quelle sue manie, ma ormai l’ipotesi di venire colto in flagrante non lo disturbava più di tanto; semmai, l’immagine del volto infastidito – e lusingato – di Raphael che lo rimproverava in quella lingua ignota – e ad alto contenuto erotico – lo caricava di un’eccitazione nuova.

Forse per questo, quella notte, quando Raphael prese congedo dagli altri vampiri per ritirarsi nella camera padronale, Simon non ci pensò due volte, prima di alzarsi dalla poltrona e seguirlo. Raphael avvertì sin dal primo istante il respiro irregolare di Simon alle spalle, ma non sollevò alcuna protesta; lasciò che il ragazzo ricalcasse la stessa superficie, deliziato dall’idea che i loro corpi quasi combaciassero, se non fosse stato per un’impercettibile distanza temporale. Lo guidò sino alla porta in laminato che segnava l’ingresso nel suo regno e lasciò uno spiraglio aperto, prima di sparirvi all’intero e di riporre la giacca ordinatamente nell’armadio. Simon si dette dello stupido, una volta di più; cosa sperava di ottenere, esattamente? Spiare Raphael dal buco della serratura era l'equivalente di offrirsi volontario come Katniss per gli Hunger Games e così fece l’unica cosa che gli parve sensata: bussò.

«Adelante», acconsentì la voce di Raphael, e un certo numero di telenovelas argentine di sua madre avevano permesso a Simon di capire che quella parola rappresentava un invito e non un insulto. Prese un grosso respiro e varcò la soglia, non osando però avvicinarsi al suo interlocutore.

«Allora?», domandò spazientito Raphael, le braccia incrociate sul petto e un sopracciglio sollevato.

«Emm, sì», riepilogò Simon, dopo un colpo di tosse.  «Mi chiedevo se avessi voglia di fare due chiacchiere, sai, per passare il tempo», propose, grattandosi la nuca e abbozzando un sorriso sghembo.

«Ahi, que bonito», lo prese in giro Raphael, levandosi anche i mocassini.

«Ti spiacerebbe tradurre in una lingua a me comprensibile?»

«Nínõ, es hora de aprender un nuevo idioma», rise Raphael, attraversando la camera e richiudendo la porta alle spalle di Simon, prima di tornare sui suoi passi.

«Che?»

Raphael non si curò di fornirgli una spiegazione; si limitò a sogghignare, prendendo posto sul bordo del piumone, e fece scorrere le unghie lunghe sui bottoni della camicia. Il pomo di Adamo di Simon compì