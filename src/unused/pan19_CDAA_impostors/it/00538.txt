voce di Hina era calma, pacata.

“Il viceammiraglio Smoker lo sa?” se la dottoressa si stesse riferendo alla situazione medica del capitano o alla sua situazione personale con il viceammiraglio, Hina non sapeva dirlo.

“No.”

“Fossi il lei, capitano,” le disse Kureha, con quello che sembrava del rimpianto nella voce, “Glielo direi quanto prima.”


 



+++



 




Diciannove mesi prima



“Vi ringrazio per avermi indicato dove trovare una pasticceria.”

“Si figuri, viceammiraglio. Siete nostri ospiti, è il minimo che possiamo fare,” re Dalton sorrise a Smoker, “Se c’è altro che posso fare…”

“No, no, per ora no, ma vi ringrazio. Voi, e la regina, ovviamente. È…” Smoker si passò una mano sul volto, stanco, “Una situazione diversa da quelle in cui mi trovo di solito. Non ho il controllo degli avvenimenti, né esiste un modo per controllarli.”

Il re sorrise, comprensivo: c’era una saggezza ben più anziana degli anni del re nei suoi occhi, una saggezza dovuta alla recente e brutta storia passata di Drum, “E la cosa l’innervosisce, viceammiraglio?”

Il Marine ricambiò il sorriso, ma era un sorriso tirato, “Molto. Non poterla aiutare mi uccide.”

Dalton s’irrigidì appena alle parole dell’uomo al suo fianco, ma fece in modo di non farlo notare, girandosi appena per salutare dei sudditi entusiasti per la sua presenza in città, “Posso solo immaginare cosa stia provando.”

“Non lo augurerei neppure al mio peggiore nemico,” concesse Smoker, lo sguardo perso in lontananza, lungo le strade innevate , “È una cosa… devastante.”

“Non so cosa farei se una cosa del genere succedesse alla regina,” ammise re Dalton tra un saluto e l’altro, ma la sua espressione si era incupita, “Quindi, davvero, cerco di capire la vostra situazione. Io e la regina vorremmo aiutare di più.”

“Il vostro aiuto già così è fondamentale. Hina ha piacere a parlare con la regina. Credo di poter dire che sono diventate… amiche?”

“Sì,” c’era un velo di tristezza nello sguardo di Dalton, ma Smoker non lo notò, “Mia moglie non ha molti amici, temo; viene da Gyasta, un piccolo villaggio nell’entroterra, piuttosto isolato. Ma sono contento che abbia conosciuto il capitano Hina, anche se in questa situazione. Parlando di mia moglie…” il re tirò fuori da una delle grandi tasche del cappotto verde un piccolo pacchetto avvolto in carta marrone, “È il libro preferito di mia moglie. Un regalo per il capitano.”

 


+++


 

Hina fissava la neve fuori dall’alta finestra della sua camera da letto nel castello. Da quando, non ricordava nemmeno come, Kureha era venuta a sapere che quella era la prima volta che Hina vedeva la neve, le aveva fatto preparare dagli infermieri una camera in una torre, così che avesse tre finestre a disposizione per vedere la neve. E in quell’isola continuava a nevicare, giorno e notte, non aveva mai smesso da quando erano arrivati. Avrebbe ucciso per poter andare a fare due passi sulla neve, per passeggiare con la regina nei giardini del palazzo che la timida donna tanto decantava in sua presenza, come abbandonando la sua incredibile riservatezza. Avrebbe ucciso per visitare Drum e i villaggi su cui re Dalton e la regina Lumi regnavano con mano ferma, ma gentile. Avrebbe ucciso per lanciare una palla di neve contro Smoker solo per vedere la sua espressione stupita ed oltraggiata, per provare di nuovo la sensazione di gelido bagnato contro la sua pelle, dove i fiocchi di neve decidevano di andare a morire.

Hina sprofondò nei cuscini morbidi, avvolta in pesanti coperte candide. Tutto in quella stanza era candido, tutto era bianco come se fosse coperta da un soffice mantello di neve; una cosa normale, per un ospedale, ma in quell’ambiente magico le sembrava ancora più bello e particolare. Alzò un braccio, constatando quanto fosse dimagrita: il polso era metà di quello che era un tempo, ma infagottata com’era nella sua lunga veste da notte e nella vestaglia in lana che la moglie del re le aveva portato durante una visita, Smoker non l’aveva mai notato. Sembrava non notare molte cose della sua situazione, e Hina si era convinta che fosse così. Si sentiva come un fiocco di neve, ma non era bene che Smoker lo sapesse; non ora, almeno.

“Kureha dice che tra qualche ora dovrebbe arrivare una tormenta di neve spettacolare.”

Hina sorrise sentendolo entrare, “Sembra che Madre Natura abbia deciso di farmi un regalo, donandomi tutta la neve che non ho mai visto in vita. Hina contenta.”

“Madre Natura ha molto da farsi perdonare per quello che ti sta facendo passare,” Smoker si chinò per baciarle la fronte e le mise in grembo un nuovo libro e un sacchetto caldo e fragrante, “Il libro te lo mandano Dalton e Lumi, le brioches le ho prese io. Sono alla cannella, le tue preferite.”

Lei gli sorrise, accettando entrambi i doni, “Le mangerò dopo, Kureha dice che devo rispettare la tabella dei pasti,” non aveva cuore di dirgli che non riusciva più a mangiare, e che da giorni ormai mangiava solo