appeso in sala Grande- della creazione di un Club dei Duellanti.Il suddetto club consisteva in una specie di sfida-allenamento, alunno contro alunno, che si sarebbe tenuto ogni venerdì sera alle nove in sala Grande, allestita appositamente per l’occasione.Edward era impaziente e per i giorni che precedettero il venerdì non fece altro che camminare in giro per i corridoi coi libri in mano e rifugiarsi in biblioteca leggendo valanghe di volumi dedicati ai duelli e alle magie più comuni da conoscere. Se era vero che i libri erano il cibo della mente, il suo cervello doveva essere veramente obeso per la quantità di cose che aveva letto durante gli ultimi anni. Non per nulla era l’alunno migliore del suo anno.“Ti stai preparando per il Club?” chiese impaziente il venerdì mattina a Eleanor, durante una pausa fra Trasfigurazione ed Erbologia “Sono terribilmente eccitato!”“Edward, è solo uno stupido gioco, sono sicura che l’incantesimo più pericoloso che verrà eseguito sarà Rictusempra”“Lo spero tanto, io non so farne altri” disse Neville comparendo da dietro, col viso ancora sporco di terra e qualche radice che spuntava dalle tasche dell’uniforme.“Secondo me è un qualcosa fatto per metterci alla prova e vedere la nostra preparazione. Scommetto che ci sarà Vitious” rifletté Edward.“Io resto dell’opinione che useremo vecchi incantesimi e magari dovremmo insegnare qualche cosa agli alunni del primo anno”Continuarono a battibeccare fino alla Sala Grande, dove Edward venne chiamato da Oliver Wood, capitano e portiere dei Grifondoro.“Oggi allenamento alle sette, fatti trovare lì. Sei tutto intero, vero? Ci servi quest’anno più che mai, è il mio ultimo anno a Hogwarts e io.. ehm.. noi, dobbiamo vincere la coppa a tutti i costi!”‘Come se non l’avessimo vinta già gli scorsi cinque anni’ volle aggiungere Edward alzando le sopracciglia.Si limitò ad annuire vigorosamente e a segnare le date dei successivi allenamenti su un foglio.Aveva imparato che era meglio non controbattere durante un dialogo con Oliver, non arrivare in ritardo a un allenamento, non rompersi alcun arto- perchè saresti stato costretto a giocare comunque- e non interromperlo mai. Si limitava quindi ad annuire e sorridere vagamente, desiderando con tutto il cuore di trovarsi da qualche altra parte. Magari nel suo letto.Amava il Quidditch, credeva che fosse lo sport più bello del mondo- magico e non- ma era tanto faticoso e doloroso, ed Edward l’aveva imparato a proprie spese. Durante il primo anno un Bolide gli aveva rotto il naso, durante il secondo era caduto due volte dalla scopa da più di trenta metri di altezza, il terzo era stato l’unico anno di ‘riposo’ per il fragile corpo, nel quarto si era rotto il braccio destro e slogato la caviglia, e un anno fa aveva ricevuto un fortissimo colpo di Bolide nello stomaco, che lo aveva fatto vomitare per quattro giorni interi.Tornò al tavolo con un’espressione allegra, che diventò angosciata in pochi istanti, sotto lo sguardo inquietato di Eleanor.“Tutto bene, Ed?”“Oliver ha detto che ho l’allenamento alle sette. Ma sappiamo tutti che i suoi allenamenti durano almeno tre-quattro ore. Ma alle nove c’è il Club dei Duellanti”“Beh, digli che devi andartene prima”“Ma sei fuori di zucca? E’ Oliver! E io sono l’unico Cercatore! Tutte le loro speranze sono riposte in me!”“Non urlare, ho capito! Beh, magari se arrivi con un po’ di ritardo nessuno ti dirà nulla. In fondo, tutta la scuola sarà riunita lì, non faranno caso a un alunno mancante, e gli insegnanti sanno degli allenamenti”“Spero funzioni, grazie Eleanor”Pranzò più veloce che potè e si diresse verso l’aula di Storia della Magia, lezione che condivideva coi Corvonero e che faceva assopire tutta la classe tranne lui. Forse le lezioni del professor Ruf erano davvero noiose come dicevano tutti, e magari anche Edward era noioso, e si trovava bene con lui.Pensò a se stesso seduto vicino al caminetto, che si assopiva lentamente e si svegliava il mattino dopo che era già uno spirito. Percepì un brivido lungo la schiena e inciampò in un piccolo gradino che non aveva mai notato.“Guardate, lo sfigato non sa nemmeno camminare! Inciampa nei suoi stessi piedi!” rise Louis facendo girare tutti i presenti che camminavano lungo il corridoio.Vide Liam, il suo fedele amico, scuotere rassegnato la testa in segno di disapprovazione e precederlo nell’aula di Incantesimi.Edward si morse il labbro e intimò a se stesso di resistere fino a stasera, magari sarebbe stata finalmente la sua occasione di battersi contro Louis e umiliarlo di fronte tutta la scuola. Avrebbe avuto la sua dolce vendetta dopo sei lunghissimi anni.Raccolse i libri caduti per terra e proseguì verso l’aula, entrando e chiudendo rumorosamente la porta dietro di sé.“Scusi il ritardo, signore, mi erano caduti i libri in corridoio” disse agitando la mano in fondo all’aula.Lo spirito non sembrò averlo sentito, ed Edward si sedette al primo banco, che era di norma vuoto durante le sue lezioni. Il professor Ruf iniziò a spiegare con la sua solita voce monotona ed Edward guardò le teste di tutti i suoi compagni abbassarsi