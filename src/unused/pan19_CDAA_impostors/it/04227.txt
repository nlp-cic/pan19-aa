Io c'ho pensato, Shiro: non posso dirti
che andrà tutto bene, anche se vorrei. Non posso dirti che
non
cambierà niente, perché –
cambierà tutto. Tu dici che per me ci
sono speranze e possibilità, ma quando penso a me tutto
ciò che
vedo – tutto ciò che sento di essere –
sono un leone, un sangue
bastardo ed alieni morti. Però sto provando ad imparare a
fare
progetti. A chiedermi quel che voglio. E io non so
cosa
significhi avere una vita normale, ma mi piacerebbe provare a
capirlo. Forse siamo due macchine adatte solo a fare la guerra, ma ho
pensato che entrambi possiamo tentare – e
vedere come andrà.
Tentare insieme.” 
Concluse Keith, gli occhi bassi. Perché la
paura era tanta e non aveva idea di cosa l'aspettasse, né di
cosa
potesse effettivamente volere e raggiungere. C'era un solo punto
fermo: Shiro. Shiro era tutto ciò di cui era sicuro, ma ora
pareva
star sgretolandosi tra le sue mani.
Keith estrasse allora una
cosa, dalla tasca del giubbotto: un portachiavi. Era un semplice
placca di metallo decorata con solamente l'incisione di una scritta
–
“home”.
“E'
per te. Ne ho uno uguale anch'io. Ancora non ci sono chiavi, ma basta
trovarle. Avevo pensato che potremmo cominciare da questo, insieme.
Non so cosa, né come, ma so che vorrei farlo con te.
Perché Shiro,
alla fine dei giochi, tu sei tutto quello che ho. 
Tienilo,
comunque andrà. Se hai deciso di rimanere con Allura
– be', non ti
preoccupare: capirò.” 
Consegnò al maggiore l'oggetto,
spaurito e vergognoso, ma comunque deciso. 
Ti prego, resta con
me, sembrava recitare il ritmo del suo cuore come un mantra,
ma
non poteva pretendere niente. Non c'erano mai stati progetti tra loro
due; e come avrebbero potuto farne, se ti addormentavi con la
consapevolezza che l'indomani saresti potuto essere sotto terra? E se
da un lato Keith avrebbe voluto aggrapparsi all'altro, nascondersi in
lui, e pregarlo di rimanere insieme, dall'altro sapeva di non poterlo
fare. Dall'altro sapeva che ognuno doveva pensare al proprio bene.

Shiro aveva ascoltato completamente imperturbabile,
all'apparenza, ma con un crescente e diffuso sentimento di
ammirazione, panico e gratitudine dentro di sé. Keith aveva
preso il
toro per le corna. Keith aveva pensato anche a lui e gli aveva
offerto un rifugio sicuro anche quando lo stesso ragazzo non aveva
idea di come sarebbe andata a finire. Keith si faceva amare come
sempre: in silenzio, coi gesti, seriamente e disperatamente. Non era
certo tipo da indorare la pillola. Perché anche Keith era
consapevole che Shiro fosse rotto e che altrettanto fosse lui. Non
aveva una bacchetta magica in grado di aggiustare entrambi e non
faceva promesse: esponeva la realtà dei fatti ed offriva e
chiedeva
una via d'uscita. 
Era sicuramente meglio di Shiro, in quei
termini, che si era limitato a macerarsi nell'incertezza, nel
sentimento di inutilità e nel disprezzo per se stesso. 
La mano
meccanica si sporse verso l'oggetto che gli stava venendo offerto e
lo strinse – metallo su metallo. Keith non disse nulla mentre
si
alzava per allontanarsi. Era certo che non avrebbe ricevuto risposta
– almeno non per il momento. 
Prima di allontanarsi e lasciare
Shiro da solo coi suoi pensieri, si chinò fino a posargli un
bacio
lieve sulla fronte, scostando con le labbra socchiuse i ciuffi
bianchi spettinati. Gesto di una dolcezza e di un'intimità
estrema –
gesto di cui Shiro fu profondamente grato, tanto da chiudere gli
occhi e godersi il respiro di Keith addosso ed il cuore che si
contraeva. Perché entrambi erano consapevoli che quello
poteva
essere il loro ultimo bacio. 





***




I
paladini, allineati e un po' spauriti, erano quattro: Shiro non era
presente. Nessuno aveva osato proferire parola su quell'assenza,
mentre Keith faticava a non farsi prendere dalla rabbia e
dall'agitazione: aveva detto che l'avrebbe capito, ed era vero.
Però
il fatto di volerlo con sé, il timore di perdere tutto quel
che
avevano costruito nonostante il dolore della guerra, di sperare che
l'indomani mattina nello svegliarsi in un letto sconosciuto avrebbe
trovato i tratti famigliari di Shiro – quello non cambiava.
Continuava ad avere una paura fottuta ed a sentire il bisogno di
averlo vicino. Disperatamente. 
“Paladini,” attirò la loro
attenzione la voce di Coran, soffermando su ognuno di loro uno
sguardo fiero e pregno di significato. I quattro si impettirono e gli
occhi di Keith smisero di indugiare sull'enorme porta davanti a loro,
che rimaneva ostinatamente chiusa. Shiro non sarebbe venuto.
Deglutì
rumorosamente, sforzandosi di restare imperturbabile. 
Coran aveva
gli occhi lucidi e lo stesso Hunk. 
“Avete servito
coraggiosamente l'idea di pace fortemente voluta e cercata da tutta
la galassia. Avete combattuto l'Impero Galra rischiando le vostre
stesse vite. E per questo vi ringraziamo.” Concluse Coran,
facendo
un cerimonioso cenno verso la Principessa, che compì un
passo
avanti: “Ricordatevi che in questo castello ci
sarà sempre posto
per voi e sarete i benvenuti. Custodiremo i vostri leoni con la
speranza che non dobbiate più usarli. Se così non