gli si parava di fronte.
In piedi sulla cupola della Basilica del Sacré-Cœur, Chat Noir gridava il suo amore per la vita cercando di coinvolgerla intimamente nella sua gioia, cercando di passarle sottobanco una parte dei suoi sentimenti, guidandola per mano nel suo mondo passo dopo passo, sussurro dopo sussurro.
Di fronte a loro Parigi splendeva.
Poco importava che fossero le dieci di sera passate, la città risplendeva della luce dei lampioni, delle luci delle occasionali automobili che si avventuravano per le stradine, delle fievoli luci domestiche e dei potenti fari che andavano a illuminare i monumenti della città.
Ladybug sorrise mentre un improvviso sfarfallio le metteva lo stomaco sottosopra e le si formava un blocco in gola. Provò a parlare ma dalle sue labbra non uscì un suono, ma comunque non sarebbe stato che un suono intellegibile visto che non aveva idea di cosa dire.
Silenziosamente, inconsapevolmente, i suoi piedi si mossero da soli e le sue braccia andarono ad allacciarsi dolcemente sul petto del ragazzo che, senza muovere un baffo, si strinse nell’abbraccio a sorpresa. La ragazza poggiò una guancia tra le scapole del suo compagno, lasciando aderire il resto del proprio corpo a quello dell’altro. Bramava il contatto fisico con Chat più di ogni altra cosa. Ascoltando il battito del suo cuore le sembrava quasi di poter intrattenere con lui una qualsiasi conversazione, le era chiaro ciò che voleva comunicarle. Avvertiva il suo amore dolceamaro per lei, la sua gioia, il suo dolore e l’infinita tristezza che sempre lo aveva contraddistinto.
«Perché?» aveva formulato la domanda senza rendersene conto, sussurrandola direttamente tra le sue scapole.
Chat aveva lasciato cadere le proprie mani lungo i fianchi e si era voltato nell’abbraccio, cercando di guardarla dritta negli occhi.
Ladybug aveva ricambiato lo sguardo, senza aggiungere nient’altro. Sembrava che il ragazzo volesse dire qualcosa, la sua bocca si aprì e si chiuse più volte senza emettere alcun suono.
Alla fine aveva sospirato e le aveva portato una mano alla guancia, portandole dietro le orecchie i ciuffi di capelli che le sferzavano le guance.
E poi aveva sorriso divertito.
«Quando pensi di avere tutte le risposte, la notte ti cambia tutte le domande.»

2.

 

L’akuma di quella giornata di fine luglio era stato inaspettatamente violento, come mai ne avevano incontrati. Per abbattere le Boxeur, un omone pelato e super palestrato, c’erano volute diverse ore e sia lei che Chat Noir avevano riportato diverse ferite. Le Boxeur aveva in tutto e per tutto l’aspetto di un normale pugile, solo che i colori e l’acconciatura stravagante che si ritrovava lo rendevano imbarazzante anche solo da guardare. Indossava un pantalone al ginocchio super aderente che lasciava intravedere ogni singolo particolare delle sue forme virili ed era difficile evitare di guardare la cosa mentre si era impegnati a saltellare in giro per non farsi infilzare. L’uomo aveva indosso un solo guantone viola ricoperto da borchie appuntite in corrispondenza delle nocche, Ladybug sperava ardentemente che l’akuma risiedesse lì, non aveva ulteriori idee. L’altra mano era scoperta e stringeva una lancia metallica estremamente affilata, così come dimostrava il profondo taglio che l’akuma le aveva causato sotto l’occhio. Bruciava talmente tanto da costringerla a tenerlo socchiuso. Chat Noir non era messo meglio, il suo costume era strappato in più punti e poteva vedere sangue al di sotto ma, forse a causa dell’adrenalina, forse a causa del suo essere un enorme idiota, sembrava non sentire alcun dolore e saltellava imperterrito intorno al nemico colpendolo col suo bastone e cercando in tutti i modi di guadagnarsi un’apertura.Il Lucky Charm, un sacco contenente decine e decine di piccole biglie di vetro, giaceva inerme tra le sue mani e non riusciva a trovare un modo per utilizzarlo appropriatamente.Ma non aveva tempo da perdere per pensarci: seguendo l’istinto si unì a Chat Noir e dopo qualche minuto di attacchi combinati riuscì ad avvolgere il filo del suo yo-yo intorno al polso destro del Pugilatore. Emettendo un verso di vittoria, la ragazza saltò sull’edificio vicino, cercando di sollevare in aria il nemico insieme a lei, ma quando questo si rilevò troppo pesante si sentì strattonare a terra con violenza e pochi secondi dopo era in caduta libera in direzione dell’asfalto. Chat Noir la prese al volo, assorbendo l’urto e cadendo al suolo sulla schiena. Ladybug sentì chiaramente l'aria lasciare i polmoni del ragazzo al momento dell'impatto. Per qualche secondo parve perdere conoscenza: le braccia che erano andate a stringerla caddero mollemente e terra e le orbite vuote si chiusero di scatto. Ci volle qualche secondo, un paio di richiami e un leggero schiaffo sulla sua guancia perché Chat Noir riaprisse gli occhi. Ladybug non ebbe nemmeno il tempo di sospirare di sollievo: una forza ostile la afferrò per la vita sollevandola da terra, colpendola con forza tra le scapole col guantone acuminato. Sentì distintamente le borchie di metallo trapassare il costume e conficcarsi nella pelle, non poté fermare il grido di dolore che le lasciò le labbra. Tutto divenne improvvisamente scuro e un forte formicolio cominciò a diffondersi nei suoi arti, sentiva di non avere su di loro più il minimo controllo. Le sfuggì dalle le dita il lucky charm, il sacco cadde a terra spargendo decine di