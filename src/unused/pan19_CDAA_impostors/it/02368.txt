Gli disse, evitando di dare un’inflessione interrogativa alla frase: sapeva che Remus avrebbe tentato di rifiutare e non aveva nessuna voglia di ricominciare la pantomima del thermos. Prese il pantalone del pigiama e guardò Remus attendendo, con un sopracciglio alzato. Lupin parve sull’orlo del rifiuto, ma alla fine fu Sirius a trionfare: attese che Remus si scoprisse (Sirius sapeva quanto odiasse essere di peso agli altri, ma era davvero troppo debole per fare molto altro) e poi lo aiutò ad infilare i pantaloni e di seguito la maglia del pigiama. Lo aiutò di nuovo a distendersi e fu lì che Remus, finalmente, cedette. Un movimento troppo rapido gli provocò una violenta fitta al costato e Sirius a malapena gli impedì di cadere dal letto, puntellandolo col suo corpo, proprio come aveva già fatto nella Stamberga Strillante poco prima. Remus, a quel punto, si girò verso di lui, gli strinse debolmente con una mano la maglietta che portava e nascose la faccia nell’incavo del suo collo. Il suo respiro si fece tremulo e Sirius sentì presto l’attesa umidità sul collo. Sirius l’aveva sentito piangere solo un’altra volta, quando lo avevano confrontato sulla sua licantropia. Quello era stato un pianto di sollievo. Non era stato rumoroso, Remus non era solito esternare troppo le sue emozioni. Questo, era un pianto di frustrazione e di dolore. Era completamente silenzioso, solo dei deboli singulti gli scuotevano il corpo dolorante e ferito. Sirius rimase spiazzato, fino a che la mano sulla sua maglietta non si strinse, e allora avvolse le proprie braccia attorno all’altro, attento a non premere sulle ferite peggiori. Non sapeva che dire, così optò per suoni vagamente rassicuranti (non che fosse un esperto) e per mettere una mano sul collo di Remus, che stringeva leggermente ad ogni singulto più forte.

“Sei un cretino… ti avevo detto di non venire…” gli disse dopo qualche minuto di calma Remus, senza spostarsi di un millimetro da dov’era, senza allentare la presa sulla maglietta.

“Beh, lo sai che non è il mio forte fare tutto quello che mi si dice. E poi dove saresti? Ancora nella Stamberga Strillante al freddo. No, no, non sono pentito di essere venuto.” Gli rispose all’inizio, con il solito tono pavoneggiante. Poi, sussurrando, aggiunse: “Non puoi chiedermi di lasciarti soffrire quando so che non c’è nessun’altro ad aiutarti. E devi smettere di fare lo stoico, non ti fa bene…” 

“Sei un cretino lo stesso…” e Sirius improvvisamente seppe che non stava parlando di quella mattina. 

“Sì, lo so. Ma… sono il tuo cretino?” gli rispose, lasciandogli un bacio tra i capelli. Remus tacque, ma anche la seconda mano afferrò la maglia di Sirius in una morsa disperata.
Rimasero così alcuni minuti e Sirius sentì Remus rilassarsi gradualmente e finalmente parve addormentarsi. Sirius a quel punto si trovò con un cruccio: staccarsi (ma non era facile: sapeva per esperienza che le mani di Remus non avrebbero lasciato la maglietta), oppure sdraiarsi. La seconda opzione era molto allettante, ma non sapeva quanto sarebbe stata accettata dall’amico al risveglio. Alla fine la decisione fu presa per lui. Remus socchiuse gli occhi e alzò debolmente il capo fino a guardarlo:

“Rimani?” gli chiese, evidentemente esausto, con una nota di preghiera nella voce. Non era la prima volta che dopo la luna piena Remus chiedeva a Sirius di dividere il letto con lui. Remus aveva fame di contatto derivata dagli anni di relativo isolamento e di continui spostamenti coi genitori, tenuta a bada dall’affettività della madre, ma Sirius aveva visto sin dal primo anno come a volte Remus si sporgesse per toccare qualcuno ma poi si ritraesse, come si avviluppasse su se stesso cercando di sopperire. Sirius riconosceva quel tipo di comportamento: al contrario di Remus, lui non aveva una famiglia amorevole, e aveva sempre avuto bisogno di contatto, ecco perché era il tipo di persona che buttava continuamente le braccia attorno alle spalle degli amici.
Da quando si era reso conto del modo in cui Remus cercava di stare sempre dentro la sua bolla, si era preso come missione personale quello di invaderla. Era sempre il primo ad avvolgere un braccio attorno alle spalle dell’altro, ad appoggiare una mano sul braccio o a spettinare i capelli del licantropo. Tanto che ormai Sirius era abituato alle occhiatacce che Remus gli mandava in risposta, degli sguardi assassini così finti che avrebbero fatto tenerezza a uno dei peluche animati per bambini che vendevano da Stratchy&Sons. Altrimenti Sirius sapeva che Remus si sarebbe fatto capire benissimo. Dopo l’incidente della Stamberga strillante, Lupin lo aveva inchiodato alla porta del dormitorio di Grifondoro con il solo sguardo e gli aveva detto, con una voce glaciale che Sirius ancora sognava di notte nei suoi peggiori incubi, di stargli alla larga fino a nuovo ordine e che non gli doveva nemmeno rivolgere la parola per primo. Le conseguenze delle sue azioni gli erano a quel punto diventate più che chiare, scosso, si era finalmente reso conto di come avesse davvero rischiato di rovinare la vita ad una delle persone per lui più importanti. Erano passate settimane in cui l’unica cosa che riusciva a pensare era che ho