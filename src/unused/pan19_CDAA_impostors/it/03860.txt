.»
Adrien sorrise, abbassando lo sguardo e facendo ondeggiare il liquido cremisi all’interno del calice: «La prossima settimana compio diciotto anni.»
«In effetti, stavo pensando di festeggiare la cosa.» dichiarò Nino, sorridendogli: «Una festicciola e, magari, una bella uscita da questo maniero.»
«Sai che è impossibile, Nino.»
«Per Adrien Agreste sì.» dichiarò il ragazzo, posando il calice sul tavolo e avvicinandosi ad un baule: «Fortunatamente, il tuo fido amico e servitore ha pensato a tutto. E se Adrien non fosse Adrien per una sera?»
«Cosa hai in mente?»
Nino sorrise, chinando leggermente la testa: «Devi sapere che, il giorno del tuo compleanno, c’è una festa in città e tutti si mascherano per l’occasione e, grazie a mio padre, ho saputo che le porte del castello verranno aperte e…»
«E quindi noi potremmo uscire per andare in città.» concluse allegro Adrien, posando il calice e avvicinandosi al baule anche lui, curiosando l’interno pieno di maschere e costumi: «Posso travestirmi e uscire finalmente.»
«Vedo che il mio piano ti piace.»
Adrien annuì, afferrando una maschera nera e un mantello dello stesso colore, provandoli: «Sarò un’altra persona, quel giorno.» dichiarò con le iridi verdi che brillavano da dietro la maschera: «E sarà una giornata memorabile!»
«Ti porterò nella mia taverna preferita. E’ nella zona povera della città, ma la birra che servono lì è buonissima. E poi c’è Alya.»
«Chi è Alya?»
«La più bella ragazza di tutta Paris.»
«Interessante.»
«E mia futura moglie. Se mai accetterà di sposarmi, quindi non ci pensare nemmeno e trovati qualcun’altra.»
Adrien sorrise, togliendosi la maschera scura e tenendola fra le mani: non gli interessava trovarsi una fanciulla, sapeva bene che il suo destino sarebbe stato sposare la figlia dei Bourgeois, ciò che gli interessava era uscire finalmente da quelle mura.
Essere libero, almeno per un giorno.




Titolo: Inori
Personaggi: Adrien Agreste, Marinette Dupain-Cheng, Altri
Genere: fantasy, romantico, drammatico
Rating: PG
Avvertimenti: longfic, AU
Wordcount: 1.526 (Fidipù)
Note: Ed eccoci a un nuovo capitolo di Inori, dove scopriremo parentele interessanti, animali curiosi e soprannomi discutibili. E ci avviciniamo sempre di più all'incontro della nostra Marinette e del suo Adrien...beh, che altro dire? Penso che ormai sia cosa nota che della storia sheakespeariana (e dell'adattamento anime) ho preso solo l'ispirazione e che, quindi, troverete una storia completamente diversa da queste parti.
Beh, che posso dire? Come sempre voglio ringraziare chiunque legga, commenta (Fatevi sentire!), inserisca in una delle sue liste questa storia e mi supporti!
Grazie di tutto cuore e buon capitolo (a voi! A me tocca tornare sui libri: sessione invernale is coming!)

 

 

Osservò il proprio riflesso, sorridendo alla vista degli abiti scuri che gli calzavano perfetti: «Che ne dici?» domandò Adrien, incontrando lo sguardo del suo migliore amico nello specchio: «Con una maschera posso…?»
Nino storse la bocca, inclinando la testa e dopo un attento esame dell’aspetto del giovane, annuì convinto: «Una maschera, un cappello e potrai camminare tranquillo per le strade di Paris.» assentì, sorridendo e saltando giù dalla cassapanca ove si era accomodato, mentre Adrien indossava gli abiti scuri: «Il problema sarà…»
«Sarà uscire dal castello.» sentenziò Adrien, sospirando sconsolato: «Mio padre ha invitato i Bourgeois e…»
«E Chloé sarà attaccata a te come un sanguisuga.» concluse per lui l’amico, grattandosi la testa con fare pensieroso: «Mh. Forse ho una soluzione, però.»
«Rinchiuderla da qualche parte?»
«Nah.» Nino negò, sorridendo: «Cosa ti hanno fatto di male i secondini?» domandò divertito, avvicinandosi all’amico e passandogli un braccio attorno alle spalle: «No, penso che sfrutteremo il tuo adorato cuginetto. Ovviamente, adorato in senso ironico.»
«Nathaniel?» domandò Adrien, portando alla mente la figura del parente: Nathaniel Kurtzberg era una figura che contornava ogni suo ricordo, qualsiasi evento o occasione del palazzo, lo ricordava ai margini di questo, una figura silenziosa, con la testa rossa china su un blocco da disegno e lo sguardo perso in contemplazione di qualcosa ignota ai comuni mortali.
Suo cugino era un artista, ma nessuno lo comprendeva: non suo padre e nemmeno Gabriel Agreste, suo zio.
«Esattamente. Proprio lui.» decretò Nino, riportandolo alla realtà: «Diremo alla cara Chloè che vuole ritrarla e la molleremo a Nathaniel.»
«Questa è cattiveria.»
«Questo è l’unico piano che mi è venuto in mente.» dichiarò Nino, lasciando andare l’amico e recuperando la machera nera e il cappello, dello stesso colore, passandoli ad Adrien: «Hai già trovato un nome da dire, in caso qualche bella fanciulla voglia sapere con chi sta amoreggiando?»
«Non penso che…»
«Tu non pensi? Oh, andiamo! Andremo per Paris, troverai sicuramente qualche ragazza desiderosa di passare un po’ di tempo in compagnia di un affascinante e misterioso forestiero.»
Adrien sorrise, scuotendo il