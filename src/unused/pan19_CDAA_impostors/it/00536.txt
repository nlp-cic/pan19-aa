continuava a pensare a come poter introdurre il discorso, quali parole erano più adatte, se doveva cominciare il racconto dall’inizio o se era meglio andare dritto al sodo. Sbuffò prendendo dei biscotti da accompagnare con il caffè e tornò in salotto con la tazza e il piatto. Alla fine non aveva deciso nulla, quindi optò per seguire l’istinto. Si sedette sul divano porgendo la tazza al ragazzo. Clint prese obbediente il caffè e vi soffiò piano sopra, a spargere all'intorno fumo e aroma in tanti riccioli invisibili. Si morse il labbro inferiore, prima di parlare, i polpastrelli a premere, stringere la ceramica. "Io non credo sia un debole." Esordì, le spalle appena alzate "Suo padre può dire quello che vuole, non mi interessa." Sorrise appena: "Quando... quando per una vita ti senti dire che sei un debole, una nullità... alla fine te ne convinci anche tu..." "...Lo pensa ancora?" Phil prese un sorso di caffè e guardò il ragazzo dritto negli occhi: "Sì, Clint, a volte lo penso ancora." "Perché? Quando le capita di... sentirsi debole? Una nullità?" "Bé..." Ci pensò su, "...direi soprattutto quando sono da solo e comincio a guardarmi indietro, a quello che ho fatto..." Gli prese una mano, "Anch'io ho i miei fantasmi, Clint, ma me li sono creati da solo..." "I suoi fantasmi dovrebbero starsene belli che zitti, signore." replicò Barton e sollevò le sopracciglia in maniera piuttosto eloquente "I suoi fantasmi hanno una voce intossicata di sigari e brandy, è per questo che le loro parole fanno così paura. Ma è solo scena, sono solo roche. Sono solo fumo... Basta soffiarci sopra con decisione, ci ha mai provato? All'inizio non le riuscirà, poi..." intrecciò le dita alle sue "Come è stato quel... giorno? Cosa è stato a farla scattare? A farle decidere di ingoiare quelle pillole? Non ne deve parlare, se non se la sente." Coulson guardò le loro dita intrecciate, gli occhi offuscati, persi in lontani ricordi: "Quella mattina mi era arrivata la lettera di ammissione al college, ero così felice..." Ricordava tutto di quel giorno: il caldo afoso, i vestiti che si attaccavano addosso, il profumo del caffè che si spandeva per la casa. Mosse la mano nella sua: “Ho aperto la lettera davanti a loro, mia madre aveva le lacrime agli occhi, era così orgogliosa di me… lo è sempre stata…” Incontrò per un attimo i suoi occhi, “ma lui… si è limitato a dirmi che non avevo fatto neanche un quarto di quanto avrei dovuto fare e che era inutile gioire per una cosa così stupida… Ho fatto finta di non esserci rimasto male, ma… Dio, mi sono sentito morire ad ogni parola…” Si morse il labbro, gli lasciò la mano e si alzò avvicinandosi alla finestra: il sole stava tramontando e il cielo era di una bellissima sfumatura arancio. “Quella sera sono usciti per una cena di beneficenza, Lisa era da un’amica e i camerieri avevano la serata libera... Ero sceso in cucina per prendere un bicchiere d’acqua e ho visto il flacone di medicinali sul ripiano…” Si voltò a guardarlo, “Mia madre soffre d’insonnia, quindi ogni tanto prende i sonniferi.” Mosse la mano come a dire che, in realtà, non aveva importanza e riportò lo sguardo al cielo, le braccia incrociate al petto: “Non… Non so cosa mi sia passato per la testa, sapevo solo che continuavo a sentire un vuoto dentro e mi sentivo come se nulla avesse più importanza, non ero riuscito, per l’ennesima volta a rendere mio padre fiero. Continuavo a pensare che fallimento fossi, che… che figlio fossi…” La voce gli si affievolì, un groppo alla gola a bloccare le altre parole. Quando Clint diceva di vedere tutto, non era per mera facezia, non era per mera vanteria. Qualcosa, nella sua testa, scattava e metteva in moto una sequenza di immagini in continuo divenire, tripudi di colori e sensazioni e odori e voci, e che fosse ad occhi aperti o chiusi non aveva importanza, veglia e sonno non avevano significato alcuno: era come possedere uno sguardo esautorato dalla percezione fisica, una visione che esulava dal puro meccanismo di ricezione e riflessione. Lavorava di propria sponte, ed era vedere il mondo davanti a sé e accanto un altro luogo, un altro tempo creato da parole e racconti e rapporti. Il crepuscolo disegnò un profilo d'ombra sul vetro smerigliato di fiamme rosse ed era Coulson, un Coulson ragazzo, un Coulson più giovane, grigio nella luce dorata e ridente della cucina. Indossava un pullover a losanghe color perla, un paio di jeans, Clint lo vedeva, ed era scalzo. Lo guardò mentre gli occhi indugiavano alla scatoletta a di pillole, imbellettata di false gemme e innocenti lustrini. Il braccio si tese, meccanico, le dita si chiusero impersonali sulla salvezza mortifera capace di lavare via ogni colpa. Un colpo di luce contro le tende, una girandola di presente e passato e c'era il letto della stanza di Phil, lo stereo acceso su una stazione radio a caso, il poster di