O peggiorare. Sei sicuro che il tuo piano funzioni?”

Sherlock si sedette in punta alla poltrona:

“Non vuoi diventare l’eroe di Jane? – chiese con voce bassa – Non ti piacerebbe diventare il suo zio preferito?”

Mycroft sorrise sornione:

“A parte il fatto che io sono già lo zio preferito di Jane, se sei sicuro di quello che fai, che cane sia.”

Sherlock si alzò soddisfatto.

Stava per andarsene, senza salutare, quando si voltò indietro:

“Ah, Mycroft, se vuoi che John torni a parlarti prima della fine del millennio, non prendere un cane di razza. Vai al canile e salva un cucciolo da un triste destino. Possibilmente un bastardino.”

Mycroft annuì.

Sherlock se ne andò con un sorriso stampato in faccia.

John sarebbe tornato a parlargli molto presto.

 

 

Trascorsero un paio di giorni.

Era sabato pomeriggio.

Mycroft si presentò al 221B di Baker Street con un batuffolo nero, fornito di quattro zampe, muso e coda.

Lo aveva adeguatamente fornito di un bellissimo guinzaglio rosso a pettorina.

Il cucciolo era di una razza assolutamente indefinita.

Quando fece il suo ingresso in salotto, Jane si precipitò da lui, con un’espressione raggiante ed incredula:

“Zio Mycroft! – gridò gioiosa – È bellissimo! È tuo?”

Mycroft le sorrise:

“Si tratta di una femminuccia. – rispose – Questa piccola palla di pelo è in cerca di una casa che la accolga e di qualcuno che la accudisca con affetto e dedizione. In cambio, darà amore e gioia incondizionati. C’è qualcuno qui che risponda a questi requisiti?”

Jane si voltò verso il padre, esitante, in attesa.

Gli occhi blu di Jane brillavano di gioia, ma la bambina sapeva che il padre aveva già detto di no e temeva che chiedesse a Mycroft di riportare il cane dove lo aveva preso.

John era furioso, ma Jane era così felice, che non se la sentì di spegnere quel sorriso luminoso:

“La puoi tenere, ma dovrai occupartene personalmente. – disse John – Dovrai portarla fuori e darle da mangiare. Un cane è un essere vivente, non un giocattolo che puoi gettare nella cesta quando ti sei stancato di lui. Il tuo non sarà un impegno di pochi mesi, ma durerà anni.”

“Grazie papà! Ti prometto che sarò bravissima!” corse dal padre e lo abbracciò.

Poi volò da Mycroft e gli diede un bacio sulla guancia.

Mycroft si gonfiò orgoglioso:

“Allora è tutta tua!”

“Come si chiama?” chiese Jane.

“È tua. – rispose Mycroft – Al canile non danno nomi ai cuccioli, ma solo numeri. Il nome lo devi decidere tu.”

Jane prese in braccio la cucciola che le leccò il naso.

La bambina rise divertita:

“Queen. – strillò – Posso chiamarla Queen?”

Mycroft soffocò una risata con un colpo di tosse:

“Nome stupendo. – affermò – Non penso che la Regina si offenderà.”

Jane si voltò verso il padre:

“Papà? – domandò – Ti piace Queen?”

“Sì, mi piace. – rispose John – Che ne dici di trovarle un posto in cui farle la cuccia?”

Jane rifletté per qualche secondo:

“La mia camera, naturalmente! – decise – L’angolo sotto la finestra, vicino al comò. Sono sicura che ci starà benissimo. Posso portarla di sopra?”

“Certo, tesoro. – concesse John – Vai pure. Io devo parlare con zio Mycroft e zio Sherlock, poi vengo a vedere come vi siete sistemate.”

 

 

John attese che Jane fosse arrivata in camera sua ed avesse chiuso la porta.

Dalla cucina si spostò in salotto, guardando i due fratelli in modo veramente furioso:

“Quando dico no a MIA figlia – sibilò in tono irato – gradirei che il mio NO fosse valido anche per VOI DUE!”

Sherlock tentò di ribattere, ma John gli puntò contro un dito minaccioso:

“Non credere di darmela a bere! – ringhiò risentito – So benissimo che sei stato tu a dire a Mycroft di prendere il cane per Jane.”

“John …” tentò ancora Sherlock, le cose non stavano andando come lui si aspettava che andassero.

“Come faccio a farle capire che non può avere sempre tutto – continuò inesorabile John – se ogni volta che le nego qualcosa arriva uno di voi due a portargliela?”

“Non è …” cercò di intervenire Mycroft.

“Zitto anche tu Mycroft! – sbottò John – Non so cosa ti sia venuto in mente di dar retta a tuo fratello! Pensavo che almeno tu avessi un po’ di buon senso, ma sembra che questo si sia dimenticato di entrare nei cervelli dei fratelli Holmes!”

“Jane è felice …” riprovò Sherlock.

“LO SO! – urlò John – NON È QUESTO IL PUNTO!”

John si interruppe. Prese fiato, stringendo ed allargando i pugni.

Ripreso il controllo di sé, John fissò lo sguardo dritto negli occhi di Sherlock:

“So che vuoi bene a Jane e ne sono contento. – disse in tono più calmo – Avete un bellissimo rapporto e questa è una cosa positiva. Però, Jane è mia figlia e sono IO responsabile per lei. Mi fido di te, ma non voglio che Jane pensi di poter aggirare i miei dinieghi venendo da te. Ora è solo una bambina, ma quando