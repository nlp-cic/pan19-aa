qualche modo apparire più sicuro “ mi piace, d-di più!”
“ Di più? Cosa intendi? “
Era palese che non fosse una domanda vera e propria. La sua voce era quasi melliflua, era come se stesse prendendo in giro Eren approfittando della situazione, e se il caporale non fosse stato impegnato a leccargli il collo e l’orecchio, probabilmente Eren sarebbe riuscito a vedere sul suo volto un piccolo sorriso tirato.
Il ragazzo deglutì, e il suo sguardo si fece deciso. Rafforzò l’abbraccio che da qualche minuto teneva uniti lui e Rivaille e avvicinò la sua bocca all’orecchio dell’uomo.
“ Più v-veloce, caporale.”
Pronunciò quelle parole con un tono più basso, ma che non pareva assolutamente una supplica quanto la semplice richiesta di un amante… ed in effetti era proprio questo.
Dopo pochi secondi, sentì qualcosa di duro che premeva sul suo fianco in maniera insistente e poco dopo ancora i movimenti di Rivaille si fecero più veloci.
Quando Eren venne, fu come se un’ondata di lava bollente lo avesse sbattuto contro una roccia per poi riportarlo indietro lentamente. La sensazione di svuotamento fu estremamente appagante, così come la vampata che partì dal suo bacino per poi arrivare al viso, facendolo sentire come se stesse sudando copiosamente; inarcò la schiena mandando la testa all’indietro ed emettendo un gemito strozzato, poco piacevole all’udito ma estremamente gradevole per l’ego del caporale.
Quando quelle sensazioni cominciarono a scemare, Eren rilassò il suo corpo per poi fare profondi respiri. Dopo quell’atto, gli sembrava che tutto nella stanza avesse assunto una tonalità diversa. Il muro di pietra non appariva più come un confortevole rifugio, l'aria non era più fredda, né gli faceva dolere il naso; ora il letto caldo gli appariva come qualcosa di sublime e le sue narici percepivano l’odore acre del suo sperma e del sudore.
Era come se nella sua testa si fosse acceso un interruttore, lo stesso che si azionava quando si avvicinava alle mura e udiva i passi di quegli esseri orribili. E dentro di sé, a volte, sperava che sfondassero il muro, che venissero verso di lui, così da dargli la possibilità di massacrarli; ciò che provava adesso era in parte simile a quella brama di sterminio.
Ne aveva la stessa intensità e sentiva che avrebbe anche potuto renderlo folle un giorno, ma la differenza sostanziale era che c’era un’altra persona a condividere quelle sensazioni con lui, qualcuno che si stava preoccupando di farlo sentire bene e che non era spaventato dai suoi desideri, ma che voleva aiutarlo a renderli realizzabili.
Si rese conto, solo in quel momento, dell’estrema considerazione che il caporale aveva avuto nei suoi confronti. Aveva coperto entrambi, un gesto pudico che non avrebbe costretto Eren ad osservare ciò che Rivaille stava facendo. Eren non sapeva se vedere il caporale che lo toccava lo avrebbe messo a disagio, ma lo rese felice anche solo il fatto che quest’ultimo ci avesse pensato.
Si accorse di avere ancora l’erezione del più grande che premeva contro il suo fianco, ancora nascosta dai pantaloni; trovò la cosa quasi lusinghiera, poiché stava a significare che lui non era l’unico che si stava sentendo bene in quel momento.
Per un attimo pensò che Rivaille si sarebbe pulito la mano con il fazzoletto profumato, e che forse avrebbe pulito anche lui. Si sentiva il basso ventre molto… umido. Non era una sensazione spiacevole, ma immaginava che il caporale trovasse tutto questo disgustoso, almeno in parte.
Invece il suo superiore scese dal letto e l’unica cosa che fece fu togliersi i pantaloni per poi lasciarli cadere a terra con nonchalance.
Per quanto potesse sembrare stupido, Eren non si era preparato minimamente a questo; non aveva pensato, nemmeno per un singolo istante, che avrebbe visto Rivaille nudo.
E se anche ci avesse pensato, non avrebbe saputo come sentirsi, che reazione avere. Esisteva, poi, una reazione adeguata ad una situazione simile?
Eren ebbe la fortuna -o la sfortuna- di non dover dire nulla, poiché fu il suo corpo a parlare per lui. Quasi lui non se ne accorse, poiché nella sua mente vi era un’unica parola che stava rimbalzando sulle pareti del suo cranio, producendo un eco infinito: Bellissimo.
Perché questo era Rivaille ai suoi occhi in quel momento. Bellissimo, più di ogni altra cosa che Eren avesse mai visto. Tuttavia, se quel pensiero fece sì che il ragazzo non si rendesse conto della sua erezione, certamente non poté avere lo stesso effetto sul caporale, che anzi la notò immediatamente.
“ Si vede che sei molto giovane.”
Disse, abbozzando un leggero sorriso che, nella sua rarità, fece come rinsavire Eren.
“ Eh?”
La sua reazione confusa provocò ilarità nel caporale, ma quest’ultimo la mascherò prontamente portandosi una mano sulla bocca e distogliendo lo sguardo da Eren.
“ Niente, non importa.”
Scosse la testa e si apprestò a risalire sul letto, ma la voce del più giovane lo fermò.
“ C-caporale!”
Pareva in imbarazzo, ma non per la situazione in sé. Rivaille pensò che probabilmente avesse qualche sorta di strano pensiero che gli girava in testa, forse delle paranoie tipiche di uno della sua età.