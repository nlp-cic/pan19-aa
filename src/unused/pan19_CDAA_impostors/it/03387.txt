Hakuno Kishinami era la rappresentazione perfetta del tipico Tassorosso che ci si aspetta di incontrare nella scuola di magia e stregoneria di Hogwarts. Di altezza media, dall’aspetto piuttosto anonimo e dalla personalità mite e tranquilla, non era il tipo di studente che avrebbe mai spiccato come molti Serpeverde. Eppure, in tutta la scuola, non c’era studente che non la conoscesse, almeno di fama.

   Tutto era iniziato il primo giorno di scuola, il classico e tedioso primo di Settembre. Quello era il suo primo anno per lei, nata babbana e totalmente ignara di cosa implicava l’essere iscritti a Hogwarts. Chi la vide in treno quel giorno, la ricorda come una ragazzina timida e spaesata. Innocua, era l’aggettivo più utilizzato. Di quel viaggio in treno nessuno sa poi molto, probabilmente lo trascorse insieme ad altri ragazzini del primo anno in una carrozza in coda al treno.
Il momento che segnò per sempre l’inizio della sua ascesa nelle gerarchie della scuola fu durante lo smistamento, quel fatidico primo giorno. Tutti gli studenti erano intimoriti dallo smistamento, essere smistati in una casa piuttosto che in un’altra aveva ripercussioni per tutta la vita. Quello, per la gioia e la sfortuna di tutti, era un anno pieno di matricole con ottimo potenziale. Erano presenti molti purosangue, tra cui una Pendragon, una tra le famiglie più conosciute di tutto il mondo magico che vantava tra i migliori Auror che il ministero avesse mai visto.
L’inizio della cerimonia di smistamento è contraddistinto da un silenzio teso, carico di aspettative e paure che però avrebbero lasciato presto spazio alle varie urla di approvazione nel momento che una nuova casa avrebbe guadagnato un nuovo membro.
«Kishinami Hakuno.» La ragazzina, all’epoca molto più piccola di statura, ricordava molto un piccolo cerbiatto indifeso, spaesato e terrorizzato. Si incamminò verso lo sgabello però con un’aria decisamente più risoluta di quanto il suo aspetto, in quel primissimo momento, ci si sarebbe aspettato. Il suo smistamento, per quell’anno, fu tra i più rapidi. Neanche il tempo di appoggiare il cappello nella testa della ragazzina che in tutta la Sala Grande rimbombò «TASSOROSSO». Applausi e urla di incoraggiamento accompagnarono Hakuno verso la grande tavolata.
«Kishinami Haku… Eh?!» il Prof. Romani, per quell’anno addetto allo smistamento, pensò di aver sbagliato e di aver riletto lo stesso nome due volte. Ma poi vide un ragazzino, pressoché identico alla ragazza che aveva appena lasciato i riflettori dello smistamento, si incamminò con aria rassegnata verso di lui. In tutta la sala sembrò di averci appena visto -e sentito- doppio. Nel tavolo dei Tassorosso, così come delle altre tavolate, si levò un forte chiacchiericcio, tutti certi ormai che anche lui si sarebbe stato smistato a Tassorosso. Ma quando il cappello, pochi secondi di silenzio dopo sentenziò «SERPEVERDE» la Sala Grande cadde in un surreale silenzio. Gli sguardi di tutti, correvano tra i due Kishinami che, dopo lunghissimi attimi carichi di tensione, si erano scambiati il segno medio con aria truce di sfida, segnando l’inizio della loro fraterna rivalità, le cui avventure sarebbero state raccontate ad ogni nuovo studente della scuola.

Lo smistamento, però stava continuando.
«Fujimaru Ritsuka.» Dal piccolo gruppetto di ragazzi emerse un moretto dall’aria impacciata e goffa. Anche con lui il cappello ci impiegò pochi secondi, smistandolo tra i Tassorosso. Fujimaru Ritsuka è stato, insieme a Hakuno Kishinamo, la grande sorpresa di quell’anno. Entrambi dall’aspetto anonimo e mite, si sono rivelati essere testardi, caparbi e soprattutto avventati, e spesso si sentono dire che la loro casa sarebbe dovuta essere Grifondoro.
«Fujimaru Ritsu… Ancora?!» Prof. Romani non era uno dei docenti più impassibili che la scuola potesse vantare, ma la sua espressione tra l’incredulo e il divertito ben rappresentava cosa pensassero tutti in quel momento. I gemelli non erano così rari, ma solitamente era sono una coppia ogni due o tre anni. Due coppie di gemelli nello stesso anno aveva dell’incredibile. All’appello rispose una ragazzina dallo sguardo furbo e deciso, che fu smistata Serpeverde, con poca sorpresa di tutti i presenti, che videro le due coppie separate e smistate nelle stesse due case.
Il resto della serata trascorse tra il chiacchiericcio degli studenti che, tra un cosciotto di pollo e un boccale di succo di zucca, si chiedevano se la rivalità tra i gemelli sarebbe stata una buona fonte di guadagno nelle scommesse, soprattutto se avessero deciso di giocare a Quiddich.

A qualche anno di distanza, la docente di divinazione, Sessyoin Kiara, ancora parlava di tale avvenimento come una sorta di messaggio dal futuro. Un avvertimento che presto una grande calamità si sarebbe abbattuta sulla scuola e su tutto il mondo magico. E probabilmente anche sui babbani.
Chiacchiere a cui nessuno dava mai ascolto.

 