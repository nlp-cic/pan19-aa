la donna rimaneva lì ferma a spostare il peso da una gamba all’altra. “Dunque?” il mio tono era alquanto seccato.“Mio signore, la cuoca dorme… non c’è nulla di pronto” cercò di giustificarsi la donna, guardando ora me ora Lysandra.“Vuoi farmi credere che non c’è pane, formaggio, qualche pezzo di arrosto avanzato?” esasperato, frugai nella borsa che tenevo legata alla cintura e le gettai un pezzo d’argento davanti ai piedi “Sono sicuro che puoi rimediare qualcosa per non far morire di fame la promessa sposa di Tyrion Lannister”.La donna raccolse in fretta e furia la moneta, prima di dileguarsi in cucina per cercare di mettere insieme un pasto per noi due. Io tamburellavo con le dita sul tavolo, osservando il vecchio ubriaco che si alzava barcollando, lasciava qualche moneta di rame sul tavolo e poi si trascinava, con andatura alquanto instabile, fino all’uscita. Era la prima volta da tanto tempo che restavamo completamente soli, senza la sorveglianza di septa Chelle, di qualche dama o di una delle guardie.“Non mi chiedi dove sono stato?” chiesi guardando le mie tozze dita che continuavano a tamburellare sul legno ruvido del tavolo.“Mio signore, pensate forse che non conosca le vostre abitudini o che ignori cosa fanno gli uomini di solito?” la mia Occhi di mare sorrise furba e mi fece l’occhiolino “Non basta tenere segregata una giovane all’interno di un castello, se poi le si dà la possibilità di parlare con altre donne. Se volevano che ignorassi completamente le… “necessità” di un uomo, avrebbero fatto meglio a murarmi nella mia stanza” rise, evidentemente divertita dell’espressione stupita che mi si era sicuramente dipinta sul volto.“Lady Lysandra!” esclamai, fingendomi scandalizzato.“Ottima imitazione di septa Chelle” reclinò leggermente il capo e mi guardò dritto negli occhi. Quando eravamo seduti, non c’era differenza di altezza alcuna e, quindi, ero libero di scrutare quelle iridi blu come il mare, senza dover piegare il collo fino a farmelo dolere. In realtà la ragazza in questione non era molto alta neanche quando stava in piedi: avevo sentito quella stupida septa rimproverarla anche per questo. Come se ci fosse dato di scegliere l’altezza, il peso e il colore degli occhi, quando venivamo al mondo.La osservai e sorrisi nel trovarla la bellissima ragazza che prometteva di diventare da piccola “Occhi di mare” sussurrai “credo che tu sia la più bella dama di tutti i Sette Regni” distolsi subito lo sguardo, costernato da quella mia infelice uscita.“Così bella che il mio promesso sposo negli ultimi quattro anni ha trovato scuse su scuse, arrivando persino a partire senza informare nessuno, appena suo padre gli ricordava il matrimonio” mi rispose lei osservando la locandiera venire verso di noi con un vassoio pieno di cibo e una brocca colma di vino.La corpulenta donna fece scivolare il cibo davanti a noi, poggiò la brocca sul tavolo e poi corse a prendere due bicchieri “Pane, formaggio, verdure, patate e del pesce” elencò, mentre ci forniva anche due piatti e le posate “Non ho trovato altro mio signore” aggiunse rigirandosi la moneta d’argento fra le dita.“Tienila pure” le concessi con un cenno della mano “Solo… porta un’altra brocca di vino, questo basta appena per me”. Il donnone non se lo fece ripetere due volte e corse a cercare altro vino. Un pezzo d’argento per un pasto che, normalmente, le sarebbe fruttato un paio di pezzi di rame… un vero affare, visti gli avventori che si fermavano lì di solito.In sua assenza fra me e la mia bella dama calò il silenzio, mentre Lysandra cominciava a piluccare il cibo con gesti aggraziati e femminili. Lei trovava divertente tutta quella storia del fidanzamento, mentre avrebbe dovuto inveire contro suo zio materno, se avesse avuto un minimo di sale in zucca. Come diavolo era venuto in mente a lord Jast di proporre un’alleanza matrimoniale a mio padre, in cambio di un matrimonio della figlia della sua unica sorella con un Lannister?Il fatto che le sue tre mogli fossero tutte morte senza dargli eredi era chiaramente colpa sua, visto che l’ultima delle sventurate spose era una vedova con già tre figli maschi avuti dal precedente marito. Ecco spiegato il perché mio padre avesse accettato quel “vile ricatto”, come sicuramente l’aveva chiamato nella sua mente un centinaio di volte. Lord Jast si era impegnato a non adottare nessuno dei suoi tre figliastri, nati da un padre fedele ai Tyrell, in cambio di quel matrimonio combinato.Il fatto che Rapide Nere, le terre del suo castello, fossero proprio all’incrocio fra l’Altopiano, le Terre dell’Ovest, le Terre dei fiumi e le Terre della Corna, rendevano quel titolo molto ambito. Chiunque fosse entrato in possesso di quel piccolo seggio senza alcuna rilevanza economica, sarebbe stato in vantaggio nel caso di una guerra fra quei quattro regni. Così mio padre, lord Tywin Lannister, aveva deciso di vendicarsi dell’affronto subito proponendo il suo figlio secondogenito, nano e disprezzato da tutti.“Avresti potuto andare in sposa a qualunque altro Lannister” meditai a voce alta “Tu e Lancel, per esempio, siete coetanei”.La vidi afferrare