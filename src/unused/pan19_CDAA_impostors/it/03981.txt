assicurarti che non sarai così fortunato--Ah sì? Quanta fiducia in te stesso, collega, vedremo quanto durerà- .Vergil avrebbe anche potuto dargli un bacio, lì nel punto in cui il labbro si curvava a formare quel sorrisetto irritante, ma non sarebbe stato opportuno, si limitò quindi ad un colpetto sul braccio, tanto per poter dire tra sé e sé “sì, evvai, l’ho toccato di nuovo”.-Dimmi, stella del pallone, hai come tornare a casa?- chiese il giovane, frugando nella tasca per cercare le chiavi della macchina – Posso darti un passaggio se vuoi, anche se temo che il mezzo non sia esattamente una limousine--Se non disturbo- a quelle parole Dante alzò gli occhi al cielo, come se non ci fosse neanche bisogno di pensare una cosa del genere, ma lui non era abituato a dare, o ricevere, tanta confidenza dagli altri e fu indeciso se rifiutare e mantenere le dovute distanze. Poi ricordò la signora del bus.-Allora dov’è questo bolide- disse, guadagnandosi un sorriso radioso da parte del ragazzo, che si incamminò fischiettando verso il parcheggio dei campetti.-E’ il vecchio pick up rosso di zio Boris, cioè, ora è mio, ma prima era dello zio- spiegò orgoglioso, neanche stesse parlando del proprio figlio – avevo dodici anni quando lo comprò e quando ho preso la patente è passato a me perché sono il suo nipote preferito. Gli ho dato due mani di vernice e sembra nuovo di zecca--Come mai l’ha data a te? Se non sono indiscreto ovviamente - chiese Vergil, suo zio non gli avrebbe mai regalato la propria macchina e anche se avesse voluto farlo i figli gliel’avrebbero impedito. Aveva un rapporto strano con i cugini, non era sicuro di odiarli più di quanto facesse con gli estranei, ma loro lo consideravano uno strambo e la maggior parte delle volte si lasciavano andare a commentini e battute velenose.-Ho due cugini ma nessuno dei due ha più la patente … forse un giorno ti racconterò il perché, ma sappi che è abbastanza illegale- si mise a sghignazzare, smettendo solo una volta raggiunta l’auto.Vergil la osservò per un istante, poi fece spallucce.-Pensavo peggio, posso stare nel cassone dietro e godermi l’aria gelida o hai bisogno di un copilota?- – Salite dentro, vostra grazia- rispose Dante aprendogli lo sportello - non voglio ritrovarvi ibernato, anche se i posteri potrebbero apprezzare la scultura in ghiaccio--Parole lusinghiere- rispose Vergil, raddrizzando la schiena -ma credo che accetterò l’invito- entrò dal lato del passeggero: l’interno dell’abitacolo era pulito e profumava di pino per via dell’arbre magique appeso sopra il cruscotto, in un angolo del quale erano impilati meticolosamente dei cd musicali.-Allora, vostra grazia, dove abitate?- Dante diede gas, accendendo nel frattempo il riscaldamento.-Ti indico la strada mentre andiamo- il ragazzo si aggiustò la giacca – potrei anche abituarmi a farmi chiamare “vostra grazia”-.Vergil si sentiva stranamente rilassato, non era sulla difensiva come al solito, anzi, gli sembrava quasi di aver trovato il suo posto nel mondo, sprofondato nel pacchiano rivestimento in pelle del sedile della macchina del suo collega appena conosciuto. Mentre era intento a fissare il profilo del collega notò qualcosa che spuntava da sotto la maglietta, sembrava una catenina d’oro.-Sono sporco?- chiese Dante, notando il suo sguardo interessato.-Ti prego dimmi che non hai un crocifisso- Vergil si morse un labbro, non aveva idea del perché, ma trovava la cosa molto esilarante.-No- rise il giovane, tirando fuori un medaglione con una grande pietra rossa al centro, stranamente familiare– è una specie di portafortuna, ce l’ho da sempre-.Vergil lo osservò – E funziona?-.-A volte sì, a volte no- rispose Dante con una risata – oggi per esempio non ho vinto-.-Sempre meglio del crocifisso- ribatté Vergil, sghignazzando.-Cosa c’è di male nel crocifisso? Mi farebbe sembrare più tamarro?-.-Diciamo che crocifisso e capelli rosa sono una combinazione decisamente tamarra- a quel punto stavano ridendo entrambi come due idioti, tanto che Dante dovette accostare per evitare di finire contro qualche muretto.Forse era l’imbarazzo a renderli euforici perché, pensò Vergil, non è che facesse poi tanto ridere la questione. Quando dopo qualche minuto ripartirono, Dante era ancora paonazzo.-Senti un po’, prima parlavi con gli altri di una materia che stai preparando, visto che la sto facendo anche io, ti va se ripetiamo insieme?- chiese Dante, senza staccare gli occhi dalla strada – Avrei un paio di dubbi ma non so con chi confrontarmi-.-Io non … non ho mai studiato con qualcuno- ammise, facendogli segno di girare a sinistra – perché no, potrebbe essere utile- .-Che so, venerdì sera, se non hai impegni-Vergil notò, guardandolo con la coda dell’occhio, che il rossore sulle guance del ragazzo si diffondeva fino al collo, espandendosi come una chiazza d’olio. Anche a lui succedeva così quando era imbarazzato, vederlo su qualcun altro era strano, quasi tenero a dire il vero.-Sì, è un’idea- deglutì, iniziando ad avere caldo – ti faccio sapere, ok?-Quando