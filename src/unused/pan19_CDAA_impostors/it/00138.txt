«Immagino che ora tu me lo possa anche dire,» dichiarò Enjolras, dando voce ai suoi pensieri.
Grantaire inarcò un sopracciglio. «Dirti cosa? Stai per scoprirlo comunque, perché ci tieni così tanto a rovinarti la sorpresa?»
«Perché è notte e se devo seguirti in questa ridicola pantomima vorrei almeno sapere cosa sta succedendo.»
«Come ti pare,» disse Grantaire, e da una tasca del mantello tirò fuori una pergamena ripiegata su se stessa e la porse ad Enjolras, dicendogli di toccarla con la bacchetta nel centro. «La parola d’ordine è ABC,» aggiunse, pronunciando le lettere in francese.
Enjolras quasi sorrise nell’udire il gioco di parole – quasi – e fece quello che Grantaire gli aveva detto: non appena ebbe appoggiato la bacchetta e pronunciato abaissé piccoli rigagnoli di inchiostro iniziarono a scorrere sulla carta e a intrecciarsi tra loro, tracciando quella che secondo dopo secondo appariva come una dettagliatissima mappa del Castello.
«Questa è Hogwarts,» disse, sbattendo le palpebre perplesso. «Dove l’hai—un momento! L’hai disegnata tu?»
«Sì, e ci ho messo due giorni di sobrietà per finirla.»
Enjolras ritornò a guardare la mappa e solo in quel momento si rese conto di piccole macchioline simili d impronte di scarpe vicino alle quali c’erano nomi e cognomi dei proprietari, suppose, quando vide il suo nome e quello di Grantaire vicini, e quello del professor Javert al piano inferiore.
Enjolras si voltò a guardare Grantaire provando il forte impulso di—ma lo ricacciò da ovunque fosse venuto e riconsegnò la mappa a suo creatore commentando: «Due giorni, dici? Come sei riuscito a fare tutto questo in due giorni?»
«Passione e quasi tre giorni di assoluta sobrietà,» rispose, come se stesse dicendo una battuta, e prima che Enjolras potesse rimproverarlo – Grantaire era certo che qualunque cosa lui dicesse fosse per Enjolras un buon pretesto per arrabbiarsi con lui – aggiunse: «E gli Elfi mi hanno dato una mano.»
Enjolras corrugò le sopracciglia. «Hai ordinato agli Elfi di aiutarti?»
«Ti prego trattieni ancora un po’ la tua rabbia e lasciami finire,» disse Grantaire in un tono che oscillava tra il preoccupato e l’ironico. «Ti pare che io sia forse tipo da dare ordini a qualcuno? Andiamo mi conosci: agli Elfi sono simpatico e quando mi ricordo di indossare una delle tue belle spille per la loro liberazione mi adorano a tal punto che sono loro ad offrirsi volontari per dare una mano.»
Enjolras piegò le belle labbra in una smorfia severa. «Non approvo che usi le nostre spille per compiacere gli Elfi e indurli a fare quello che vuoi tu, ma devo dartene credito: questa mappa è incredibile. Ma non potevi aspettare domani mattina per mostrarmela?»
«Credi che ti abbia buttato giù dal letto solo per mostrarti una mappa? No mio, caro, è un posto che voglio farti vedere.»
«Un posto che non poteva aspettare domani?»
«Hai perfettamente ragione a lamentarti, ma vuoi mettere l’ebbrezza di infrangere le regole? Rischiare di essere presi?»
«Sei impossibile,» disse Enjolras.
«Me lo dicono spesso,» gli rispose Grantaire ridendo, e mentre con una mano teneva la mappa e la bacchetta perché lo guidassero nel buio dei corridoi della scuola, l’altra stringeva quella di Enjolras che lo seguì fino al settimo piano, nascondendosi dietro statue o in aule tetre per non essere sorpresi dai professori che facevano la ronda per assicurarsi che nessun studente fosse in giro.
Si fermarono solo quando arrivarono di fronte all’arazzo di Barnaba il Babbeo che, come i troll che lo bastonavano in continuazione, ora dormiva russando della grossa, e prima che Enjolras potesse chiedere come mai fossero lì Grantaire gli appoggiò una mano sulla spalle e gli disse: «Amico mio, stai guardando dalla parte sbagliata. Girati.»
Enjolras era confuso: dalla parte opposta non vi era che parete, eppure quando si voltò rimase a bocca aperta nel vedere che c’era, infatti, una porta.
«Non ho mai visto quella porta, ne sono sicuro»
«E fai bene ad esserlo, perché non c’era alcuna porta. Almeno fino a che non l’ho fatta comparire io.»
«Tu?»
«Io, ma ammetto di essere stato aiutato. Ora, se non ti dispiace, rimanderei a dopo le spiegazioni e passerei all’azione: il nostro amico Fauchelevent sta proprio venendo da questa parte.»
«E perché non l’hai detto prima!» Lo rimproverò Enjolras e subito i due corsero oltre la porta evocata da Grantaire che scomparì alla vista non appena se la chiusero alle spalle.
La stanza in cui si ritrovarono era enorme e illuminata dalla luce di centinaia di candele che lievitavano sotto l’alto soffitto e davanti gli occhi increduli di Enjolras vi erano sedie, panche, poltrone e divanetti, per non parlare dei tavoli rotondi sui quali vi erano appoggiati fogli di pergamena e boccette d’inchiostro, e di quelli più lunghi, contro le pareti, sui quali vi erano piatti colmi di ogni possibile stuzzichino e bottiglie piene di succo di zucca – e in alcune forse anche qualcosa di più forte.
«Perfetto,» riuscì a dire Enjolras e voltandosi verso Grantaire con gli occhi spalancati aggiunse: «come hai fatto a trovare un posto come questo