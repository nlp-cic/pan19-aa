, per Kamui, ero un Drago del Cielo. Un compagno. Mi hanno sempre trattato come se fossi uno di loro, anche se creavo loro solo fastidi, anche se non c’ero quasi mai, anche se non riuscivo ad avere a cuore la loro battaglia come dovevo, come in fondo desideravo io stesso. Mi volevano bene. E io … sono andato via. Sono scappato via come un ladro. Li ho abbandonati – ho abbandonato Kamui. E non tornerò più indietro.“E infine … Seishiro-san.”Accarezza quel nome, e il sorriso che si apre sul suo viso è un taglio sanguinante sulla sua anima. “Lui … lui mi definiva Buono. Lo faceva continuamente, come se fosse un attributo stesso del mio nome. Lo faceva sorridendo, e si chinava a guardarmi da vicino, e c’era sempre sorpresa nei suoi occhi. Subaru-kun, è perché tu sei buono. Era, per lui, la spiegazione a qualsiasi cosa.” L’aria gli manca, il petto gli brucia, il dolore lo paralizza e lo inonda e non lo annienta. Non c’è più nulla che possa annientarlo, ormai. Seishiro-san è morto. “Lui scambiava per bontà il mio desiderio di connessione con gli altri, di rapporti sinceri e puri, di condivisione e amore. Non sono mai stato buono, mai. Solo un vigliacco, e un maledetto sciocco. Eppure … quanto avrei dato per essere buono, come lui mi vedeva – come lui voleva vedermi. Sentirlo pronunciare dolcemente quell’aggettivo, rivolgerlo a me … mi rendeva felice. A parole non so dire quanto.”“A pensarci bene, non avresti mai potuto uccidere nessuno. Perché tu sei buono …”Le labbra di Seishiro sono ancora contro il suo orecchio, glielo hanno marchiato a vita. Quella traccia brucia ancora – brucerà sempre.“Ho il suo occhio ora”, conclude. “Significa … che ho altri nomi da indossare, non è così?”“Drago della Terra”, conferma Fuuma. “Sakurazukamori.”Nessuno di quei nomi gli calza. Scivolano via dalle sue spalle, come un maglione troppo largo.“Cosa vorresti, allora?” Insiste l’altro, e Subaru sente che gli ha letto nel pensiero. “A cosa pensavi quando hai accettato quell’occhio? Non sapevi forse che sarebbe stato così?”“Sapevo che era il suo desiderio.” Sussurra. “E il mio.”“E allora apri gli occhi, e guarda in faccia il tuo desiderio.”Subaru resta immobile, mentre i capelli gli si agitano scomposti sulla sua testa.“Hai paura, ragazzo senza nome. Paura di sapere quale nome darti per il resto della tua vita.” La voce di Fuuma, per la prima volta, tradisce divertimento. “Questa paura è forse tutto ciò che resta della tua umanità?”Non gli risponde, le labbra sigillate.Sente Fuuma alzarsi in piedi, fermarsi, guardarlo ancora. Poi spiccare un salto, e sparire. Il dove non ha importanza.Subaru resta solo, ad ascoltare il suo cuore che si ostina a battere.Potrebbe restare così, comprende. Potrebbe non aprire gli occhi mai più. Potrebbe fermarsi contro il tronco di quell’albero per il tempo che gli resta, limitandosi a respirare fino a perdere le forze, consumare il suo stesso corpo, e cancellare ogni traccia della sua esistenza in quel mondo condannato.Ma la Morte lo ha guardato a fondo e gli ha dato le spalle per l’ultima volta, e Subaru ha ormai smesso di inseguirla.

Così apre gli occhi.

 

C’è il mondo ad assalirlo e ad invaderlo, da ogni parte, e lui non vi è più abituato, così boccheggia, smarrito, la testa che gira e i sensi che lo sovrastano. C’è il mondo ad assalirlo, e il mondo è il giardino privato del Sakurazukamori, lo è sempre stato.Un tripudio di camelie rosse e fiori di ciliegio rosa pallido, sospinti dal vento in una volteggiante danza frenetica e senza scopo. Alberi dal tronco robusto, dritti e fermi nonostante i loro rami vengano costantemente reclamati dalle spire del vento, seguendo un ritmo inudibile a orecchio umano. Il sole pomeridiano che fa capolino tra i fiori, delicato e carezzevole e ormai stanco della violenza vanitosa del giorno, e che cade in raggi caldi sulle guance fredde di Subaru. Il laghetto circondato da pietre regolari poco distante da lui, le acque agitate in superficie. L’ingresso della residenza del Sakurazukamori, lì in fondo, fredda, e vuota.Il mondo lo assale, poi lo accoglie, e Subaru ci vede. Ci vede di nuovo con entrambi gli occhi.E l’occhio destro non è il suo.Solleva una mano, le dita tremano. Si sfiora l’occhio con polpastrelli goffi e gelati, e resta a sentire i lievi movimenti involontari che lo animano.Quell’occhio è vivo, si accorge all’improvviso. E’ vivo, ed è di Seishiro.Seishiro sta guardando attraverso di lui, ora.Si alza in piedi, le gambe che a stento lo reggono, pieno di una frenesia senza nome, pieno di un’emozione invadente. Guarda ancora, ovunque. I fiori, gli alberi, il sole, il laghetto, la residenza. Così facile immaginarsi Seishiro fare lo stesso, chissà quante