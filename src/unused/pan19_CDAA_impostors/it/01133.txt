Oh Cazzo.

"Dio," gemette Donovan. "Perchè non ti sei trovato un bravo serial killer?"

 

*

 

"Come sta il tuo amico di penna, caro?"

"Non è il mio amico di penna, Mrs. Hudson, è il mio ragazzo."

"Ma certo, caro."

 

*

 

Non puoi avere una relazione con qualcuno via internet. Mamma non ne sarà contenta. MH

Non rompere. SH

 

*

 

Lestrade sperò che Sherlock si stufasse e lasciasse perdere l’intera faccenda del ragazzo-via-internet-dal-Canada. 

Non lo fece. Anzi, ne divenne ancora più infatuato.

"Non potete davvero essere così stupidi!" Sherlock portò le mani verso il soffitto, esasperato. "Se John fosse stato qui, lo avrebbe capito secoli fa!"

Se lo sentivano dire spesso ormai. Se John fosse stato qui. John ha detto questo. John ha detto quello. John avrebbe fatto terra bruciata e come nulla gli avrebbe consegnato l’assassino, già ammanettato e completo di verbali.

Era andata avanti così per mesi. Si era arrivati al punto in cui Lestrade sussultava ogni volta che sentiva nominare il nome "John."

Donovan, in ogni caso, era ormai allo stremo. "Oh, la vuoi smettere!"

Sherlock sogghignò nella sua direzione. "Non ci sarebbe bisogno di scaldarsi se voi faceste il vostro lavoro! Seriamente, John-"

"John non è reale! Non è mai stato reale! È qualcuno che ti sei inventato così che noi possiamo credere che tu sia umano o qualcosa del genere!"

"Oh, e cosa ti ha condotta a questa brillante deduzione?" ringhiò praticamente Sherlock. "Diccelo, Sergente Donovan. Amo ascoltare i vostri tentativi di usare la logica. "

"Basta!" sbraitò Lestrade. "Donovan, metti in sicurezza la zona. Sherlock, con me."

Lestrade condusse Sherlock in un angolo isolato e tranquillo. Sherlock lo squadrava con occhi gelidi, uno strano mix tra lo sprezzante e il preoccupato.

"John è reale. Ha un blog. È così che l’ho trovato."

"D’accordo, io ti credo. Sono sicuro che John esista. Ma Sherlock," Lestrade fece attenzione ad addolcire il tono di voce, "lo conosci davvero?"

"Certo! È un dottore, in passato ha lavorato nella Canadian Forces Medical Services. È terribile con la tecnologia e-"

"Lo hai incontrato? Sai almeno che aspetto abbia?"

Sherlock emise un suono disgustato. "Mi piace per la sua mente. Non potrebbe importarmi di meno del suo aspetto."

"Sherlock," sospirò Lestrade. "So che questo possa sembrarti difficile da ascoltare, ma John potrebbe non essere chi tu credi che sia."

"So esattamente chi è."

"Ne sei sicuro?" gli fece pressione Lestrade. "Sei assolutamente sicuro di conoscerlo? Internet può nascondere molte cose di una persona. Nessuno può dedurre tutto da qualche e-mail e da un blog. Nemmeno tu."

Per una frazione di secondo, Sherlock parve colpito dalle parole dell’altro. Ricompose velocemente la sua solita facciata impassibile, ma Lestrade poteva vedere il seme del dubbio cominciare a brillare nel fondo dei suoi occhi.

"Ascolta, John potrebbe essere chi dice di essere. O potrebbe essere un ragazzino che si prende gioco di te per divertirsi, o un’anziana donna ormai sola. Il punto è, non puoi saperlo. Non in questo tipo di situazione."

Fu uno Sherlock molto più spento quello che tornò sulla scena del crimine. Risolse il caso con la sua solita efficienza ma senza il suo solito brillante e tagliente umorismo.

Non nominò John di nuovo.

 

*

 

Una settimana dopo, Lestrade si fermò al 221B di Baker Street per controllare come stesse Sherlock.   Mrs. Hudson rispose alla porta.

"Oh, temo lo abbiate appena mancato, Ispettore. È partito per un caso all’estero."

Una punta di allarme percorse la sua spina dorsale. "Non è in Canada, vero?"

"Canada? No, credo di averlo sentito dire qualcosa riguardo Belarus."

"Oh. Beh, bene. Quando torna, potete dirgli di chiamarmi?"

"Certamente, caro."

Lestrade tornò a Scotland Yard, sentendosi un po’ sollevato. Sembrava che per una volta Sherlock lo avesse ascoltato e stesse riportando la sua vita sui binari.  

Ottimo. Prima si fossero lasciati quel fiasco del ragazzo immaginario alle spalle, meglio sarebbe stato.

 

*

 

Lestrade non vide Sherlock per un altro mese. Non finchè un triplice omicidio particolarmente intricato lo costrinse a scrivergli "Porta qui il culo o passo l’intero caso a Dimmock."

"Non osare toccarlo, Anderson!"

Sherlock irruppe sulla scena, il cappotto che svolazzava drammaticamente dietro di lui. un saluto morì in gola a Lestrade mentre un basso biondo un po’ tarchiato lo seguiva senza esitazione. Indossava dei jeans e una giacca di tela in stile militare, e osservava la scena e le persone presenti con mite interesse.

"Sherlock, cosa ti ho già detto riguardo alle scene del crimine come luoghi di appuntamento romantico?"

Sherlock gli rivolse un’occhiata graffiante, ma l’estraneo lo precedette nel rispondere.

"Oh, scusate. Lo immaginavo che non potessi stare qui. Aspetterò fuori, Sherlock."

Sherlock si accigliò. Donovan alzò lo sguardo da dove era rannicchiata sul cadavere, la sorpresa palese nei