paziente maggiordomo, aveva lasciato che venissero posati sul suo piano rimasugli di patatine sbriciolate, fondi di caffè e birre scadenti e fazzoletti appallottolati in fretta, in modo da nascondere le leggere tracce di sangue che ormai coloravano di rosso gli ultimi respiri di James Wilson.

Come un muto, paziente maggiordomo, aveva continuato a sbattere davanti ad entrambi la verità; ogni giorno, ogni ora, ogni minuto di quella triste e lenta prigionia. Lo odiavano, quel tavolino.

Cercavano di non pensarci, comunque: erano stati in giro, in quei quattro mesi, e anche se il loro tempo si era forse esaurito prima di quanto sperassero, si erano divertiti lo stesso. La moto, il vento in faccia, le faticose scalate tra le montagne – seguite da tutt'altro che faticose ingestioni di Vicodin da parte di entrambi – le cene in deprimenti fast-food... se l'erano spassata, insomma.

 Il cancro aveva chiesto il suo tributo da un giorno all'altro, apparendo come per magia, per la prima volta vero e reale al di là di una lastra di pellicola fotografica; con un muto accordo, avevano allora lasciato riposare le moto, ben consapevoli entrambi che una delle due non sarebbe più ripartita, giacendo forse per sempre in uno schifo di parcheggio di fronte ad uno schifo di motel del New Jersey meridionale.

 

 

«Sei sicuro?»

House interruppe il blaterio dello speaker solo dopo ore di silenzio, passate immobile con le braccia incrociate, la testa affondata nel cuscino troppo morbido.

Non c'era bisogno di specificare ulteriormente. «S-sì. È ok così.» La voce dell'amico tremava, soffocata dagli spasmi, regalo dell'ultimo stadio della sua malattia. Era stretto in una vecchia coperta, rannicchiato sul secondo dei due letti gemelli della stanza. Aveva provato ad alzarsi diverse volte quella mattina, ma le gambe rifiutavano semplicemente di tenerlo in piedi. Era la crisi peggiore che avesse mai avuto, e in cuor suo, Wilson sperava che la fine arrivasse in fretta.

L’apprensione mal celata che leggeva negli occhi del suo migliore amico era un dolore sufficiente a spazzare via quello fisico, ma non abbastanza da ucciderlo sul momento; ed era questo l'orrore più grande. Sapere di non poter fare nulla per quello sguardo, se non morire. E anche quello avrebbe portato solo e ancora dolore, e stavolta non ci sarebbe stato nessuno con cui condividerlo.

«Passerà» scandì lentamente James, dopo una lunga riflessione. Sapeva che dirlo o non dirlo non avrebbe fatto differenza, non per House, almeno, sapeva che erano le parole più inutili e forse stupide del mondo, ma non gli erano rimaste che queste, ormai. Si sentiva il petto compresso, come schiacciato da un milione di massi di pietra e metri cubi di terra fredda; ogni parola, ormai, lunga o corta che fosse, gli troncava il fiato a metà, gonfiandogli le labbra e le guance in quel modo innaturale che tanto conosceva bene.

Quanti pazienti aveva visto con i suoi occhi, quante frasi di conforto e compassione aveva rivolto a coloro che avevano lottato e perso definitivamente contro quegli stessi sintomi?La vita è un paradosso. Passare la vita a curare il prossimo senza riuscire infine a salvare se stesso.

Meritava di morire in una sudicia camera in affitto, annaspando in cerca di aria che non poteva catturare?

«Non dire cazzate. Quante persone ci hai incastrato, con il giochino del “Passerà, signora, suo marito non vorrebbe vederla in questo stato!”? Oppure era il fratello, il figlio, il cugino? Il migliore amico, forse? Sta' zitto, idiota. Credevo di aver già chiarito questo punto.» Il tono dell'amico era quello di sempre, aggressivo e pungente; eppure, se avevi orecchie per sentire, non potevi non percepire l'affetto e la bonarietà sottintese in quella frase, li stessi che strapparono a Wilson una risata che faceva male al petto ed era anche la cosa più vicina alla cura di cui aveva bisogno in quel momento. Era questa la reazione che stava aspettando, quello che voleva sentirsi dire. Non “lo so” oppure “mi mancherai”, ma vedere che là sotto, sotto qugli occhi che non riusciva quasi più neanche a riconoscere e ai silenzi pesanti, il suo migliore amico rimaneva lo stesso di sempre.

Era questo.

“Tutti mentono”, gli aveva sempre detto. Pazienti, familiari. Amici.

Persino Gregory House non se la cavava male, come bugiardo.

«Pensavo avessi pagato qualcuno... Sai... per lo scherzo del messaggio. Ti ho pure visto. Comodamente seduto sul tuo spunzone di roccia, tra lingue di fuoco, con Satana in persona a farti compagnia mentre ridevi della mia faccia sorpresa. Quando sono uscito correndo dal funerale tua madre mi ha fissato come se fossi stato p-pazzo» nuovo ascesso di risa. Risa sottovoce, risa da malato, ma pur sempre risate.

«Non potevo lasciarti ammazzare di spinelli e birra da solo, come morto sono piuttosto esigente» lo punzecchiò l'altro, in un borbottio.

«Aaaah, adesso sei tu che dici cazzate.» Con uno sbuffo, James riuscì a spostare il peso del busto sui gomiti, sollevandosi quanto bastava per poter guardare l'amico negli occhi. Lo scoprì con un vago sorriso sulle labbra