.
Un paio di gambe coperte da una semplice veste di mussola oltrepassò l'uscio, provocando a Jamie un tuffo al cuore.
Salendo con lo sguardo si intravedeva un busto dalla vita sottile, stretta ulteriormente da un corpetto di cuoio. Sulle spalle ricadevano graziosi boccoli platino, sfuggiti all'acconciatura rigorosa.
Il viso era parzialmente ombreggiato dal fazzoletto che la ragazza portava in testa, ma i penetranti occhi grigi risplendevano di luce propria.

Non si ingannava. Colei che aveva di fronte era proprio Grace Blackthorn.

Si ritrovò improvvisamente in piedi, immobile come una statua di sale. Grace si tolse il fazzoletto e lo guardò con disinteresse, poi si rivolse bruscamente al pescatore: «Che c'è? ».
«Cara, potresti accompagnare questo baldo giovane alla Montagna Spaccata e raccontargli la leggenda? ».
Fissò i suoi occhi in quelli di James, non lasciando trasparire alcuna emozione: «Mmh, sì. Andiamo, giovanotto. ».

Un veloce cenno della mano di Grace bastò per convincere Jamie a seguirla. Non si spiegava come mai la ragazza fosse lì, nella stessa remota cittadina in cui aveva deciso di rifugiarsi proprio per non vederla.
Trotterellando per tenere il suo passo, le chiese: «Anche tu fuggitiva? ».
«Sì e no. » rispose vagamente: «Diciamo che mi andava una vacanza, e vengo spesso qui d'estate. Ma, ora, ha tutto un altro fascino. Piuttosto, perché tu sei qui? ».
Si fece rosso come un pomodoro e balbettò imbarazzato: «N-Niente, ho litigato con Cordelia e mi ha minacciato che se mi fossi fatto vedere in giro per Londra non avrebbe esitato ad ammazzarmi. ».
Grace ridacchiò: «E tu hai paura di quella femminuccia tutta rose e fiori? ».
«Non sei una femminuccia tutte rose e fiori anche tu?".
La ragazza si fermò e si voltò velocemente verso di lui, che quasi le sbatté addosso. Una dura maschera calò sul suo viso: «Semmai sarò carina e graziosa esteriormente, ma non hai idea di cosa posso fare. Capito? Non ne hai idea. Ho ucciso, James. L'ho fatto per volere di quell'isterica di Tatiana, ma non ci ho pensato due volte. Non darmi più della femminuccia, o giuro sull'Angelo che te la farò pagare cara. » pronunciò quelle parole con una tale freddezza che James si sentì gelare il sangue nelle vene.
Non le addiceva affatto, pensò il ragazzo. Grace sembrava costruita per ammaliare e sedurre, una perfetta macchina che combinava movimenti e parole per far sì che ogni fibra degli uomini che le si trovavano davanti gridasse amala, amala, amala.

Camminarono in silenzio per un po'. L'atmosfera era tesa e imbarazzata.
Finalmente, dopo mezz'ora di marcia ininterrotta, Jamie decise di riprovare ad intavolare una conversazione: «Dove mi stai portando? Mi pare che i monti siano di là. » indicò col pollice un punto imprecisato alle sue spalle.
«La Montagna non è visitabile in questo periodo dell'anno, il mare è troppo agitato. ».
«E cosa c'entrerebbe il mare? Non credo ci impedisca di salire su una montagna! ».
Lei sbuffò impaziente: «Ti sei almeno chiesto perché si chiami Montagna Spaccata? La leggenda narra che quando Gesù Cristo morì un grosso terremoto scosse la Terra e divise in due parti la Montagna. Sì, è vero, potremmo scalarla oppure passeggiare nei boschi, ma la vera bellezza è scendere fino alla Grotta del Turco e vedere il mare azzurro attraverso lo spacco che divide i due pezzi. Ma purtroppo ora non si può, il mare è agitato e oltretutto c'è l'alta marea, la Grotta è completamente allagata. ».
«Capisco. ».

Il silenzio calò nuovamente, avvolgendo i due ragazzi nella sua eterea coltre. Tuttavia l'atmosfera si era alleggerita, e per James fu sempre più facile osservare Grace senza sentirsi in colpa.

Passarono vicino alla spiaggia di Serapo, dove Jamie si sorprese a pensare a quanto poco tempo fosse trascorso dal suo arrivo a Gaeta. Una barchetta stava fronteggiando le impetuose onde.
Continuarono a camminare per circa un'ora e mezza, silenziosamente. Non appena uscirono dalla città, anche i rumori cittadini cessarono, lasciando spazio solo al respiro -talvolta affannato- dei due ragazzi e al sibilo del vento, che scompigliava adorabilmente i capelli di James.

Grace lo fissò per un brevissimo momento. Si era accorta degli sguardi che lui le lanciava, degli infiniti minuti che passava a contemplarla, l'aveva persino sorpreso un paio di volte mentre tentava di prenderle la mano.
Solo allora, però, capì quali erano realmente le sue intenzioni. Era perdutamente innamorato.
La ragazza scoprì di non essere in grado di decifrare i sentimenti che provava, quasi fosse un automa programmato per compiere certe azioni.
Quando uccideva per conto di Tatiana, era totalmente impassibile. Quando feriva, addirittura non puliva la lama.
 Tutta colpa di Tatiana, pensò. Mi ha addestrata come un soldatino pronto a obbedire a qualsiasi ordine, anche al più spregevole. Mi ha negato i piaceri della vita. Mi ha insegnato a sedurre, ma non a essere sedotta. Ma hai sbagliato qualcosa, mamma. Avresti dovuto eliminare James Herondale.
Quel ragazzo sarà la mia salvezza. Sì, mi porterà via da