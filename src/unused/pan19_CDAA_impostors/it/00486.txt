sorgevano alla mente di James appena vedeva il suo migliore amico, cioè me. Appoggiai la guancia contro il finestrino leggermente ruvido della macchina, guardando tutto ciò che passava di fianco a noi.

«Studiare? E perché dovrei?» Tutte le mattine era la stessa storia! 

«Hai sentito che ci sarà un ragazzo nuovo? Sarà del quarto anno, ma magari è qualcuno di interessante.» Sorrise il biondo, leccandosi le labbra.

«Vaffanculo, se è figo me lo piglio io!» ringhiai, avvicinandomi al suo orecchio per mordicchiargli il lobo. «…Vediamo chi se lo prende per primo?» aggiunsi qualche secondo dopo. Era una sfida tra di noi che oramai avevamo iniziato da un bel po’ di tempo, e nessuno dei due avrebbe ceduto.

«La trovo un’ottima soluzione, Bitterness» commentò il mio migliore amico, girando un attimo lo sguardo verso di me per farmi l’occhiolino.  Andavamo così d’accordo che non avevamo mai fatto nemmeno una litigata, niente di niente. Mi piaceva stare al suo fianco, parlargli ed averlo come amico: senza di lui non sapevo come avrei potuto anche solamente respirare. Sapevo che, visto da fuori, poteva non sembrare, ma un cuore ce l’avevo anche io. E non era né di acciaio né di ghiaccio.

I minuti passarono anche fin troppo velocemente e ci ritrovammo a scuola. Sotto lo sguardo di tutti parcheggiammo e poi uscimmo con una valanga di ragazze che ci svenivano davanti agli occhi. Oramai eravamo abituati, non ci facevamo nemmeno più caso! Né io né James ci eravamo mai presi la briga di nascondere il nostro bell’aspetto: ne eravamo consapevoli e sebbene non fossimo particolarmente interessati alle ragazze, i primi anni era stato divertente marciarci sopra. Era bello sentirsi adulati, specialmente per me, e non ci trovavo nulla di male. Col passare degli anni avevamo perso interesse per quel genere di cose: fare impazzire le ragazzine e recitare la parte dei ‘belli e dannati’ aveva perso il suo fascino. Ora come ora, per me, era semplicemente una seccatura. Avevo altre cose a cui pensare e poco tempo da dedicare a quelle cazzate. Abbassai per un attimo lo sguardo, notando che l’erba era stata tagliata al limitare del parcheggio. Annusai l’aria e la trovai buonissima: amavo l’odore dell’erba tagliata, soprattutto dopo una giornata di pioggia. Sentii gli occhi chiudersi, il corpo tremare, prima di sussultare quando James mi appoggiò una mano sulla spalla. «Ah!» urlai, sorpreso.

«… Jared?» domandò mentre inclinava il capo con un sorrisetto buffo e un filo preoccupato stampato in faccia.

«Scusa, ero… cioè, ero concentrato a pensare ad altro e non ho sentito che ti avvicinavi.» E in effetti era così. Moltissime volte mi facevo prendere dai particolari che i miei sensi sviluppati da lupo mannaro catturavano. Mi ritrovavo a fissare lo strato sottile di polvere che veniva levato via dalle suole delle scarpe degli studenti, oppure il rumore della combinazione degli armadietti degli altri; Il rumore del cibo tra i denti che masticavano, i sospiri, i respiri, i passi leggeri, altri pesanti, altri nervosi, o agitati. Le parole e i profumi. E mi perdevo, nemmeno mi rendevo conto di restare immobile a fissare un punto vuoto. Per fortuna che nessuno, a parte James, se ne accorgeva o mi avrebbero preso per pazzo. La verità è che quei particolari mi piacevano: significavano molto per me. 

«Beh, guarda chi c’è.» James sembrava avere un’aria piuttosto grave, così alzai lo sguardo, cercando di catturare un odore nuovo. Un odore di… limone? Annusai l’aria, cercando di capire da dove provenisse quell’insolita fragranza, quando notai un ragazzo che non avevo mai visto prima. Dire che era bellissimo era dir poco. Senza rendermene conto cominciai a fissarlo, partendo da quei ricci che, seppur scombinati, nel loro disordine sembravano perfettamente in ordine; poi passai alla pelle candida che profumava di limone, e al corpo magro, slanciato e ben fatto.

«…Oh.» Fu l’unica cosa che mi uscii dalle labbra.

 

«Richard Thompson! E’ l’ultima volta che te lo dico, poi scattano le maniere forti: alzati immediatamente o sarò costretta a prendere a calci il culo ossuto che ti ritrovi finché non ti staccherai dal letto!»
Una potente cuscinata si abbatté sulla mia testa riccioluta, destandomi dal mio piacevolissimo sonno. Che palle!
«Va bene, va bene! Ho capito! Non c’è bisogno di essere così violenti!» dissi facendo leva sui gomiti per alzarmi dal morbido materasso in lattice. Mi voltai lentamente, gli occhi socchiusi per la troppa luce e una mano fra i capelli per scostarli dal viso: certe volte erano davvero ingombranti, ma erano una delle cose di cui andavo più fiero!
«E’ da mezzora che ti chiamo! Possibile che ogni volta tu debba farmi patire le pene dell’inferno per svegliarti?!»
«Scusami ma ero troppo impegnato a sognare ballerine semi nude e temo di essermi perso la parte in cui vagavi per casa urlando il mio nome in preda ad una forte crisi isterica da sindrome pre-mestruale!» esclamai con l’evidente proposito di farla infuriare, mentre raccoglievo da terra