No, n-non ti p-preoccupare. Non ce n'è bisogno. E p-poi non avrei tempo per occuparmene, dico sul serio...
- Ci parlerò lo stesso - insistette lui, cocciuto.
Uzumaki Naruto era davvero testardo e Hinata sorrise nel constatarlo.

 






02.25



- Abito qui da tre anni e cioè da quando i miei hanno deciso che era tempo che me la cavassi da solo. Mia madre quando decide una cosa è difficile che cambi idea. E tu? Da quanto stai qua?
Naruto continuava a parlare e Hinata ascoltava conquistata ogni parola, rispondendo di tanto in tanto alle domande che lui le rivolgeva di soppiatto, senza tuttavia riuscire a dire nemmeno una frase per intero a causa dei balbettii e dell'imbarazzo, provocati da una timidezza che trovava difficile superare.
Soprattutto con quel ragazzo, ed era strano.
- Un a-anno. Mi sono t-trasferita per proseguire gli studi qui. Mio padre non ha a-avuto n-nulla da r-ridire. Gli andava bene c-così.
Per la verità, a Hiashi Hyuuga non importava molto. Sapeva bene che Hinata era capace di cavarsela da sola, quindi lasciarla andare non era stato poi così difficile. Una volta tanto aveva assecondato il volere della figlia.
- Ricordo. Avevo infatti visto degli uomini portare nel tuo appartamento qualche mobile. Scusa, ho una pessima memoria. Ah. - Naruto si passò una mano sulla pancia, improvvisamente irrequieto. - Credo di avere un po' fame. Se solo arrivasse qualcuno... ho la tentazione di suonare e svegliare Sasuke e Sakura, ma poi  quei due mi ucciderebbero, quindi è meglio non provarci. A quest'ora è tutto chiuso... ottimo, davvero.
Hinata si morse il labbro pensierosa, per poi aprire la borsa e frugarvi all'interno in cerca del pacchetto di crackers che quella mattina si era premurata di portarsi dietro e che alla fine non aveva nemmeno toccato, troppo presa dal lavoro per fermarsi a fare uno spuntino.
Quando lo trovò, glielo porse arrossendo. - Tieni.
Naruto aprì la bocca, stupito. - Davvero?
- Sì.
- Grazie mille! Cavolo, così mi salvi. - L'Uzumaki prese il pacchetto e lo aprì tutto contento.  - Dio, stavo proprio morendo di fame. E non si direbbe, eh, anche perché a cena mi sono riempito la pancia fino a scoppiare. Mah, sarà per mancanza di energie. Oppure parlare mette fame!
Hinata rise e l'osservò mangiare avidamente i crackers, dimostrando di avere parecchio appetito. Mangiava in fretta e sorrideva nel farlo, gli occhi azzurri accesi nel buio.
Mentre il ragazzo finiva l'ultimo cracker, la Hyuuga tornò a scrutare sotto la macchina, ma si rese conto che Kuro se n'era andato; probabilmente si era stufato - o stufata, chissà - e aveva deciso di starsene per i fatti suoi.
Ma venne smentita subito: avvertì infatti un lieve fruscio e qualcosa di caldo passarle sotto le gambe. - Oddio...
- Eh? - Naruto appallottolò la carta dei crackers e si voltò per controllare la ragazza. - Che c'è?
- Gatto - riuscì a dire la Hyuuga, intimidita, indicando lo spazio fra di loro.
Finalmente il giovane scorse il musetto di Kuro sfregare contro la coscia di Hinata, e al vedere come il gatto sembrasse contento di quel che stava facendo, scoppiò a ridere.
E Hinata rabbrividì.

 




02.40



- Secondo te è un maschio o una femmina?
- N-Non ho i-idea...
- Beh, scopriamolo subito!
Naruto afferrò improvvisamente il gatto e lo sollevò in aria, studiandolo per bene mentre questo agitava le zampe, indispettito da quella violazione della sua intimità.
- Femmina. Questa è femmina.
- Lasciala andare, Naruto - lo pregò Hinata, temendo che Kuro potesse graffiargli la faccia con i suoi artigli, tanto più che il ragazzo teneva il micio piuttosto vicino per poterne constatare il sesso - pareva non rendersi conto di quello che sarebbe potuto accadere.
Difatti, l'Uzumaki la guardò confuso, emise un "eh" e tornò a guardare la gatta, che colse al volo l'occasione e gli mollò una bella zampata sulla guancia.
Preso alla sprovvista, il ragazzo lasciò cadere Kuro a terra e si posò entrambe la mani sul viso, mugolando per il dolore e imprecando sonoramente al contempo.
Hinata sussultò e si avvicinò a lui, preoccupata - F-Fammi vedere...
Naruto si voltò verso di lei e tolse le mani falla guancia facendo una smorfia: lunghi segni rossi gli percorrevano il viso da sotto l'occhio sinistro fino alle labbra, che erano piegate verso il basso.
- Per poco non ti colpiva l'occhio - osservò la Hyuuga, scuotendo il capo. - Aspetta un attimo.
Frugando nella borsa, tirò fuori i fazzoletti e una bottiglietta minuscola di disinfettante, che Naruto squadrò incredulo per un secondo, prima di spalancare la bocca e dire ciò che inevitabilmente stava pensando.
- Tieni di tutto in quella borsa!
Hinata arrossì di botto. - B-Beh... d-di solito mi f-faccio sempre male, così per p-precauzione porto sempre con me d-dei cerotti e del disinfettante. Ho l-le gambe piene di graffi -