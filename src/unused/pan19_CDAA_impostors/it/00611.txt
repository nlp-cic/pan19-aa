aveva finalmente potuto passare la spazzola tra i suoi capelli.



“Non è colpa mia se è di un rosso così bello.”



“Non sei un po’ piccola per pensare già ai trucchi?” Aveva sorriso, mentre iniziava ad intrecciarle i capelli. Voleva provare a farle una di quelle trecce complicate che sua madre le faceva quando era piccola. E non voleva ammetterlo neppure a sé stessa, ma aveva passato ore a guardare tutorial su come fare vari tipi di trecce, perché era stanca di vedere Elizabeth sempre e solo con due codini. Ma dopotutto James era un maschio e non gliene poteva fare una colpa. Stava già facendo un ottimo lavoro con la bambina.



“Lo dice anche papà, ma i tuoi trucchi sono bellissimi.”



Aveva sorriso ancora. Aveva notato più volte che Elizabeth osservava i trucchi che lasciava abbandonati in bagno o in camera da letto. Non li toccava mai, però li osservava e studiava attentamente lei quando si truccava. Lo aveva fatto anche poco prima, seduta sul letto matrimoniale e guardando il suo riflesso nello specchio della stanza.



E ormai passava così tanto tempo a casa di James che poteva quasi dire di essercisi trasferita. Se prima aveva lasciato dall’uomo solo uno spazzolino e qualche cambio d’abito, ora le cose erano cambiate. E non se ne era neppure accorta in un primo momento. Era capitato tutto molto naturalmente. Un giorno dimenticava una cosa e poi non la riprendeva. Quello dopo lasciava una cosa volutamente. E così i suoi possessi tra quelle mura aumentavano. 



Dormiva tra quelle mura sempre più spesso, a volte anche ogni giorno. E questo doveva significare qualcosa, anche se lei cercava di ignorare il tutto. 



“Ci sarà anche Peter stasera?”



“E’ la sua festa di compleanno. E’ ovvio che ci sarà.” Aveva finito di intrecciare i capelli e aveva fatto un passo indietro per guardare soddisfatta il proprio operato. Per essere una prima volta era ottima. “Salta giù.” Aveva aspettato che la bambina obbedisse e poi le aveva porto la mano che Elizabeth non aveva esitato a stringere. 



Avevano appuntamento con Steve e Tony per festeggiare il compleanno del figlio di quest’ultimo. Una cenetta in qualche locale troppo costoso, conoscendo Stark e i suoi standard. 



“James, hai finito con quella doccia? Guarda che noi siamo pronte e siamo due donne!” Natasha aveva bussato con forza alla porta del bagno ed Elizabeth ridacchiava. Suo zio Steve aveva detto più volte che il suo papà era peggio di una donna quando doveva prepararsi. 



Avevano sentito James mormorare qualcosa dall’altra parte della porta e Natasha aveva solo alzato gli occhi al cielo prima di andare verso la camera da letto. Elizabeth le trotterellava accanto, continuando a ridacchiare. 



“Nat, metti i tacchi neri stasera?” Si era seduta sul letto, mentre Natasha prendeva la propria borsetta e controllava se aveva preso tutto ciò che le serviva. 



“Pensavo di mettere quelli rossi.” La donna aveva sorriso prendendo in mano un rossetto che era abbandonato sopra uno dei mobili della stanza. “So che ti piacciono le mie scarpe rosse. Ho visto come le guardavi l’altra sera.” 



Elizabeth aveva annuito. “Quando potrò mettere i tacchi alti anch’io?”



“Tra qualche anno. Di certo non adesso. Ma!” Natasha si era abbassata sorridendole e guardandola negli occhi. Aveva abbassato tutte le proprie mura con quella bambina in quei pochi mesi. Era come avere a che fare con un James in miniatura ed era quindi impossibile non amarla. “Visto che è un’occasione speciale e andiamo in uno di quei posti chic, per stasera possiamo fare uno strappo alla regola del “no trucchi fino alle superiori”, che ne dici?” Aveva alzato il rossetto davanti agli occhi della bambina e questa non sapeva se guardare lei o il piccolo oggetto tra le sue dita.



“Davvero?” L’aveva guardata negli occhi ed era saltata giù dal letto. Aveva saltellato sul posto un paio di volte. “Davvero posso? Davvero davvero?”



“Sì, per stasera sì.” Natasha aveva sorriso dolcemente. Non poteva restare indifferente di fronte alla gioia della bambina. “Ora sta ferma e socchiudi un po’ le labbra.” 



Con cura aveva messo il rossetto di un delicato colore rosa sulle labbra di Elizabeth che era rimasta immobile tutto il tempo.



“Sei bellissima.” Le aveva accarezzato una guancia e la bambina aveva sorriso. Un sorriso enorme. Un sorriso che le aveva scaldato il cuore.



Elizabeth si era allora alzata dal letto per correre a vedersi allo specchio. Continuava a sorride e lei non poteva toglierle gli occhi di dosso.



“Cosa state facendo?” James era entrato allora nella stanza, con solo dei boxer addosso.



“Ci facciamo belle!” 



Natasha si era voltata verso James che apriva l’armadio e cercava qualcosa da indossare. 



“Abbiamo trasgredito alle regole visto che sei in ritardo.” Si era seduta sul letto e Elizabeth l’aveva subito imitata. James si era voltato verso di loro dopo aver preso i pantaloni e la giacca che aveva deciso di indossare. Aveva inarcato un sopracciglio. Le aveva scrutate attentamente.



“Oh, no no no.” Aveva abbottonato la camicia, infilandola poi nei pantaloni. Aveva mosso qualche passo verso il letto e le aveva guardate. “Quando sono diventato così vecchio? Quando Lizzy è