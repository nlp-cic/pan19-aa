e Hajime premeva alla cieca il bottone su coi troneggiava un tre bianco. Baby si spinse contro le gambe di Oikawa mentre lui infilava la lingua dentro la bocca del suo padrone, senza alcuna remora. Iwaizumi, a occhi chiusi, non ebbe nulla da ribattere e allungò la mano per stringere la natica destra di Oikawa tra le dita, attraverso la stoffa dei pantaloni. Quando le porte si aprirono i cani sgusciarono fuori come un torrente di pelo, Baby sbavando e Tinkerbell abbaiando, entrambi con i guinzagli tesi. Iwaizumi mise una mano sul sensore delle porte un attimo prima che si sigillassero di nuovo con i guinzagli incastrati in mezzo. Spinse fuori Oikawa mettendogli una mano sulla schiena e si infilò l’altra nella tasca della tuta alla ricerca delle chiavi. “Acchiappa il ratto” gli intimò, indicando Tinkerbell che stava scappando per le scale, con il guinzaglio che lo seguiva. Tooru lo raggiunse in un paio di passi e lo afferrò con una mano sola, poggiandogli il palmo sulla pancia bianca e sollevandolo di peso senza troppo sforzo. Il chihuahua abbaiò e si contorse in un moto di ilarità al pensiero di essere stato preso il braccio dal suo padrone. Baby abbaiò guardando la scena e Iwaizumi la zittì dolcemente dandole due colpetti leggeri sul sedere per incitarla ad entrare. “Buona bella” le sussurrò togliendole il guinzaglio, mentre Oikawa, con Tinkerbell ancora in braccio, lo seguiva in casa e si chiudeva la porta alle spalle. Oikawa diede un’occhiata all’appartamento con aria disinteressata, prima di lasciare che Tinkerbell saltasse sul pavimento e piegarsi per togliere le scarpe. Iwaizumi accarezzò un’ultima volta la testa di Baby prima di risollevare il capo e guardare Oikawa con aria un po’ apprensiva. Si sfilò le scarpe senza usare le mani e aspettò che Tooru lo guardasse di nuovo prima di sorridergli un po’ imbarazzato. Non gli capitava spesso di portare gente a casa e di certo non gli era mai capitato di rimorchiare in quel modo. “Beh, questa è casa mia, lì c’è la cucina, il divano e…” cominciò a dire, avvicinandosi all’altro di un passo. “Sì sì, molto carina, non me ne frega un tubo” disse, mentre Iwaizumi gli metteva un mano sul fianco. “Dov’è la camera da letto?” chiese poi, guardandolo e sbattendo le ciglia. Iwaizumi alzò gli occhi al cielo.“Prima ti lavi le mani” ordinò. Oikawa fece una smorfia “Sei tu che raccogli i ricordini, mica io” gli ricordò. La mano di Iwaizumi passò dal bacino di Oikawa alla schiena per sospingerlo verso il bagno “Sono certo che anche tu nell’ultima mezz’ora abbia toccato qualcosa di disgustoso” Oikawa sbuffò, ma non disse altro, mentre Iwaizumi, dietro di lui, lo guidava verso la toilet. Effettivamente, poco prima che Iwaizumi lo invitasse a casa sua, Oikawa era stato costretto a togliere dalle fauci demoniache di Tinkerbell un oggetto orrendo e difficilmente identificabile. Il bagno di Iwaizumi era bianco e in ordine; c’era anche una mensola sulla quale Hajime aveva messo una pianta grassa di un verde incredibilmente brillante. Quando entrambi furono davanti al lavandino, Iwaizumi afferrò il sapone e lo mise in mano a Tooru, in modo che non si perdesse ulteriore tempo. Oikawa lo guardò con aria scettica e aprì il rubinetto dell’acqua “Preferisco il sapone liquido” raccontò con un sospiro, prima di aggiungere “Le saponette mi piace solo raccoglierle da terra”Iwaizumi gli rifilò un pizzicotto sulla pancia da sopra la maglia, prima di esclamare “Imbecille!” Oikawa piagnucolò un “Ahi!” risentito, mentre Iwaizumi metteva le mani sotto l’acqua e le strofinava con il sapone. “Piuttosto, Iwa-chan, tu dovresti lavarti la tua faccia piena di bava di cane” commentò Oikawa, mettendogli entrambe le mani bagnate sul viso. Iwaizumi si ritrasse, infastidito e se lo tolse di dosso prendendolo per i polsi “La bava è tua, idiota” sbottò, prima di Oikawa lo baciasse di nuovo e il suo petto aderisse a quello dell’altro. Nello slancio, la schiena di Iwaizumi finì per appoggiarsi alla parete piastrellata, mentre le mani di Tooru gli si infilavano sotto la maglietta di cotone. Tooru succhiò il suo labbro inferiore e spinse il bacino contro il suo. Attraverso i pantaloni della tuta poteva sentire che Oikawa era eccitato, nonostante avessero ancora addosso i vestiti. La lingua di Oikawa passò sopra la sua appena Iwaizumi aprì la bocca permettendogli di entrare e le effusioni sarebbero continuate in quel modo se Baby, con la testa sporta oltre la porta del bagno, non avesse iniziato ad abbaiare. Oikawa si staccò da Iwaizumi, e lui poté vedere che stava facendo una smorfia infastidita, prima di voltarsi verso il San Bernardo e dire “Non me lo sto mangiando, tranquilla. Te lo restituirò quasi tutto intero” spiegò, calmo. Il cane rispose con uno sbuffo roco e Iwaizumi ridacchiò osservando, non visto, l’espressione esasperata di Tooru. “Andiamo in camera, Merdakawa” gli disse, prendendolo per un braccio e conducendolo nella propria stanza. “Il tuo cane deve venire con noi?” chiese Oikawa, infastidito. “Nah” rispose Iwaizumi mentre indicava a Baby la sua cuccia. Tinkerbell stava facendo l’isterico in giro per