sorriso malizioso la trae nuovamente a sè e affonda una mano in quei ricci ribelli, soffici ed inebrianti.

La donna ricambia con un sorriso altrettanto provocante e, accarezzando dolcemente il profilo del viso dell'altro, replica: «Beh, completamente sola, no... sa, c'è mio marito che viene a farmi visita, anche se non spesso quanto vorrei...».

«Che uomo stolto, suo marito... dovrebbe farsi perdonare!», esclama, subito prima che le sue labbra sorridenti catturino quelle di lei in un bacio che rapidamente diventa intenso e languido, al punto che i due per un attimo dimenticano dove e di fronte a chi si trovano.

Qualche colpo di tosse di Rory richiama la loro attenzione: «Insomma, Dottore, un po' di contegno davanti ai tuoi suoceri!».

Ripensandoci, si dice River, questa è la prima volta che loro si scambiano effusioni davanti ai suoi genitori, se si esclude la loro cerimonia nuziale su quella piramide in quella linea temporale abortita.

«E poi, anche io voglio un abbraccio, sono anche io un Pond, sai?», conclude l'uomo.

Il Dottore si precipita ad abbracciare Rory, stringendolo a sè e facendogli fare una piroetta: «Caro, carissimo Rory, posso chiamarti papà?».

«Scordatelo, Dottore, questa cosa mi dà i brividi!», replica l'infermiere, suscitando l'ilarità di tutti i presenti.

«Ora basta giocare, c'è una cena da preparare: Dottore, tu con me in cucina; River, tu e tuo padre andate a finire di preparare la tavola!», ordina Amy con un tono che non ammette repliche.

«Ci toccano sempre i compiti più noiosi, eh?», sbuffa Rory. Sua figlia gli sorride dolcemente: «Padre, sono due anni che non si vedono: è normale che mamma voglia passare un po' di tempo da sola con lui!», replica serenamente.

L'uomo serra i pugni sul tavolo: «Sai, River, a volte vorrei avere la tua forza d'animo: amare un uomo che va e viene dalla tua vita, senza darti alcuna certezza... non so se io riuscirei a sopportare una situazione nel genere!».

«Beh, certo non mi da certezze nel senso classico del termine, ma lui c'è sempre per me quando ho bisogno... e anche se è vero che stargli accanto è tutt'altro che facile, io lo amo proprio perchè lui è così, il mio Dottore, e non posso fare altro che accettarlo completamente per quello che è...», gli risponde lei quasi sussurrando.

«Io... lo so, so che lo ami con tutta te stessa, non avresti rischiato di spazzare via la realtà se non fosse stato così, e lo vedo quanto sei felice quando siete insieme, sia nei momenti di pericolo che in quelli di spensieratezza, però... non riesco ad ignorare quella tristezza latente, quasi antica che cerca di nascondersi nei tuoi occhi... E allora mi chiedo perchè, perchè l'amore deve far soffrire così tanto, perchè debba stritolare il cuore della mia unica preziosa figlia...», confessa Rory troppo imbarazzato per alzare gli occhi verso di lei.

«Papà caro...», inizia la donna, prima di essere interrotta nuovamente dall'altro: «Sai, c'è un momento che non riesco a dimenticare, nonostante io cerchi di togliermelo dalla mente. Ricordi quando in quel laboratorio in Florida mi hai detto di non temere nè la tua morte nè quella del Dottore, che un giorno ben peggiore era in serbo per te. Poi mi hai detto che tu e lui viaggiate in direzioni opposte, ed ogni volta che vi incontrate tu lo conosci di più e lui ti conosce di meno e che nonostante tu viva per quei momenti, sai bene che arriverà il giorno in cui guarderai negli occhi il Dottore e lui non avrà la più pallida idea di chi tu sia... e che questo ti ucciderà...», l'uomo non riesce a proseguire oltre, la voce strozzata dal pianto. River gli stringe le mani, cercando di consolarlo: «Non voglio che tu soffra per me: io sono felice, davvero... nonostante tutto non potrei desiderare un'altra vita. Certo, ci vuole tanta pazienza e tanto tanto incondizionato amore per convivere con questo tipo di situazioni, ma del resto, sono o non sono la figlia del Centurione Romano che ha atteso per ben duemila anni? Cosa vuoi che sia affrontare flussi temporali opposti rispetto a proteggere il proprio amore e rimanere in attesa per due millenni?», conclude, anche lei in lacrime.

Rory la stringe forte a sè: avrebbe voluto vivere ogni momento della vita di sua figlia, insegnarle a camminare, portarla a scuola, proibirle di uscire la sera tardi, spiegarle così tante cose, invece ciò non è stato possibile. Dio solo sa come deve essere stata l'infanzia di River, solitaria e segnata dall'odio e dalla violenza, ma nonostante tutto ciò, guardando la donna coraggiosa e generosa che è diventata, non potrebbe essere più orgoglioso di lei.

«La mia piccola Melody...», gli sussurra fra le lacrime, mentre le accarezza il viso e le da un bacio sulla fronte, e poco importa che lei dimostri più anni di lui o che lei sia la stessa Mels alla quale aveva confidato la sua cotta per Amy: quella donna dagli occhi