poi si voltò verso Holmes. «Tu che ne pensi, Sherlock?»

 Il consulente investigativo era ancora in piedi sulla soglia della stanza e stava osservando la scena con occhi sgranati, pallido come un cencio. Sembrava sconvolto di fronte a quella scena, non tanto per il cadavere dell’uomo, quanto per quello della moglie, coperto di sangue e con la gola squarciata.

 «Sherlock?» lo chiamò Greg.

 Holmes non si mosse, continuò a tenere lo sguardo fisso sul corpo della donna, senza muovere un muscolo o parlare.

 L’Ispettore e il medico si scambiarono uno sguardo fugace, perplessi di fronte al silenzio di Sherlock, che di solito si lanciava in spiegazioni e deduzioni a ruota libera, senza nemmeno dar loro la possibilità di porre domande.

 Ad un tratto, il consulente investigativo sembrò rianimarsi. Un brivido lo scosse violentemente, lui abbassò lo sguardo e subito dopo corse fuori dalla stanza.

 «Ma cosa gli prende?» domandò Lestrade.

 John fece spallucce e senza aggiungere altro uscì a sua volta.

 

 

 Quando John e Greg uscirono dalla villa, notarono che Anderson e Donovan stavano ridacchiando, poggiati a una voltante della polizia, ma che di Sherlock non c’era traccia. Eppure in casa non c’era e non poteva essere andato lontano.

 «Se cercate lo strambo sta vomitando lì dietro.» disse Donovan, indicando la siepe accanto alla scalinata d’ingresso.

 «E non hai pensato di andare a vedere come sta?» ringhiò Greg, scendendo le scale insieme a John, per raggiungere il consulente investigativo.

 «Non mi pagano per fargli da balia.» replicò Sally.

 L’Ispettore la fulminò con uno sguardo e lei smise immediatamente di ridere.

 John oltrepassò la siepe.

 Sherlock stava tossendo convulsamente, un braccio chiuso intorno al petto, all’altezza dello stomaco, l’altra mano poggiata al muro accanto a sé per non cadere a terra.

 Watson si avvicinò. «Ehi…» disse e gli poggiò una mano sulla schiena, accarezzandola delicatamente per rassicurarlo.

 Sherlock tossì ancora, il corpo scosso da tremori. Quando i conati si furono calmati, prese a fare respiri profondi, tenendo gli occhi chiusi e poggiando la schiena alla parete.

 John gli scostò una ciocca di capelli dalla fronte e gli allentò la sciarpa. «Meglio?»

 Lui annuì, continuando a tenere gli occhi chiusi.

 «Ho chiamato un taxi.» affermò Lestrade, avvicinandosi. Sherlock tentò di protestare, ma lui lo bloccò. «Non fare storie, Sherlock. Devi metterti a letto, sei uno straccio.» sentendo ridacchiare alle sue spalle, il poliziotto si voltò. «Donovan! Anderson!» ringhiò, sollevando una mano ad indicare la villa. «Se non volete perdere il posto vi consigli di tornare dentro e fare il vostro lavoro. Adesso!» le risate si fermarono e si udirono i due allontanarsi.

 Quando Lestrade si voltò, John gli rivolse uno sguardo carico di gratitudine.

 

 

 Sherlock e John arrivarono a casa venti minuti più tardi.

 Il medico pagò il tassista e aiutò l’amico a scendere dall’auto e salire le scale, reggendolo per i fianchi perché non cadesse. Una volta nell’appartamento, dopo avergli tolto la giacca, lo accompagnò nella sua stanza, controllando che si mettesse a letto. Chiuse le persiane per evitare che la luce penetrasse nella camera e infastidisse Holmes, poi prese posto al suo fianco, accarezzandogli il capo.

 «Avresti potuto dirmi che non ti sentivi bene.» disse dopo un momento.

 Sherlock scosse il capo. «Stavo bene questa mattina.»

 «Vedo.» replicò John, sarcasticamente. Poi sospirò. «Forse è un po’ di influenza. Passerà in un paio di giorni, ma devi stare a riposo.»

 «Non è influenza.»

 Il medico aggrottò le sopracciglia. «Come fai a dirlo?»

 «Lo so.»

 «Sì, ma come fai a dirlo.»

 Sherlock sospirò e chiuse gli occhi. «È solo che…» scosse il capo. «Prima, alla villa, io…» si interruppe nuovamente. Non poteva rivelare a John che si era sentito male dopo aver visto quella donna con la gola tagliata, altrimenti avrebbe dovuto spiegare il perché. Il che avrebbe portato a parlare della missione e…

 «Ti ha ricordato qualcosa che è successo in missione?» domandò John.

 Troppo tardi, pensò Sherlock. Puntò gli occhi in quelli di John e alla fine annuì. Che senso aveva mentire, ormai? Prima o poi John avrebbe scoperto tutto in ogni caso.

 «Vuoi parlarne?»

 Sherlock ringraziò mentalmente l’amico per quella domanda. «No, preferisco di no.» rispose. «Ti basti sapere che non è influenza e che sono solo emersi dei brutti ricordi. Tutto qui.»

 «Tutto qui?» chiese Watson di rimando. «Stavi vomitando. Quello che hai visto deve averti sconvolto e i ricordi di cui parli dovevano essere terribili se ti hanno procurato una reazione del genere.»

 Sherlock volse lo sguardo e chiuse gli occhi, reprimendo altri ricordi che minacciavano di tornare a galla e soffocarlo. Lo facevano già ogni notte dato che non riusciva a controllare la sua mente mentre dormiva, perciò non poteva permettere loro di farlo anche durante il giorno. Doveva provare a controllarsi, doveva riuscirci.

 «Non ti costringerò a parlarmene.» aggiunse John, accarezzandogli un braccio. «Ma sappi che sarò qui