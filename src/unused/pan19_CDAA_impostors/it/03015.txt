E' facile, tremendamente
facile buttare
la palla dentro il canestro. Prenderla tra le mani, farla rimbalzare
e poi tirare. E' naturale per te muoverti sul campo, come se fossi
nato per quello.

E' fin troppo facile. 





Al contrario, essere
sincero con te
stesso e con Tetsu, non lo è affatto.

Ancora più
difficile è trovare una
scusa per poterlo anche solo sfiorare.





Patetico, sei patetico
Aomine Daiki. 





Allunghi la mano, cercando
la sua
testolina, una manciata di centimentri più in basso, e trovi
i suoi
capelli morbidi, che cominciano a crescergli un po troppo sulla
fronte. Glieli scompigli affettuosamente, congratulandoti con lui,
perché diamine, è stato proprio bravo stavolta.





Gli dai una pacca sulla
spalla, quando
freschi di doccia, uscite dagli spogliatoi della palestra,
incamminandovi verso casa. Forse ci metti un po troppa forza, Tetsu
se ne lamenta nel suo solito modo pacato, ma in realtà non
gli ha
dato fastidio. O almeno speri.





Ti affianchi a lui, e non
vedi l'ora
che Kise e Murasakibara cambino strada, così finalmente
sarete solo
tu e Tetsu. Tanto Murasakibara non è comunque di grande
compagnia, e
Kise parla troppo e ti fa venire mal di testa il novanta percento
delle volte.





Quando i due vi salutano,
Tetsu ti
guarda per un secondo prima di dire “Andiamo,
Aomine-kun”, e tu
rimani lì a battere le palpebre, e pensi che forse oggi
è la volta
buona.





L'hai pensato anche ieri,
in verità. 





Gli cammini vicino,
così che le vostre
braccia si sfiorino accidentalmente, e va bene anche se state in
silenzio, non è male. Non è mai un silenzio teso,
quello che
aleggia tra voi. 





Ti sporgi verso di lui,
quando tira
fuori il cellulare e manda una mail a chissà chi, e siete
così
vicini che ti basterebbe sussurrare al suo orecchio quello che
vorresti dirgli. Ma lui richiude il telefono e ti guarda con la coda
dell'occhio, rimproverandoti: “Non si spiano le conversazioni
altrui, Aomine-kun”.





Ti scusi di controvoglia, e
torni al
tuo posto. Con te Tetsu non scambia mail così spesso. Guardi
dall'altra parte, leggermente infastidito, una voglia matta di
rubargli quel maledetto aggeggio e leggere qualunque messaggio al suo
interno.





Vorresti che ti mandasse la
buonanotte,
quella notte. E il buongiorno il mattino seguente. Vorresti pranzare
con lui ogni maledetto giorno, ed entrare dentro un conbini per
comprare un maledetto gelato che nemmeno ti piace granchè,
solo per
allungare il tragitto.





Vorresti fermarti, ad un
certo punto,
magari in un posto non troppo frequentato, magari al tramonto che fa
più scena. Vorresti guardarlo negli occhi, abbracciarlo,
poggiare le
labbra sulle sue. Vorresti davvero baciarlo. Con tutto te stesso.





Vorresti prendergli la
mano, o anche
solo incrociare i mignoli andrebbe bene. Oppure mettergli un braccio
attorno alle spalle, o circondargli la vita. Uhm, forse questa ultima
opzione lo metterebbe a disagio e cercherebbe di scrollarti
gentilmente. 





Vorresti Tetsu. 





Ma non fai nulla di tutto
questo, siete
già arrivati davanti a casa sua.

Tetsu si volta verso di te,
e ti guarda
negli occhi, prima di congedarsi come al solito.





Lo saluti con un cenno
della mano, e lo
vedi sparire oltre la porta. 

Quanti giorni sono passati
dalla prima
volta che hai pensato che ti piacesse? Non sei uno da tenere il
conto, dopotutto. 





Sospiri, mettendoti
nuovamente le mani
in tasca. 

Domani ci riproverai.







