l’interno come stesse raccogliendo gelato da un cono. Gli succhiò il labbro superiore, lo rilasciò, lo succhiò di nuovo e con un ultimo bacio sulle labbra si staccò.

Nigel rimase a bocca socchiusa, il respiro veloce e un’espressione da sicuro coglione stampata in faccia. Non si era nemmeno mosso mentre Adam lo baciava, come fosse la prima cazzo di volta che qualcuno gli infilava la lingua in bocca!

“Tu baci come un cazzo di miraggio, Raki,” gli riuscì di articolare quando riprese un minimo di controllo.

“Oh…” Adam corrugò le sopracciglia, “Significa bene?”

Nigel lo prese per i fianchi. “Significa che puoi tenere la tua lingua nella mia bocca per tutto il tempo che vuoi,” ansimò con voce roca.

“Oh, ok!” esclamò Adam e prese alla lettera la frase di Nigel.

Cazzo… Adam cercava la sua lingua, la leccava, tirava le labbra coi denti e succhiava rumorosamente. Nigel si chiese da dove avesse tratto ispirazione per certi giochini che toglievano il senno. Quasi faticò a stargli dietro, quando Adam gli leccò la bocca prima di assalirlo per l’ennesima volta.

Il sangue gli scese dal cervello del tutto, al pensiero di cos’altro aspettarsi da quella bocca che baciava in quel modo. Perso nella confusione, Nigel afferrò Adam dietro alla nuca e lo spinse contro al tavolo con forza.

Adam si riscosse come se qualcuno l’avesse appena punto con uno spillo e mise le mani davanti tirandosi indietro.

“Scusa scusa scusa,” recitò Nigel aprendo le braccia; ringraziò il fatto di non essere ancora del tutto annebbiato dall’eccitazione e di aver capito di dover tirarsi indietro. “Merda…”

Era proprio questo che temeva e che lo stava facendo procedere cauto. Non poteva definirsi un uomo pacato e gentile e l’unico lato tenero di se stesso lo aveva scoperto da che aveva a che fare con questo ragazzo. Se avesse sbagliato in questo frangente in particolare non se lo sarebbe mai perdonato.

Adam gli piaceva troppo.

E questo era parte del problema: Adam gli piaceva fottutamente troppo. Da quando si era aggiunta la pratica del bacio, quindi da qualche ora, gli piaceva da infilare la testa in mezzo alle pale di un elicottero, per raggiungere una cazzo di pace interiore che al momento appariva lontana.

“Così era troppo. Ok,” valutò Nigel, pensando che se quello era davvero troppo non sapeva che cosa avrebbe fatto. Forse si sarebbe legato mani e piedi e si sarebbe imbavagliato, o tenere mani e bocca a posto sarebbe stato impossibile.

La sua vita era difficile.

Adam annuì, la bocca ancora semiaperta e un’espressione incredula sul volto. Girò attorno al tavolo e si sedette di fronte alla sua tazza di cereali tenendo gli occhi fissi sul contenuto. Nigel prese posto a sua volta; si allungò verso di lui e gli coprì una mano con la sua.

“Tutto ok, piccolo?”

Adam si accigliò. “Non sono piccolo.”

L’uomo rise nascondendo il viso nell’incavo del braccio. “Lo so, puiule, non ci posso fare niente, sono termini affettuosi che mi vengono spontanei.”

Tirò la mano verso di sé e la baciò. Diede un morso leggero alla parte polposa sotto il pollice. Adam si staccò dalla sedia con un “Ah!” ma rise a sua volta.

“Posso chiamarti piccolo anch’io? O tesoro?” domandò Adam. Non serviva neanche guardarlo in viso per capire quanto fosse serio.

“Ce-certo che puoi.”

“Oh… Ok.”

“Raki…?” Nigel attirò la sua attenzione premendo un punto sulla sua mano, Adam diede l’impressione di ascoltarlo anche se guardava altrove. “Voglio sapere subito cosa ti passa per la testa. Ora. Quello che è successo prima… Mi devi dire quello che non vuoi che faccia, ok? E ci starò attento, promesso. Ma non tenerti per te quello che pensi, Raki. Lo sai che non sono un cazzo di genio, le cose me le devi spiegare.”

Adam eseguì una serie di movimenti con le labbra, in procinto di parlare. Guardò in alto, poi in basso… Nigel attese.

“È solo che… Non sono abituato ad essere… Sollevato o spinto o maneggiato, soprattutto facendo sesso ed è molto probabile che tu voglia essere la parte aggressiva a letto…”

Nigel inarcò le sopracciglia al rapidissimo guizzo che sentì nei pantaloni all’aggettivo aggressivo legato al particolare argomento. Beh, legato ad un sacco di argomenti, a dire il vero.

“Perché sei molto più forte di me e molto più… Impulsivo. Non so bene cosa devo fare.”

L’idea che il sesso potesse creare tante inquietudini colpì Nigel con un vigore inaspettato. Certo sapeva che fosse argomento scottante per diverse coppie e sotto diversi punti di vista, ma tutto questo non l’aveva mai toccato da vicino.

Il sesso era piacevole se fatto, non piacevole se non fatto. Più piacevole se fatto bene.

“Che ne dici se… Fai solo quello che vuoi? É una regola che si applica ad un sacco di cose, anche al sesso…” disse Nigel.

“Oh no, non sarebbe giusto. Anche tu dovresti poter fare quello che vuoi, ma… Non… Dovrei sapere prima cosa. Quando faremo