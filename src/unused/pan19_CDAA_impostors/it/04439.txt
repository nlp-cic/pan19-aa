, signori."

"'Notte." risposero in coro. 

Eira, Natasha e Clint si incamminarono verso l'uscita della sala. I due scambiarono qualche chiacchera di poco conto, mentre l'altra si limitò a procedere a passo sostenuto. Proprio sulla soglia dell'ingresso, gettò un'occhiata alle sue spalle: incrociò un paio d'occhi cerulei e una lunga chioma dorata. Si girò immediatamente verso i suoi compagni e si scrollò di dosso la cosa.

Ognuno afferrò un paio di valigie; Eira si caricò in spalla i borsoni, gli altri due trascinarono grossi trolley. Erano valigie piuttosto semplici, nere, senza figure, scritte o altro: semplice stoffa nera, resistente e durevole.

"Pensavo godessi anche di forza superumana, Lupetta." la stuzzicò Barton.

"Sì, ma non di sei braccia. E ti dirò, non mi piacerebbe."

"Certo, certo..."

"Gli sei mancata, Eira. Ci sei mancata." interpretò Natasha. Diede una gomitata nel costato del partner, ma con uno sguardo lo incitò a far morire in gola ogni lamento.

"Che vi devo dire, ragazzi. Anche voi mi siete mancati, tanto; ma non contavo né di ritornare né di finire a lavorare con loro."

"Eh, non sono poi così male sai."

"Se sei disposta a vivere una vita diciamo scombussolata, allora..." soppesò l'altra donna. 

"Non è salvare il mondo che mi disturba. È tornare sul campo dopo quello che è successo a Miller."

Calò subito il silenzio tra i tre. L'incidente di Recife era un dossier riservato, accessibile solo ai gradi più alti; tra coloro che l'avevano letto era taboo, comprese le tre grandi spie che deambulavano per lunghi corridoi. Anche se, dire taboo, era riduttivo: per alcuni era un vero e proprio squarcio aperto nella carne. 

"Nessuno te ne dà la colpa, Eira."

"È stato un in–"

"Cosa, un incidente?" la sua voce era diversa. Non più alta, non meno roca o piatta: molto più affilata, senza alcuna traccia umana, fredda. Continuò a guardare avanti a lei, e non degnò di un'occhiata i due.

"Smettetela. Siete ridicoli, tutti quanti. È stata colpa mia."

Romanoff e Barton si scambiarono uno sguardo: stupidi, stupidi loro ad aver tentato l'approccio in questo modo. Era meglio non rigirare il coltello nella piaga, e cambiare discorso velocemente. Molto. 

"Ok, va bene. Parliamo d'altro." fu la Romanoff a chetare le acque.

Barton e Halvorsen tirarono entrambi un lungo e rigenerante sospiro. L'aria era pesante.

"Vedo che ancora le porti, Eira."

L'affermazione dell'arciere la lasciò interdetta: cosa intendeva? Si voltò per chiedere spiegazioni; lui batté le palpebre e alzò le sopracciglia. Eira realizzò immediatamente. 

"Sì, Clint. Non posso non farlo."

"Potresti invece," intervenne Natasha. "per noi non fa tanta differenza."

"Per me sì, e anche per gli altri. Mi servono."

"Non servono a nulla, invece."

"Certo. Come se anche voi non vi nascondeste tutti i giorni dietro ad un dito."

Da lì, nessuno disse più nulla. Barton e Romanoff erano tanto dispiaciuti quanto scossi nei ricordi dalle parole della bionda. Parlare con la Halvorsen era come camminare per un campo minato: era bravo chi sapeva trattare gli argomenti giusti, oltre al lavoro. Durante il tragitto fino alla camera, le altre due spie tentarono più di una volta di riaccomodare il discorso, ma le parole morirono in gola ad entrambi.

La stanza assegnata ad Eira, ossia la prima vuota che Rogers era riuscito a trovare, era la camera adiacente a quella di Bruce Banner. Quella del Dottore, era una stanza piccola e buia, vuota per la maggior parte dei giorni, ove il suo inquilino era in giro per convegni di medicina o laboratori S.H.I.E.L.D. Le due camere erano, inoltre, su una zona piuttosto riservata del piano abitativo e quindi frequentate esclusivamente dagli occupanti. Non era male per la bella bionda, tenuto conto del fatto che almeno nella sua stanza avrebbe goduto di un'estrema tranquillità.

Eira lasciò cadere con un tonfo i suoi borsoni, mentre Clint e Natasha puntarono i trolley alle loro spalle. La porta della sua nuova stanza era di un lucido metallo, e l'apparente spessore suggeriva fosse una blindata; la maniglia era una lastra di vetro nero, lunga un paio di spanne. Al centro della piastra brillava il contorno azzurrino di un tasto non più grande di un unghia. Era come tutte le porte delle camere da letto che aveva incontrato. 

"Impronte digitali." osservò Eira. 

L'altra donna le prese con cautela la mano e le premette il pollice contro il tasto della maniglia: il contorno di questo iniziò a lampeggiare, poi ritornò stabile. 

"Così nessuno, o niente, entra nelle stanze altrui. Ho appena registrato le tue."

"Capisco."

"Sì, lo so che sembra inutile visto che è tutto controllato da F.R.I.D.A.Y." la scavalcò Clinton, prima che lei stessa potesse intervenire. Sia lui che la Romanoff,