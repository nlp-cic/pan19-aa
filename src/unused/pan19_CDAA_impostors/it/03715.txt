che il tuo amico Finn vorrebbe averti qui.”
“Lo farò. Ci penserò. Per davvero.”
“Spero di parlare ancora con te in futuro. Se lo vorrai.”
Rey capisce che è stata congedata. Sospira e solo allora si accorge di quanto è tesa.
 
Così cominciano i suoi giorni alla base di D’Quar.
Le hanno assegnato una stanza. Un vero letto, un vero bagno, quattro pareti dove può chiudersi e riposare senza sogni.
E’ vuoto e lei tira fuori i suoi oggetti per riempirlo. Ma sono così pochi che sembrano persi in mezzo a quella pulita, lucida stanza.
Anche se per accedere ha un codice che ha scelto personalmente, non la sente sua. L’ha presa in prestito.
Le hanno detto che è ospite di Leia Organa, e questo le ha garantito l’accesso ad alcune zone della base, anche se non a tutte.
Passa del tempo con Finn. Lui non smette mai di parlare delle persone che ha incontrato, di quello che dicono i medici che l’hanno curato, del simulatore di volo nella stanza dei piloti.
“Pensa che eri tu a volertene andare nell’altro lato della galassia!”
“Già, vero?”
Qualcuno chiama Finn, e lui si scusa ma ha un trattamento per la schiena. Rey non ha chiesto della sua ferita, e lui ha detto che sta guarendo.
È in piedi, è vivo e può muovere ogni parte del corpo. Le devo bastare tutto questo.
Che cosa penserebbe… se sapesse?
Del pilota e di BB-8 non c’è traccia. Scopre che molti sono in ricognizione.
Nell’hangar tutti lavorano e Rey non ha intenzione di disturbarli, anche se nella sua testa vorticano così tante domande che le sembra fuoriescano da ogni poro.
Il secondo giorno, dopo una colazione che la lascia con la pancia piena e le energie al massimo, realizza.
Se continuo così impazzisco.
Cerca Chwebecca nella pista di atterraggio.
“Il Millenium Falcon ha bisogno di riparazioni?”
Per una vita intera, le risponde Chewbecca. Rey sorride.
Dopo, immersa nei cavi, dentro ad un pannello della manutenzione, si sente bene per la prima volta da quando è iniziato tutta quella intricata storia. Smontare, saldare, avvitare, la sensazione dell’olio sotto i polpastrelli e il rumore quieto delle macchine sopra di lei. Questo è ciò che lei è.
“Non è così male qui,” dice una sera a Finn.
Forse aver pasti regolari tre volte ogni giorno ha spostato l’ago della bilancia.
 
Unker Plutt la afferra.
La puzza che emana dal corpo grosso e viscido le causa un conato di vomito.
“Dove pensi di andare?”
“Lasciami!”
Strattona ma lui è forte e torreggia su di lei.
Lei scalcia, cerca di liberare il braccio fino a sentire il dolore della pelle offesa. Finite le alternative, affonda i denti nella mano.
Corre via prima di realizzare il sapore orrendo che le punge la bocca.
Le navi si alzano in volo, una dopo l’altra, come grossi uccelli di metallo.
“Dove siete?”
Cerca da una all’altra ma nessuna torna indietro.
Perché non la vedono?
Il Millenium Falcon è sulla pista, i reattori accesi.
“Torna qui!”
Prende quota, mentre lei grida qualcosa che si perde tra il rumore e il vento caldo, tra la polvere che si alza dalla pista.
Le sembra sempre più lontano, anche se è sicura di correre con tutta la forza che ha.
“Mi dispiace, tesoro, questa volta non posso.”
Riconosce la voce: la voce di Han Solo. Lui la guarda come se sapesse quello che accadrà, quando le porge il blaster.
“So cavarmela da sola.”
“Proprio per questo lo userai, dolcezza.”
Lei sente le lacrime scorrerle sulle guance quando il mondo si capovolge, e il cielo diventa la terra.
Alza lo sguardo, e lo volge all’indietro, là dove attende Unkar Plutt. Non si stupisce quando vede invece Leia Organa che le sta sorridendo tristemente.
“Andiamo a casa.”
Sopra di loro il Falcon ha superato l’atmosfera.
 
“Mi hanno detto che giri di notte nella base, ti hanno vista nell’hangar e nella pista di atterraggio. Certe volte sei entrata nel Millenium Falcon. È vero, Rey?”
Rey non sa bene cosa rispondere.
Non sa cosa farsene di Leia che le domanda una spiegazione come se.. uno spazio della mente di quella donna, che comanda un esercito, possa essere occupato dai pensieri su quello che combina una ragazza di Jakku.
“Rey, non voglio proibirti qualcosa. Ti ricordo però che questa è una base militare e che ci sono delle regole da seguire.”
“Non capiterà più,” Rey sa che lei comanda. Tutto quello che la ragazza ha ottenuto potrebbe essere tolto con una sola parola dalla persona di fronte a lei.
Leia sospira.
“So che non sono il tuo comandante, ci conosciamo appena ma vorrei che, se ci fosse qualcosa che ti turba, tu ne parlassi. Con me, con un tuo amico, con chi vuoi.”
“Questo non è un ordine?”
“No,” Leia ammorbidisce la sua espressione. “Questo è un consiglio, se lo vorrai, da una persona più anziana di te