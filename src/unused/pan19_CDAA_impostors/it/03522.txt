! Lo ha ferito al polso! Una cosa da selvaggi!”

André arretrò improvvisamente imbarazzato “Non è successo niente…” cercò di minimizzare, ma il Generale lo afferrò per un braccio e gli scoprì le maniche, le labbra strette in una linea sottile di rabbia neanche poi tanto trattenuta.
Osservò disgustato il graffio e poi si voltò verso Oscar “Voi ora state qui e non vi muovete! Sapete bene cosa vi aspetta! Non tollero, nella mia casa, la cattiveria immotivata verso nessuno! Nessuno! Solo un comandante molto sciocco tratta con crudeltà immotivata i suoi  uomini, dovreste saperlo. Il rigore dell'uomo giusto è una cosa, il capriccio della tirannia è un'altra!”
Si allontanò per cercare qualcosa.

Oscar stava fissandosi la punta degli stivali, muta e Danielle guardava incerta ora André, che aveva una espressione indecifrabile, ora la porta dietro la quale il Generale era sparito.
André la prese per mano “Vieni via!”, il tono di voce era severo.
Danielle scosse la testa, ma quando riapparve il Generale con in mano un frustino sgranò gli occhi sgomenta.

“Appoggiatevi alla parete Oscar”

La bambina bionda ubbidì senza fiatare.
E così, muta, rimase mentre sobbalzava a ogni colpo.
Danielle la guardava inorridita – a un certo punto vomitò in un angolo, ma nessuno sembrava fare caso a lei. Sentì solo André prenderla per mano e trascinarla via.

***************************** 

Solo alcuni minuti dopo, mentre stava per essere consegnata alla sua governante per essere cambiata, maleodorante di letame, rossa in viso e sporca di lacrime e moccio, mise la mano sul braccio di André “Mi dispiace,” singhiozzò disperata, “io non lo sapevo, io giuro che non lo sapevo” tirò su col naso molto poco signorilmente “non sapevo… che fosse così. Mi dispiace!”

"Tu piantala di raccontare le cose che fa, che non riguardano te,  e vedrai che non ti dispiacerà più!" le rispose il ragazzino in modo molto secco.

"Io dicevo sul serio..." mormorò guardandolo disperata tra le lacrime.

"Anche io." Cercò di essere gentile, “era solo un graffio, non diverso da altri che mi ha fatto o, “puntalizzò serio, guardando Danielle negli occhi, “che le ho fatto io, non valeva neanche la pena di parlarne. La prossima volta cerca di ricordartene.” 

Danielle cerò Oscar per tutto il pomeriggio fino a sera, disperata, poi andò da André, che stava leggendo in cucina

“Non credo che la troverai,” le disse, “il Generale l'ha picchiata davvero troppo questa volta. Siccome lei non piange, lui non capisce quando esagera…” sospirò irritato, "dovunque sia, non ha voglia di vedere nessuno... nemmeno te."

“Ma se lei lo abbracciasse, se lo pregasse…”

“Non viene picchiata per uno scatto di rabbia, o per cattiveria, ma per essere educata.” André, irritato, la interruppe “Ma perché glielo hai detto? Che ti importava? E poi cosa stavate facendo voi due? Perché litigavate?” 

Danielle si vergognava. "Vuole sempre aver ragione lei..."

"Ah si? Mi ricorda qualcuno...".

"Io stavo scherzando, ero solo arrabbiata con lei... volevo..."

"Lascia stare, è stato troppo, ma, comunque, se l'è cercata" tagliò corto André, “in fondo io non le avevo fatto proprio niente!”

Danielle lo guardò incerta, ma non osò dire nulla.

***************************** 

André non aveva nessuna intenzione di cercarla - ma poi a sera, gli vennero degli scrupoli, e maledicendo se stesso, Oscar e Danielle, non necessariamente in quest'ordine, si armò di santa pazienza.
Alla fine, la trovò nel sottotetto della stalla, tra il fieno soffice, silenziosa. 

"Vattene!"

"Su, torniamo in casa..."

"Non è un graffio peggiore di quelli ti faccio di solito." Disse scontrosa.

"Lo so.“ sospirò, “A me non importa, ma,” soggiunse seccamente “non ci stavamo allenando - sei stata scorretta.”

“Non c’era l’intenzione di… farti male.” 

“Ci credo, ma perché?"

"Danielle non te lo ha detto?"

"No. " era perplesso.

"Sul serio?" lo guardò sospettosa.

"Cosa c’entra Danielle? Ascolta, non devi litigare con lei, è tua sorella… ti vuole bene, le vuoi bene… state così poco insieme… un giorno lo rimpiangerai!"

"Giurami che non sai perché!" insistette sospettosa,

"Te lo giuro"

"Su cosa?"

"Su quello che vuoi." si strinse nelle spalle

"Va bene... non serve, ti credo"

***************************** 

"Mi dispiace"

Le avevano messe a dormire insieme, dopo che le avevano viste fare la pace, abbracciate l'una all'altra.

"Non gliel'ho detto! Te lo giuro!"

"Bene."

"Volevo tanto dirglielo, forse si sarebbe arrabbiato meno…"

"Non mi interessa se si arrabbia o non si arrabbia: questa cosa… non sono fatti suoi! Non glielo devi dire! E non lo dovevi fare, accidenti!"

"Io non volevo sul serio... lo sai, Oscar… ero solo invidiosa che voi… senza di me..."

"Sei proprio lagnosa!"

"Non lo sapevo, il Generale non mi ha mai