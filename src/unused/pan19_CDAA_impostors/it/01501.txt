nell’aria un sonoro sciaff. Sam rimane pietrificato, porta la mano alla guancia che ha ricevuto lo schiaffo e se ne va impettito in camera sua, sbattendo la porta. Ma ciò che lo stupisce di più è la reazione di Dean: indignato, segue il fratello correndo velocemente verso la stanza in cui s’è rinchiuso.

 John è attonito.

 

Sono sempre stati Dean e Mary i cuochi della famiglia, i più bravi a maneggiare mestoli e spatole. John, invece, vivrebbe di soli panini se costretto dalle necessità, e anche in quel caso non sarebbe granché come cuoco perché il formaggio comprato sarebbe senza sapore o perché in fondo quella del combinare il ketchup con i pomodori finirebbe per non essere un’idea tanto geniale.

 Adesso gli tocca scrutare torvo le sue uova strapazzate, preparate perché gli sarebbe piaciuto mangiare un boccone prima di uscire, e grazie mille. Si rassegna a buttare il cibo nella spazzatura e a posare rumorosamente il piatto nel lavandino, e quando si volta c’è Dean che scende dalle scale – t-shirt arancione e bermuda, ormai che è estate si soffoca – e lo saluta. Vengono scambiati dei “Buongiorno”.

 Dean scocca un’occhiata alla ciotola sporca di tuorlo e albume e alla padella abbandonata sui fornelli e, come se avesse immediatamente colto quello che sta succedendo, inizia a ispezionare con cura il frigorifero e a tirare fuori gli ingredienti.

 Sulle labbra di John si distende un leggero sorriso. Ci sono degli attimi in cui Dean gli ricorda così dannatamente Mary: entrambi hanno una gentilezza delicata nelle loro maniere e nei loro gesti che lui non riuscirà mai ad acquisire.

 Mentre sbatte le uova con una forchetta, Dean si lamenta a gran voce della rottura con la sua ex più recente – qualcuna tra le molte –, una certa Katherine o Catherine, che gli ha buttato il frullato in faccia, a quanto pare, e gli ha strillato contro attirando l’attenzione dell’intera gelateria in cui si trovavano. È voltato di spalle, chino sul bancone della cucina dalle tonalità rosa, per cui non si vedono le espressioni che ha in volto; ma la voce è esagerata, quasi teatrale, impreca e si lancia in imitazioni della ragazza durante tutti i momenti più irritanti e terrificanti del loro rapporto caotico.

 “Come se fosse colpa mia se sul suo abito c’era una macchia. E che sapevo io, ero troppo impegnato a reggerle i sacchetti. Che se li infilasse su per il culo, allora”. Continua a sproloquiare infervorato per un paio di minuti ancora, per poi concludere il discorso con un secco e scocciato: “No?”

 La mente di John vola prontamente a Sam, che negli ultimi tempi appare malinconico, un’aria in qualche modo triste che non gli si addice, più consona a un poeta piuttosto che a un tredicenne in grado di smontare e rimontare un fucile di precisione Barrett M95 in sette secondi.

 “Almeno tu e Sam avete pur sempre l’altro” è ciò che replica, e suona come un suggerimento.

 La schiena di Dean si fa rigida. “Hai ragione, papà”.

 

Per quanto sia sempre stato Sam tra i due ad adattarsi con più difficoltà ai vari trasferimenti, adesso si può dire che si sia abituato e che ora abbiano una specie di routine: la mattina Dean prepara la colazione, poi ognuno si volatilizza – chi per andare a scuola, chi per le indagini – e torna a casa il pomeriggio.

 Infine Sam trascorre puntualmente fuori tutte le notti.

 “Cos’è che combini?” gli domanda John.

 “Amici” è la risposta che viene data, e allora John annuisce e torna a guardare la televisione. Una piccola parola che apre i cancelli di un mondo vasto e infinito a cui non gli spetta ficcare il naso dentro. Gli pare giusto, non sono affari suoi, gli adolescenti hanno il diritto di avere i propri spazi ed eccetera eccetera, filando con tutte le frasi da dire durante questo genere di occasioni.

 In effetti gli sembra quasi ironico il fatto che tra loro due sia Dean, lugubre e verde in volto, a disapprovare le tante uscite, dato che è colui che più sostiene il fratello in ciò che fa, che sia imparare a lavarsi i denti o andare in bicicletta o prendere A agli esami di fine anno. L’argomento costante di tutte le conversazioni è sempre Sam.

 “Non mi piace, e se gli accadesse qualcosa?” brontola Dean a tavola mentre guardano il sedicenne infilarsi le scarpe e aprirsi e chiudersi alle spalle la porta dell’ingresso.

 È naturale che sia ansioso, visto che sono sempre stati inseparabili; e tuttavia è corretto che anche Sam abbia la sua vita sociale, lui che è fin troppo rigido, che non ha mai trovato altre passioni oltre alla lettura e allo studio e a cui non fa male sciogliersi un po’. Potrebbe persino imbattersi nella ragazza dei suoi sogni, considerato il fatto che non ne abbia mai portata una a casa: nell’aver visto il figlio perennemente mesto, John può solo ipotizzare che fosse perso in chissà quale cottarella che ha finalmente superato.

 Non contesta l’interrogativo di Dean.

 Quello rincara borbottando. “Stasera lo tallonerò”. È un’idea stupida e folle che seguirà sicuramente.

 

Si tratta decisamente del litigio più violento che abbiano mai avuto. Probabilmente