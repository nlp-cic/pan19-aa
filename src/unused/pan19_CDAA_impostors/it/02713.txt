poche cose che si erano portati dietro.

Viserys si diresse verso la porta. «Vado a fare una passeggiata sul ponte. Se vuoi, puoi dormire ancora qualche ora, prima che sorga il sole.»

Daenerys non riuscì a trattenere uno sbadiglio. «Magari mi corico sul letto per riposare.»

Viserys annuì e si allontanò, lasciandola sola con i suoi pensieri. La cabina era molto buia, e la stanchezza accumulata durante la giornata e il corso della notte non avrebbero tardato a conciliare il sonno di Daenerys. Quando appoggiò la testa sul cuscino, si accorse che era ben diverso da quello morbido su cui era solita riposare nella sua stanza nella villa di maestro Illyrio: questo era duro e più piccolo.

Non dormì molto: sognò che le fiamme avevano divorato la nave e che Viserys era intrappolato in una cabina in un ponte sottostante, e nonostante le sue urla Daenerys non era riuscita a salvarlo. Si svegliò madida di sudore e con una forte voglia di uscire da quel posto.

Erano salpati durante la notte. La costa era ancora visibile, ma la nave si stava progressivamente allontanando, acquistando velocità grazie al vento favorevole. Le vele erano gonfie e alte e Daenerys non riusciva a smettere di trovarle in qualche modo tetre e inquietanti. Non riusciva a togliersi dalla testa che quel colore nero fosse un cattivo presagio.

Vide Viserys intento a parlare con un mozzo; Daenerys immaginò che gli stesse impartendo degli ordini, conoscendo il suo carattere. Si avvicinò a lui con un timido sorriso.

«Eccoti, Dany. Ti stavo cercando.»

«Scusami, ero nella cabina. Ho preferito riposare.»

«Hai fatto bene. Sarà una lunga giornata.»

Daenerys lo guardò negli occhi e vi notò una profonda stanchezza.

«Senti…»

«Cosa c’è?»

«Niente. È opportuno che tu cerchi qualcosa da fare. Non restare qui ferma, i marinai  non saranno felici.»

«Va bene» mormorò Daenerys a testa bassa. Viserys sembrò accorgersi di averla trattata male, o almeno così le parve.

«Scusa» disse a mezza voce.

Daenerys alzò la testa di scatto, stupita. «Cos’hai detto?»

«Ti ho chiesto scusa, Dany. Mi rendo conto che non mi sono comportato nel migliore Dei modi da quando siamo saliti sulla nave; ti prego di perdonarmi.»

«Uh, sì.» Daenerys annuì, poco convinta. «Vado a fare... qualcosa.»

«Sorella, se senti il bisogno di parlarmi, io sono qui per te.»

«Oh… grazie.»

«Non mi devi ringraziare. Sono tutto quello che hai, adesso. È naturale che tu possa fare affidamento solo su di me.»

Daenerys non rispose nulla, ma si limitò a correre dall’altra parte del ponte, dove Mathan le ordinò di lavare le vesti degli altri uomini a bordo. Imparò in fretta; trattandosi di un gesto piuttosto meccanico che non le richiedeva una grande attenzione, lasciò la mente libera di vagare. Rifletté a lungo sulle parole che aveva scambiato in mattinata con il fratello. “Sono tutto quello che hai, adesso,” aveva detto. Daenerys si era abituata a non contare mai su altre persone oltre che su Viserys: i suoi genitori erano morti quando lei era troppo piccola e tutti quelli che avevano svolto un ruolo nel suo processo di crescita – Illyrio, le ancelle o Darry – non erano rimasti al suo fianco che per poco tempo. Troppo poco per considerarli vere guide, spalle su cui piangere, pietre su cui costruire un castello.

Viserys non poteva essere considerato qualcuno su cui appoggiarsi, ma era l’unica persona che Daenerys aveva; si era abituata a pensare che il vino di Dorne gli avesse ottenebrato la mente – ne era ormai pressoché sicura – e allo stesso modo aveva capito che la sua fiducia era riposta nel luogo sbagliato quando, dopo avergli confessato di voler diventare regina, Viserys le aveva dato uno schiaffo.

Ogni volta che Daenerys ripercorreva l’episodio con il pensiero si sfiorava la guancia sinistra. Le parole del fratello le risuonavano chiare e forti nelle orecchie: “Sono io l’unico re! Sono io il drago!” Aveva provato a spiegargli che non intendeva rubargli ciò gli apparteneva, ma semplicemente che si sentiva anch’essa erede di diritto al trono. Un trono che, nelle sue ipotesi più fantasiose, avrebbero potuto condividere. Due corone, un re e una regina. La linea degli eredi sarebbe stata ristabilita con un matrimonio, l’unico matrimonio possibile affinché ci fossero dei veri eredi dal sangue di drago.

Viserys le aveva spiegato che Elia e Rhaegar erano morti per quello; era il modo che gli Dei conoscevano per punire chi osava infangare una stirpe di lignaggio impareggiabile. Elia era una splendida principessa e nelle sue vene scorreva sì il sangue del drago, ma era troppo diluito per essere all’altezza del legittimo erede di Westeros.

A Daenerys non sarebbe dispiaciuto regnare, anzi: vedeva se stessa con una certa facilità al fianco di Viserys sulla vetta. Sapeva che da sola non sarebbe mai stata in grado, ma avrebbe modulato i tratti più duri del carattere del fratello, il cui ardore li avrebbe aiutati a prendere ciò che spettava loro. Daenerys era ben consapevole che non sarebbe stata la prima volta che una donna si era seduta sul trono; la sua mente si rivolgeva alle sue nobili antenate