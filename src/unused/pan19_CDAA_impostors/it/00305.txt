che viene dopo il migliore, ma sembra un ragazzo carino, no?”

“Sì, condivide sempre i suoi appunti con me quando vede che sono troppo impegnato a fantasticare su tutto ciò che riguarda il professor Hale invece di seguire la lezione. Non che ne abbia bisogno visto che gli appunti di Lydia sono un miliardo di volte meglio ma, sai, è carino.”

“Quindi è decisamente interessato,” Conclude Kira.

“Probabilmente pensa che tu stia pensando a lui,” Isaac sorride compiaciuto. “Poverino. Se solo sapesse che hai una violenta erezione per il tuo insegnante.”

“Ti piace?” Chiede Allison.

Stiles sbatte le palpebre verso di lei. “Chi, il professor Hale?”

Lei rotea gli occhi. “No, stupidino. Brad. Sembra che stia cercando seriamente il coraggio di invitarti ad uscire, e penso che dovresti pensare a cosa dirai, a come reagirai. Lo rifiuterai, se te lo chiederà, soltanto perché vorresti qualcuno a cui hai già deciso non correrai dietro, o gli darai una possibilità?”

“Non so,” Dice Stiles, lentamente, scrollando le spalle. “E’ simpatico. E carino. Non carino quanto il professor Hale, però. E quando parla di numeri non è come se stesse parlando di sesso.”

“Cristo,” Mormora Jackson. “Provaci. Hai seriamente bisogno di scopare. Adesso qualcuno mi passi l’alcol perché non sono neanche lontanamente ubriaco abbastanza per tutto questo.”

 

                                                                                                                                             ∞

 

“Hey, com’è andato il tuo fine settimana?”

L’occhio di Derek ha un piccolo spasmo di incupimento quando vede Brad Thompson scivolare nel posto accanto a quello di Stiles ed iniziare a chiacchierare con lui.
Stiles gli sorride e Derek si obbliga a portare la propria attenzione sui compiti presenti sulla sua cattedra in modo da essere sicuro che gli appunti per la lezione siano nell’ordine giusto, al contrario dell’ultima volta dove è stato orribilmente distratto da Stiles che mangiucchiava una penna. O la volta ancor prima, quando Stiles si stava mordicchiando il labbro inferiore e gli ha fatto quasi perdere una domanda fatta da uno degli altri studenti. 

Sta succedendo un sacco di volte, questo semestre. Derek è piuttosto sicuro di non aver rovinato le sue lezioni così tanto quanto in questo periodo. In effetti, lui non ha mai, neanche una volta, mandato tutto all’aria. Quest’anno, la sua concentrazione è andata a puttane; presta sempre più attenzione a Stiles piuttosto che a quanto esce dalla propria bocca. 

Il preside dovrebbe licenziarlo. 

E’ che…è che è impossibile non notare Stiles. Non richiede attenzioni nel modo in cui fa Lydia Martin, entrando in aula atesta alta come se il posto fosse suo e con una sicurezza ed un'intelligenza che lascia Derek di stucco e con uno sguardo che sfida chiunque a non prenderla sul serio e subire le conseguenze. 

Stiles ha attirato l’attenzione di Derek perché è sempre in movimento. Tamburellando le dita, muovendo le gambe, passando una mano fra i capelli, cliccando la sua penna, leccandosi le labbra. Prima lo irritava come nient’altro; finché non ha realizzato di non essere l’unico ad aver notato che Stiles non era solo bellissimo ed irritante, ma anche incredibilmente intelligente e simpatico. Derek non è riuscito a tenere il conto delle volte in cui ha dovuto urlare a Thompson per farlo stare zitto. E non importa quello che dicono Laura e Cora, non è più severo con loro soltanto perché è geloso e perché Stiles generalmente presta molto più attenzione a Brad invece che alle lezioni di Derek.

Non lo è. 

Deve ancora sviluppare un piano per farla pagare a Laura per averlo preso in giro dicendo che non doveva sorprendersi e che un pesce morto sarebbe più interessante delle sue lezioni. 

Stiles e Brad iniziano a chiacchierare animatamente, e Derek tenta di sopprimere l’improvvisa ondata di gelosia e cerca di ignorarli. Rimangono ancora cinque minuti all’inizio della lezione, quindi non può ancora dire loro di star zitti, ma non vuole ascoltarli. Gli imbarazzanti tentativi di corteggiamento di Brad con gli appunti sulla lezione non sono qualcosa con cui vuole avere a che fare durante il lunedì mattina, e non vuole affatto sapere se Stiles pensa che il modo di Brad di provarci con lui sia adorabile. Personalmente, Derek pensa sia ridicolo. Lui potrebbe potrebbe farlo dieci volte meglio – e Dio, brucerà all’inferno per aver fantasticato su uno del secondo anno. 

Come immaginava, è praticamente impossibile non sentire la loro conversazione considerando il fatto che sono seduti in prima fila. Ci prova, okay, ci prova davvero, davvero tanto, però poi Brad fa la domanda e, bhé, la sua voce non è abbastanza bassa da evitargli di sentirla. Quella è l’unica ragione per cui Derek ascolta, perché non può farne a meno, non perché è diventata un’abitudine ascoltare qualsiasi cosa Stiles dica, o perché sta silenziosamente pregando che Stiles lo rifiuti. 

Guarda verso Stiles, che sembra lusingato ma esitante. Derek può giurare che il suo sguardo si posi su di lui per poi tornare indietro, ma quello probabilmente è perché Stiles vuole accertarsi che il suo insegnante non sappia nulla della sua vita privata. E lo capisce, neanche lui avrebbe voluto che i suoi professori conoscessero la sua vita amorosa.
Ma chi chiede di