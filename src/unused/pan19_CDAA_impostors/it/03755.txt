È ora- Il ragazzino scivola fuori dalle coperte, i piedi nudi sul pavimento di pietra.  La terra e la paglia sparsi sul terreno gli si incollano fra le dita. Quando esce, la notte lo abbraccia con il suo silenzio; è fredda, eppure le rose ricoprono ogni millimetro del minuscolo giardino davanti alla casupola. - Maestro Rugonis?-


La figura si volta, sorridendo.



- Vieni, Albafica. Il sole sta per sorgere.


Il bambino scivola sotto il mantello del Cavaliere: è più candido della luna, tiepido, e odora di rose. Rugonis si inginocchia accanto a lui, il braccio attorno alle sue spalle. Insieme, spiano il primo sole del nuovo anno che sboccia come una gialla rosa imbevuta di pioggia, a occidente, oltre le fronde del querceto.

Prompt: dita piene di cicatrici

"Gli astri d'intorno alla leggiadra luna  nascondono l'immagine lucente,  quando piena più risplende, bianca  sopra la terra. "Saffo, traduzione di S. Quasimodo

Gli Specter sono andati via ormai da molte ore. Forse la notte sta morendo; la luce della luna ha girato lentamente da un lato all’altro della forra e il cielo, quel poco di cielo che riesce a vedere, da nero si è fatto livido. Adesso, è verdastro. La carne dei morti non puzza ancora; ha fatto troppo freddo. A volte, il vapore che gli esce dalla bocca gli sembra assumere le forme di un viso, e allora chiude gli occhi e rannicchia la testa fra le braccia.

Ma chiudere gli occhi non serve ad allontanare l’odore del sangue e dei liquidi organici. C’è anche chi se l’è fatta sotto, morendo. Dovrebbe far ridere, ma Manigoldo non riesce neanche a muovere le labbra. Ai suoi piedi c’è una donna; la conosceva, faceva la sarta per tutto il villaggio. Le sue dita sono ricoperte di cicatrici per via dell’ago e del filo.

Prompt: “Più ti avvicini alla luce, più grande diventa la tua ombra.” - Kingdom Hearts

"Ma tu morta giacerai, e nessun ricordo di teci sarà, neppure in futuro: tu non partecipi delle rosedella Pieria. E di qui volata via, anche nella casadi Ade, invisibile ti aggirerai con i morti oscuri."Saffo, traduzione di S. Quasimodo

Ulteriore fonte: 

La Natura è un tempio dove incerte parolemormorano pilastri che sono vivi,una foresta di simboli che l'uomoattraversa nei raggi dei loro sguardi familiari.

Come echi che a lungo e da lontanotendono a un'unità profonda e buiagrande come le tenebre o la lucei suoni rispondono ai colori, i colori ai profumi.

Profumi freschi come la pelle d'un bambinovellutati come l'oboe e verdi come i prati,altri d'una corrotta, trionfante ricchezza

che tende a propagarsi senza fine- cosìl'ambra e il muschio, l'incenso e il benzoinoa commentare le dolcezze estreme dello spirito e dei sensi.C. Baudelaire, Corrispondenze, da I fiori del Male

La cattedrale è assorta nel suo silenzio vivente, i pilastri confusi nel riflesso della luce solare che penetra attraverso la foresta. 
Il bosco le mormora intorno, in una lingua misteriosa che, per brevi attimi, gli sembra familiare.
Quando supera il portale, il suo passo riecheggia fra le volte con un’eco allungata.
L’odore dell’incenso e dell’ambra punge le sue narici, azzurro come la nebbia.
La navata è percorsa di fiammelle, simili ad occhi che lo osservano mentre avanza verso il dipinto che toglie i peccati dell’Uomo.
Le candele si riflettono sulla filigrana dorata delle colonne: qualcosa lo abbaglia.
Si volta a guardare la sua ombra: all’improvviso, gli pare enorme, mostruosa, vorace.
Con il cuore in gola, corre verso l’Affresco, desideroso di affogare l’ombra nella Sua luce.

Prompt: Pregare

"Ermes, io lungamente ti ho invocato.In me è solitudine: tu aiutami,despota, ché morte da sé non viene;nulla m'alletta tanto che consoli.Io voglio morire:voglio vedere la riva d'Acherontefiorita di loto fresca di rugiada."

Saffo, traduzione S. Quasimodo

La prima volta, era poco più di un bambino.
La tenda che fungeva da porta alla loro capanna era socchiusa. 
Sua madre era uscita a lavare i panni in riva al torrente, pochi metri più a valle.
Il vento scuoteva debolmente la tenda.

Nell’aria c’era un profumo di pesco, e pesche erano spiccate sul tavolo, sopra un piatto.
Era salito su una panca per raggiungere i frutti: il tavolo era più alto di lui.
D’un tratto, il vento aveva scostato la tenda: sorprendendolo in piedi sulla panca, la luce era entrata nella casupola, un abbagliante flutto dorato.
Ecco: la realtà è come una tenda, e oltre vi è un essere d’oro e di splendore, che si china su di me e mi sorride, pieno di promesse.
Come potrò raggiungerlo ancora?


Così aveva iniziato a inseguirLo, pregandoLo di mostrarglisi ancora, come quel pomeriggio d’estate di molti anni prima.


Prompt: Ti raccolse fanciullo (Iliade di V. Monti, p. 197, v. 385)

 

Addormentate guglie, strapiombi di rocce

macigni,