fatto altrettanto, ma poco ci manca. Ho picchiato a sangue quello che lo aveva rapito e non è certo una cosa che ammette la legge, perché lui era arrestato e disarmato. - Hank da un lato era felice di sentirgli dire tutte quelle cose, erano parole che aveva sempre sperato uscissero dalla sua bocca, perché gli era sempre piaciuto Antonio e sapere che lo odiava per i motivi sbagliati era insopportabile. Era felice che quel ragazzino disadattato ne fosse uscito, come lo era per Erin, ma con lui era diverso. Lui era la sua bussola ed ora si era messo in orientamento con lui. Ora l’aveva capito. Sentirsi capiti da lui fu per Hank una specie di epifania, come se gli ostacoli ed il sangue sputato fino a quel momento fossero valsi finalmente la pena.Ma non capiva perché era così felice di essere sulla stessa lunghezza d’onda di Antonio, perché fra tutte le durissime conquiste, quella lì era una delle migliori. Rimase comunque fermo e zitto ad ascoltarlo fino in fondo, poi alla fine Antonio prese respiro e si rese conto di non aver più nulla da dire.- Per cui ti devo delle scuse, oltre ad un ringraziamento. E’ facile accusarti quando prendi queste scelte difficili, però poi sei tu che ti sporchi le mani mentre gli altri godono dei benefici. Io non ho mai capito nulla di te. E mi brucia, mi fa impazzire che io ti ho fatto la guerra quando la verità era… beh, non bianca o nera ma totalmente grigia! - Hank sospirò e tirò fuori una mano dopo che aveva incrociato le braccia. - Va bene, Antonio. Basta così. Ho capito. Non mi dovevi nulla, tu hai sempre agito a modo tuo, così come io a modo mio. Abbiamo seguito le nostre strade, le nostre convinzioni. E’ per questo che mi sei sempre piaciuto. Hai dato fondo a te stesso per quello in cui credevi, senza paura di alcuna conseguenza. Nessuno si è mai sognato di venirmi contro, sei l’unico. E mi piaci per questo tuo modo di fare che in fondo è come il mio. Perché segui quello in cui credi ad ogni costo. - Hank si rese conto d’aver ammesso di nuovo che gli piaceva e si chiese in che senso l’avesse percepito Antonio. Lo scrutò, ma era ancora un’esplosione di sentimenti e capire cosa prevaleva fra tutti era difficile. Antonio rimase con gli occhi lucidi, poi scosse il capo e decise che se non avesse fatto qualcosa, qualcosa di più che parlare e basta, sarebbe scoppiato. Così fece qualcosa che non avrebbe mai pensato da quando era entrato in polizia. Annullò la distanza e lo abbracciò. Hank ci rimase di sasso, rigido in un primo momento. Alla fine ricambiò titubante. Poi realizzò che questo gesto era così da lui, spontaneo, vivo e pieno di ogni emozione provata. E sorrise addolcito per una delle rare volte della sua vita. Dopotutto aveva fatto bene a rischiare prendendo lui come braccio destro. Fu un abbraccio strano, particolare. Elettrico. Non si erano mai toccati, ora si stavano abbracciando. Capendo che se non si staccavano la cosa sarebbe cominciata ad essere strana, si separarono pensando che solo per l’esserselo detto, era già strana comunque. Fecero finta di nulla ed i due si guardarono vicini per qualche minuto, seri, con un sorriso nascosto negli occhi. - E’ tutto a posto. - Fece Hank per concludere. Antonio annuì leggero, felice d’aver rischiato. Perché altrimenti non si sarebbe più guardato negli occhi. - E’ stata una giornata massacrante, ho fatto di tutto ed alla fine se ho ancora il mio lavoro lo devo a te. Era il minimo dopo quello che è successo fra noi. - Ne parlava con facilità, come se i loro trascorsi fossero una semplice scazzottata. Ma era diverso. Era molto di più. - Una birra? - Chiese Hank cercando di mettere una fine a quella storia che pareva infinita. Antonio annuì e così mentre lui andava a prenderne due in frigo, lui si accomodava nel divano, lasciando che la stanchezza lo invadesse. Hank tornò e gliene diede una già aperta, fecero il brindisi di rito e si sedette vicino a lui, rivolto a tre quarti per guardarlo quando l’altro non se ne poteva accorgere. Bevvero un sorso, poi Hank osservò lo sguardo perso di Antonio, come se fosse da un’altra parte. - Pensi a tua moglie? - Antonio cadde dalle nuvole. - Come? No! Se c’è una cosa positiva da questa storia è che non ho avuto tempo di pensare al casino che mi sta combinando… - Hank fece un sorrisino, ma non gli tolse gli occhi dal suo viso pensieroso. - E allora a cosa pensi? - Il ragazzo fece un sorriso a sua volta ed alzò lo sguardo sul suo, uno sguardo strano. - Ripensavo a quella volta che ti ho portato in centrale, dopo averti arrestato. - Fu come sparare dopo aver creato un silenzio religioso.Hank lo ricordava in modo indelebile, era stato uno dei momenti peggiori della sua vita. Non per l’arresto in sé e nemmeno per la prigione.Più che altro per l’umiliazione di arrivare in centrale,