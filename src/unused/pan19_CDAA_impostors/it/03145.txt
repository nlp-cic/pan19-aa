non era convinto, ma pareva pensarci quanto meno. - Non lo so, secondo me ho solo sbagliato tutto e basta! - Alessio non sapeva come spingerlo a riprovarci, del resto dal suo punto di vista era sempre stato rifiutato, anche se poi in realtà non era vero. - Non sei stato rifiutato, Gigio. - Disse infatti. - Tu hai creduto che lui ti rifiutasse, tu l’hai prevenuto, hai preceduto ogni sua possibile reazione. L’altra volta dicendo che non ti piaceva lui ma era una cosa generica improvvisa, ora andandotene via… tu… tu devi dargli l’occasione di risponderti, di comportarsi in qualche modo, insomma! Fai sempre tutto tu! - Alessio un po’ lo stava rimproverando e Gigio rimase colpito a guardarlo. - Lo credi? - Chiese ancora sorpreso. Alessio annuì. - Prova a farlo parlare, per una volta. Non sarà facile, ha un carattere introverso, ma… vedrai che vi capirete. - Quante volte lui ci aveva provato e riprovato con Sinisa che non voleva saperne di parlare di sentimenti? Di pianti se n’era fatti molti. Ma poi era valsa la pena. Gigio sembrò rischiararsi anche se nei grandi occhi allungati rimaneva ancora tanta paura. - Dici? - Cercò di infondergli calma e sicurezza con un’altra pacca sulla schiena. - Ne sono sicuro. Vedrai che ho ragione. Va a cercarlo. - Gigio prese respiro e coraggio fino a che si decise ad uscire. Purtroppo quando andò dagli altri, si rese dolorosamente conto che Manuel era andato a casa e quando provò a scrivergli qualcosa, si rese conto che non sapeva proprio cosa dirgli, così decise che avrebbe provato a parlargli l’indomani. Quando Alessio tornò in salotto, vide che le cose erano passate dai giochi deficienti alle lezioni di ballo latino ed ovviamente al centro dei balli c’erano tutti quelli che avevano a che fare col sangue latino, per cui spagnoli, sudamericani e affini. Carlos ci sapeva fare coi piedi, così anche Suso. Gerard, nonostante fosse spagnolo, era un pezzo di legno e quando si rifiutò di mostrare quel che sapeva fare, venne tirato in pista da Suso il quale pareva aver bisogno solo di una scusa per potersi attaccare a lui. Quando Alessio vide la scena, lo sguardo corse subito a Juraj con un notevole interesse. Juraj rideva in quel tipico modo che sembrava più voler cavarsi gli occhi dalle orbite e buttarli via. Non era sicuro che fosse gelosia, Juraj geloso? In realtà decifrare Juraj era la cosa più difficile. Quando Suso decise di far fare i quattro passi base del ballo latino a Gerard, lo prese per i fianchi ed iniziò a muoverlo di lato e poi avanti ed indietro e a scuoterlo come se fosse una marionetta.Era anche ammirevole il modo in cui Suso, piccolo nanerottolo, riusciva a gestire alla perfezione uno più alto di lui. Che poi chiunque era più alto di lui. Gerard era creta nelle sue mani e fu anche piuttosto calda la cosa quando per fargli vedere come doveva ancheggiare, gli toccò addirittura il culo. Come se non ci fosse niente di male. - Guarda, funziona così! - Disse poi girandosi e mostrandoglielo per l’ennesima volta. Gerard guardò il suo grazioso sedere roteare, come tutti, ma solo lui e Juraj si leccarono le labbra istintivamente. Gerard addirittura arrossì. - Senti, anche se io non imparo non succede nulla! - Ma Suso continuò ad insistere riattaccando le sue mani sui suoi fianchi. - Non è difficile. Così. - Finì che Gerard chiese pietà.- Mi darai lezioni private per la prossima festa! - Disse scappando a gambe levate, rossissimo in viso, a nascondersi dietro il primo che gli era capitato sotto mano. Juraj. Uno a caso. Alessio si fece ancor più interessato della cosa e guardò la dinamica. Suso lo seguì con quella di non mollare, poi però si fermò vedendo dove era nascosto e decise per qualche strana ragione di lasciarlo respirare. - Bene, allora adesso insegneremo ad uno slovacco i balli latini. Che ne dici Carlos? - Alessio stava bevendo in quel momento, ma si strozzò con la bevanda, perché sapeva bene cosa stava succedendo. Suso sapeva di Carlos e Carlos di Suso, ma Juraj probabilmente non aveva la minima idea che uno sapesse dell’altro, né tanto meno gli interessava se lo sapevano o meno. Però era un po’ l’ideale, a quanto pareva. Perché in molti erano un po’ per i fatti propri, alcuni erano andati e non erano tutti lì a guardare quel che succedeva. Luca e Andrea B erano nel loro mondo in un angolino, così come Andrea P e Jack. Riccardo aveva accompagnato Manuel a casa, Ignazio tormentava i vari Mati, Gustavo e Lucas, Alessio era seduto accanto ad un depressissimo Gigio, Davide parlava fitto fitto con Mattia e in realtà Gianluca era seduto con Alessio anche lui a guardare i balletti, divertito. - No non ci penso minimam. - Ma non riuscì a finire la frase perché Carlos con la sua tipica forza lo trascinò in mezzo e con un’altra canzone latina, gli mise le mani sulle spalle costringendolo ad abbassarsi. - Piega le ginocchia! - Ordinò Suso dandogli un calcio da dietro, cosa di cui chiunque si sarebbe