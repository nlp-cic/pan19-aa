essere altrimenti, non avrebbe potuto. Peter era costretto a fare quello che faceva – certo, non nascondeva che una certa componente gli piacesse, ma, se avesse potuto scegliere, a quest'ora avrebbe fatto domanda per un tirocinio in qualche laboratorio. Non poteva, però. E le visite di Wade gli risparmiavano il congelamento col minimo sforzo.

Davvero, lui non voleva – non voleva niente, se non starsene lì a un tavolino azzurro schifoso con Peter che lo ascoltasse. Peter ci aveva messo una vita a realizzare che davvero Wade non si aspettava altro; per un buon mesetto era stato sicuro di trovarsi difronte a una qualche specie di stupratore seriale, a un folle cui piaceva lavorarsi prima le sue vittime, ottenere la loro fiducia.

Ma poi Wade si era rivelato troppo bizzarro, troppo scemo per una cosa del genere: era come un bambino nel corpo di un adulto (un gigantesco adulto): fuori controllo, imprevedibile, tenero o tagliente senza alcun preavviso. Ok, anche descrivendolo così sembrava un assassino, però... bisognava conoscerlo, per descriverlo.

Peter sapeva tenergli testa (anche se Wade metteva a dura prova la sua pazienza) e alla fine Wade era diventato uno dei clienti meno strani che lui avesse mai frequentato – sì, ciò la diceva lunga. A volte Peter pensava che fosse proprio il suo tenergli testa ad aver interessato Wade.

«E lei, sai, la stripper, quella tettona con le tette grandi come una mucca – ho già detto tette?»

Peter scosse la testa, un angolo della bocca che si piegava in alto. Guardò fuori dalla vetrina la neve che cadeva, lenta; odiava l'inverno, non poteva essere altrimenti col lavoro che faceva. Eppure, da quella prospettiva, con le lucine azzurre a incorniciare il vetro, la gente che si stringeva per strada, la voce ininterrotta di Wade, era quasi... quasi bello.

Dio. Si prese la faccia tra le mani, le spalle che tremavano appena.

«Peter, che succede?» fece Wade, interrompendo bruscamente la sua storiella. Si allungò sul tavolo per avvicinarsi, tese la mano coperta da un guanto ma si fermò all'ultimo momento, le dita tese. «Stai male? Posso fare qualcosa?»

«No, no» disse Peter, ridacchiando, «dio, no.»

«Stavi ridendo? Io ero qui, preda di un mezzo infarto, e tu stavi ridendo?»

«No, è che...» Peter cercò di ricomporsi. «Frequentarti deve avermi contagiato un po', tutto qua.»

«Nel senso che sei molto più affascinante e intelligente di prima?»

«Nel senso che sono completamente matto» disse Peter, facendo cin-cin con la tazza di cioccolata (cioccolata!) abbandonata di Wade. «Buone feste, Wade. Continua a chiamarmi e a salvarmi il sedere dal freddo anche l'anno prossimo, per favore.»

Wade sorrise. «Ci puoi scommettere, dolcezza.»

 

 

 

 

2.

 

 

E' la conclusione di una serata come tante – lavoretto pulito, cattivone mandato in prognosi riservata, soldi incassati, doccia veloce e Peter che lo aspetta al solito posto – sì, insomma, quel tipo di serata cazzutissimamente perfetta.

Wade sta cominciando a pensare che sia tutto un po' troppo bello, per essere vero. È da un po' che quella routine va avanti: lavori lisci come l'olio e uno splendido Peter tutto per lui, che lo ascolta mentre beve un caffè, che ha le guance rosa per il freddo o per i fumi di una cioccolata, che lo guarda coi suoi grandi, grandi occhi ai quali non sfugge niente (sì, insomma, a volte è come se quel ragazzo sapesse tutto di lui, e diamine, se fosse tipo una spia Wade sarebbe in un milione di guai e dovrebbe ucciderlo, ma vuol credere con tutto se stesso che Peter non lo sia, perché ha lo sguardo troppo pulito e il cervello troppo fino e il culo troppo sodo).

Insomma, da qualche parte deve esserci il trucco, perché la felicità non è mai gratis, nemmeno sotto le feste, Wade lo sa bene.

E infatti eccolo qua, il momento, quello in cui tutto andrà irrimediabilmente a puttane (perché poi si dice 'andare a puttane' con accezione negativa? Insomma, non è certo una roba noiosa): c'è del vischio, appeso sopra la porta del bar. Loro stanno uscendo, le due ore di Peter sono finite, e quel vischio sta là, pronto per intercettarli. Dio, è proprio da Wade essere nervoso per una stronzata del genere, qualcosa che però potrebbe risultare potenzialmente micidiale per l'equilibrio creato con Peter e quindi, di conseguenza, per la sanità di Wade.

Perché Peter, coi suoi bronci e le sue sferzate brusche, con le sue battute scadenti così in sintonia con quelle di Wade, Peter, ecco... lui lo calma. Gli fa bene al cuore. Gli fa venire voglia di diventare un essere umano leggermente migliore.

E adesso vedrà il vischio, si girerà e dirà 'No, grazie, questo non faceva parte del piano' – perché bacarsi non ha mai fatto parte del piano, Wade non ha mai neanche solo pensato... ok, sì, eccome se l'ha pensato, ma non si è mai voluto imporre. Baciare lui,