Gemette e socchiuse gli occhi all’inattesa sensazione di sollievo che non ricordava più fosse possibile provare dopo tutto quel dolore.

Che dolore?

“Scotti!” disse la voce in poco più che un bisbiglio.

Tornò ad osservare il volto e, per adesso, la fiamma se n’era andata. Sempre che non fosse frutto della sua immaginazione, quel viso esprimeva preoccupazione.

“Bevi un po’ d’acqua,” mormorò prima di muoversi a prendere un bicchiere da qualche parte alla sinistra del letto. Una volta tornato, con una mano gli sollevò la testa mentre con l’altra gli somministrava il liquido a piccoli sorsi.

Per un attimo intravide di nuovo la fiamma e si irrigidì, osservando il volto che lo studiava curioso mentre lo aiutava a riadagiarsi sul cuscino.

L’ultima immagine che spiò prima di ricadere incosciente, fu quel volto allungarsi su di lui e soffiare su di una piccola candela accesa dietro il letto, rimasta, fino a quel momento, fuori dal suo campo visivo.

***

Era notte e la luna non era visibile in nessun angolo di cielo. A illuminare la Terra solo le stelle, ma non erano abbastanza.

Il falò scoppiettava di fronte a dove riposava seduto su uno scomodo pezzo di legno.

Era da solo. Completamente solo.

Sentiva la gamba fargli male, ma non capiva se era reale. Il crepitio del fuoco e il coro di civette e grilli l’unico concerto di quella serata.

Rimase ad osservare le fiamme che consumavano la poca legna avanzata, finché non furono talmente deboli che dovette alzarsi per buttarci l’ultimo pezzo che lo separava dal congelare nell’ombra. Quello su cui era seduto.

Pigramente il falò riprese vita, e in quell’istante si alzò una leggera brezza che diede voce agli alberi dietro di lui.

Non appena si accorse che ogni canto dalla foresta era cessato, lasciando spazio a un assordante silenzio, un brivido ghiacciato percorse la sua spina dorsale.

Con la stessa calma che la fiamma aveva impiegato a riprendersi, lui si voltò verso gli alberi alle sue spalle. Nelle ossa sentiva quel timore che non viene mai pronunciato ad alta voce, che ogni respiro possa essere l’ultimo e un passo la conclusione di un cammino lungo una vita.

Aveva paura, e se il suo istinto avesse avuto ragione allora avrebbe preferito un secondo di ignoranza in più.

Dietro alle sue spalle non trovò niente se non la sua ombra che si muoveva a scatti a causa del vento che faceva sventolare la fiamma. Tuttavia gli sembrò di aver visto qualcosa con la coda dell’occhio. Non fece in tempo a voltarsi che addentro la boscaglia di fronte a lui, lontano e troppo vicino, spuntò una piccola luce rossastra e scintillante.

La osservò per qualche minuto senza perderla di vista e si accorsa che essa non accennava a muoversi.

Così si mosse lui.

Si allontanò dal fuoco di qualche passo senza mai avvicinarsi alla netta linea di divisione che formavano gli alberi. La luce lo seguì, fermandosi esattamente dritta a lui di fronte.

Deglutì, facendo sciogliere un nodo che gli si era formato in gola.

Tenendo i piedi ben piantati dov’era, si sporse verso quel curioso fenomeno che gli stava rendendo difficile respirare.

La luce si fece più grossa, più vicina. Gli stava venendo incontro senza fretta e proprio in quel momento la fitta alla gamba tornò a farsi sentire più intensa di prima.

Provò ad indietreggiare ma perse l’equilibrio e cadde all’indietro. La luce era quasi uscita dal bosco e lo stava raggiungendo.

Si spinse all’indietro con la gamba buona, tentando di strisciare, ma il male e la paura erano troppo forti.

Dalle labbra sfuggì un urlo e tutto si spense.

Il fuoco.

Le stelle.

Probabilmente anche la sua vita.

***

Riemerse annaspando bisognoso d’aria, gli occhi che rapidi perlustravano i dintorni in cerca della luce, ma non c’era.

Si scoprì essere disteso a letto, di nuovo, ma questa volta era da solo con le pareti grigie e un po’ di marrone qua e là. Ora riconosceva che i muri erano in pietra e il marrone altro non erano che colonne in legno che adornavano gli angoli della stanza, a sua parere spoglia. Non c’erano quadri né addobbi d’alcun tipo. Senza accorgersene assunse un’espressione contorta mentre formulava quell’opinione.

Si sentì strano ad averne una.

Come se quei pensieri non gli appartenessero e con loro la sua mente.

Ma non si soffermò molto a rimuginare, notando che anche la porta era in legno e, nel muro ad essa opposto, in alto, c’erano due finestrelle rettangolari che non lasciavano intravedere niente di ciò che stava al di fuori.

Era comunque contento di quel po’ di luce che illuminava il giusto quel posto. Per ora gli bastava.

Mentre studiava il tappeto sopra il parquet tra il letto e la parete sinistra, si accorse che la gamba non aveva ancora smesso di fargli male.

Ritrasse un braccio a sé, provando a muoverlo per la prima volta.

Funzionò.

Estrasse entrambe le braccia da sotto le coperte e si studiò le mani con attenzione. Era come se non le avesse mai viste e in un certo senso era così.

No… era così.

Era la prima volta che vedeva queste mani,