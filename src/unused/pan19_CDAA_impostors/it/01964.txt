neri, mentre le onde del mare si infrangono con un sommesso brontolio sulle rocce disseminate sulla spiaggia sotto di voi.
Ti vede subito arrivare, come se ti aspettasse, come se il suo cuore l’avesse avvertita, ed in un istante è tra le tue braccia, avvinta a te. La stringi forte, coll’incontenibile desiderio della tua passione d’amore, inebriato dal suo profumo che ti fa scordare anche tutte le odorose fragranze della colazione, soggiogato dalla calda e sensuale morbidezza del suo corpo.
Infine la sciogli dal tuo passionale abbraccio e lei ti osserva, come estasiata: tu, illuminato in pieno dal sole, il torso nudo ed i pantaloni neri che fasciano troppo stretto il tuo desiderio.
Ti guarda e sorride.
Poi osserva meglio quei dannati bottoncini e una risata maliziosa aleggia silenziosa su quelle labbra rosse che vorresti solo baciare con affamata ed incontenibile passione.
Poi ti sorride e basta, gli occhi luminosi.
Ti sorride con amore.
Non riesci ancora crederlo, anzi, a dire il vero non capisci come sia possibile, eppure è proprio così: Elyn ti vede “bello”.
Tu, il ragnetto sgraziato. Tu, il ragazzo magro e pallido come una pianta cresciuta al buio. Tu, il pipistrello oscuro.
Tu. Severus Piton. Il Mangiamorte. L’assassino. Il traditore.
Tu. Severus Piton. L’eroe doppiogiochista. La coraggiosa spia. L’uomo fedele a Silente fino alla morte.
Tu, Severus Piton.
Tu, Severus.
Tu, l’uomo che Elyn ama.
Ti specchi nelle sue chiare iridi nocciola e, illuminato dal sole, per un breve istante ti vedi come lei ti vede, con gli occhi dell’amore, oltre ogni realtà. Lo vedi che per lei sei realmente “bello”, lo vedi nella luce dorata che illumina i suoi occhi.
- Severus!
Solo un breve sussurro colmo d’amore, prima che le tue labbra lambiscano le sue: sanno di zucchero e di panna, hanno il sapore della felicità e dell’amore. Profumano di futuro. Il vostro futuro.
La stringi forte e la baci con passione, come se non volessi mai lasciarla, come se temessi che potesse svanire come neve al sole. E qui di sole ce n’è così tanto!
Per un attimo sembra ribellarsi alla tua stretta, poi si lascia vincere dalla passione del tuo bacio e la senti stringersi al tuo corpo, e farsi piccola mentre si abbandona a te. C’è il sapore del sole sulle sue labbra, e il profumo del mare. Poi senti il dolce amaro della marmellata d’arancia, la morbidezza del burro, e le briciole di pane: la piccola affamata, impenitente golosa, ha già cominciato la colazione in tua assenza, mentre tu sognavi di affondare nel suo corpo e farla tua, ancora e ancora.
Ti ritrai dalla sua bocca sorridendo, poi le lecchi goloso la guancia seguendo il dorato baffo di marmellata d’arancia.
Zenzero e cannella.
Il profumo è inconfondibile. Come hai fatto a non accorgertene prima? I suoi baci devono averti proprio stregato.
Zenzero candito, dolce e bruciante, sulla sua guancia, oltre il breve sentiero di marmellata.
Cannella, polvere minuta sulla punta del suo naso, profumo pungente ed avvolgente. Il tuo olfatto addestrato riconosce subito la nota pepata, ma più dolce, della pregiata varietà di Sri Lanka.
Elyn ride, mentre la guardi. Sai benissimo il perché: vedi il desiderio brillare incontrollato nei tuoi occhi neri riflessi nelle sue dolci iridi nocciola piene di luce.
Ti afferra per la mano e ti trascina verso la tavola imbandita:
- Prima la colazione, - esclama soffocando una risatina maliziosa, - e poi…
La guardi mentre risplende nel sole, il blu intenso del mare alle sue spalle ed un bianco velo semitrasparente a raccontarti tutti i sensuali segreti del suo corpo, i lunghi e morbidi riccioli castani a volare liberi nella brezza marina.
È la tua donna.
Ti ama e tu la ami.
È tua…
Ti obbliga a sederti ed ubbidisci volentieri, il sole alle tue spalle e la tavola imbandita tra te e il verde blu del mare infinito.
Tendi la mano ed Elyn ti si accoccola vicino; allarghi il braccio e la stringi a te. Poi, ancora non soddisfatta, quasi come una bimba si insinua tra le tue gambe e con studiata lentezza conquista il posto sulle tue ginocchia, a pochi millimetri dall’evidenza del tuo desiderio.
L’oro luminoso e brillante dei suoi occhi è davanti al profondo abisso notturno dei tuoi.
E le sue labbra sono davanti alle tue.
Assolutamente irresistibili.
Non percepisci più alcun profumo. Vuoi solo gustare il sapore della sua bocca.
Intingi appena l’indice nella marmellata d’arancia e poi lo appoggi sulle labbra di Elyn, piano, lasciando una perla d’ambra.
La guardi e le sorridi.
Deglutisci a fatica mordendoti appena le labbra.
La guardi e la desideri.
Poi la baci, piano, la punta della lingua a lambire i contorni della dolce perla dorata, le labbra ad assaporare il gusto dolce amaro della marmellata che si appiccica sulle tue.
Non ti è mai sembrata così buona la marmellata d’arancia. E nemmeno lo zenzero e la cannella, a dire il vero.
Elyn ti sorride, il desiderio