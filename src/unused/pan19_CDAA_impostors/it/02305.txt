La registrò col cellulare per i posteri.

In tutto quello, l’unica cosa confortante era che anche Paige sarebbe andata a New York, a studiare a un conservatorio prestigioso – e Derek era incredibilmente fiero di lei – e quindi non sarebbe rimasto da solo, magari a piagnucolare in modo patetico davanti a una birra, e magari pure in un angolo di una casa di una confraternita durante una festa.

«Abbiamo solo diciotto anni, andiamo a conquistare New York!» gli disse Paige sarcastica prima di partire, con l’aria di una che intendeva "Guai a te se provi a trascinarmi a una festa di una confraternita piena di atleti megalomani!", ma non che Derek fosse in vena di feste.

L’unica cosa certa era che non sapeva ancora né come né quando, ma un giorno il ricordo di Stiles e tutto ciò che non avevano avuto non gli avrebbe fatto più così male.

O almeno lo sperava.


          (See the end of the chapter for  notes.)
          

 

Derek non impiegò molto a capire che Stiles l’aveva bloccato su Facebook, e non volle neanche dargli torto, non solo perché era consapevole di avergli fatto male, ma perché al posto suo avrebbe fatto lo stesso: Beacon Hills era una piccola cittadina e fino a qualche settimana prima avevano frequentato lo stesso liceo, e ciò voleva dire che anche se non erano amici su Facebook, potevano vedersi di continuo nella home per via delle decine di amicizie comuni e dei tag. Era una cosa che avrebbe provocato a chiunque un attacco di acidità allo stomaco.

Aveva intuito però che Paige di tanto in tanto stalkerava Stiles su Facebook, perché era la sua migliore amica e lo conosceva, e sapeva che prima o poi lui avrebbe ceduto e le avrebbe chiesto "Dimmi come sta Stiles" e allora lei gli avrebbe sciorinato tutti i frutti del suo spionaggio.

Per il momento, però, non le aveva chiesto niente, e lei non gli aveva nemmeno accennato qualcosa.

Derek non ebbe grossi problemi ad adattarsi alla vita da dormitorio al college, visto che aveva vissuto con una famiglia molto numerosa e con conseguente zero privacy. Più che altro i primi mesi faticò a ingranare con il nuovo ritmo di studi e gli allenamenti di basket più pesanti, ma anzi questo lo aiutò a distrarsi.

Lui e Paige, come già previsto, strinsero amicizie nuove in ambienti molto diversi, con interessi diametralmente opposti, ma il loro rapporto restò assolutamente invariato, anche se Derek, per paura di perderla, la convinse a pranzare fuori insieme almeno una volta alla settimana, sempre allo stesso giorno.

Era una cosa buona costruirsi nuove abitudini, nutrire il tempo di cose nuove per aiutarlo a fare cicatrizzare certe ferite profonde.


 

Fu solo cinque mesi dopo che Derek per la prima volta baciò un’altra persona, durante la festa di compleanno di uno dei ragazzi della sua squadra. Non fu spiacevole, ma non lo entusiasmò per niente. Non riuscì nemmeno a farci sesso, la riaccompagnò solo a casa.


 

Durante le vacanze trascorse a Beacon Hills non era stato molto difficile evitare Stiles, soprattutto durante quelle natalizie, perché la sua famiglia l’aveva praticamente costretto a passare tutto il tempo con loro, e a lui non era dispiaciuto. Gli erano mancati tutti, in fondo.

Fu solo con l’arrivo dell’estate, quando Cora al telefono cominciò a parlargli delle sue scelte per il college – lei preferiva restare in California, a differenza di lui e Laura – che Derek tornò a pensare più del solito a Stiles.

Chissà che college avrebbe scelto. Non si illuse però neanche per un solo secondo di ritrovarselo a New York.

Passò un paio di giorni a rimuginarci sopra di malumore, sentendosi il petto stringere all’idea di non sapere in che parte degli States si sarebbe trovato Stiles all’inizio del prossimo anno accademico. Stiles avrebbe iniziato una nuova vita, avrebbe vissuto esperienze nuove, e a lui non era neanche dato sapere dove. Non era neanche giusto che lui lo sapesse, non era giusto che lui si informasse, eppure alla fine cedette.

Una sera che era da Paige e lei era al computer, restando seduto sul suo letto e con lo sguardo fisso sulle pagine di un libro aperto, le chiese quieto ma diretto «Sai per caso in quale college andrà Stiles?»

Lei respirò a fondo e afflosciò le spalle, si voltò a guardarlo rivolgendogli un sorriso malinconico. «Stanford» scandì bene. «Mi dispiace, Derek… non verrà a New York».

No, non si era illuso, solo… ci sperava?

Era quasi un anno che non vedeva una sua foto nuova, ma teneva ancora nel cellulare una delle ultime che gli aveva scattato – sorrideva, sullo sfondo c’era la parte interna del finestrino posteriore della jeep, Derek gliel’aveva scattata mentre era seduto fra le sue gambe – nonostante le persone nuove che aveva baciato ormai ammontassero a sette e quelle con cui era andato a letto a tre.

La vita al momento faceva un po’ schifo e lui si sentiva un filo patetico, ma… un giorno tutto avrebbe fatto meno male, o almeno così continuava a ripetersi.


 

Per le vacanze estive, Paige non lo fece tornare a Beacon Hills, lo trascinò con sé a surfare sulla loro costa, perché «Ho voglia di fare una cosa davvero alternativa, Hale