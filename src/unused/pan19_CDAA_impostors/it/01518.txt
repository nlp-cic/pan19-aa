hai rammendato il cuore e non so neanche come tu abbia fatto… l’ho sempre tenuto blindato da quel giorno…’. 





 



Vedo appannato, le lacrime continuano copiosamente a scendere inondandomi gli occhi.

Come puoi dirmi che mi ami, in questo modo, con queste parole,  e poi non lottare per noi? Come accidenti fai ad essere così dannatamente altruista e al tempo stesso egoista? Dio, se solo di avessi davanti probabilmente ti strozzerei con le mie mani, ma poi ti abbraccerei con tutta la forza che possiedo per non farti più andar via. Mi manchi, stupida che non sei altro e ti amo anche io… da morire.

 



‘Non so come questa storia andrà a finire. Ieri ho parlato con la dottoressa e l’operazione è rischiosa. Non so se riuscirò ad aprire gli occhi e tornare a vedere, ma non potrei mai vivere in un mondo dove io non ti possa vedere, dove non mi possa perdere nei tuoi stupendi occhi, quelli che mi guardano così intensamente da farmi tremare, non ce la farei, per me sarebbe come morire, sarebbe un vero inferno. Lo so che sei arrabbiata, se puoi però... cerca di perdonarmi, e ti prego non odiarmi, non riuscirei proprio a sopportarlo...’. 




 


Ci puoi scommettere il culo che sono incazzata, ma non riuscirei mai ad odiarti, non ci riesco, ci ho provato e anche tanto, ma non ce la faccio. Non sai cosa darei per averti di nuovo qui… con me.

 



‘Grazie Clarke, per tutto quello che hai fatto per me, mi hai mostrato che non bisogna aver paura d’amare, e che, per  quanto dolore tu abbia sofferto, vale la pena buttarsi per la persona giusta. Credo che la mia persona giusta sia tu, il mio cuore ha già deciso… ti appartiene.





Con tutto il mio amore,





Lexa…’



 

Stringo sempre più forte quel pezzo di carta fra le mani. Ormai bagnato dalle gocce delle mie lacrime. Me lo porto al petto come per abbracciarti, ma il vuoto che sento è terribilmente doloroso. Più cerco di calmarmi, più mi innervosisco e le lacrime aumentano, arrivo ai singhiozzi. Piango in modo disperato per diverse ore, perdendomi a rileggere le tue parole, più e più volte. Fino a che esausta non mi addormento.

 

///

 

Il mattino seguente, mi sveglio con un mal di testa allucinante, gli occhi gonfi e il viso ancora impregnato di lacrime, ormai diventate secche. Mi sento come se mi avesse appena investito un treno merci a tutta velocità. Vado in bagno cercando di darmi una sistemata, ma quando vedo il mio riflesso, mi rendo conto che è un’impresa eroica. Ciononostante, dopo aver fatto una doccia mi sento un po’ meglio.

Mentre mi vesto trovo la tua lettera per terra. Probabilmente durante la notte mi è caduta. Il pensiero di strapparla e buttarla nel cestino, mi sfiora la mente, ma non ne ho il coraggio. Così con estrema cura la metto dentro al cassetto del mio comodino.

Controllo l’ora e vado a fare colazione, sperando di non incontrare nessuno e non essere così costretta a dare delle spiegazioni.

Per una volta la fortuna mi assiste. La casa sembra deserta. Faccio colazione in fretta e furia, impantanandomi, di nuovo, negli ennemila pensieri che mi torturano il cervello. Sorrido inconsciamente trovando la soluzione ai miei problemi.

Indosso il tutore, preparo il borsone e mi dirigo in un posto in cui non entravo più da tempo. Non dista tanto da casa mia, infatti in meno di mezz'ora sto già parcheggiando.

Afferro la borsa e quando leggo l’insegna ‘Britannia Ice Rink’, inconsciamente sorrido.


Clarke, si torna in pista! 


 

Quando entro dentro comincio a respirare a pieni polmoni. Oddio, quanto mi era mancato il ghiaccio, il suo odore mi inebria e le sensazioni che mi scatena sono inspiegabili. Rimango lì, ferma ai bordi della pista, immersa nei miei pensieri. Delle voci mi riportano con i piedi per terra.

"Non ci posso credere... Clarke… Clarke Griffin! Oh Gesù, ma che bello vederti di nuovo qui!", mi saluta con entusiasmo Meg.

"Finalmente ce l'hai fatta a tornare da noi, eh Clarke? Ci sei mancata moltissimo!", esclama Jamie abbracciandomi.

Jamie e Meg sono i proprietari del ‘Britannia Ice Rink’, praticamente mi hanno visto crescere qui dentro. Da tempo sono entrati a far parte della mia famiglia, quasi come dei nonni, giovani, acquisiti.

"Ehi ragazzi, vi trovo in forma... mi siete mancati anche voi, veramente tanto. Volevo venirvi a trovare, ma non me la sono sentita. Non volevo farmi vedere triste e dolorante... ieri ho finalmente finito di fare riabilitazione e oggi come prima cosa sono venuta qui. Che dite posso entrare in pista per un paio d'ore? O avete già delle prenotazioni?".

"Clarke, tesoro per te troviamo sempre il modo, lo sai... ma, correggimi Jamie, mi pare che stamattina non ci sia niente fino alle 14, ricordo bene?", chiede Meg a suo marito.

"Si, si. Clarke l'unica cosa è che verso mezzogiorno Jeffrey porta la Zamboni in pista, ma non ti dovrebbe dare fastidio".

"Ragazzi non so se le riesco a reggere tre