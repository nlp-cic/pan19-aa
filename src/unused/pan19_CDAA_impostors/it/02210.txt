carissima amica per me e tu, in teoria, dovresti saperlo »  disse Louis, tentando di rimanere paziente. Non voleva trovarsi a litigare ancora una volta con Harry per quella stupidissima questione.


« Però lei può tenerti per mano per strada, al contrario di me. Io devo sempre trattenermi, oppure devo starti lontano per non far cadere tutti questi castelli di sabbia che ci hanno costruito intorno! »


« Harry, ti prego… Cambiamo discorso. Non voglio litigare con te, non proprio il giorno del mio compleanno » .

« Tutto questo è più importante del giorno del tuo compleanno! »  urlò il riccio, sempre più arrabbiato nei confronti di Louis. « Boo, qui si parla di noi due, dei nostri sentimenti. Non puoi far finta che non ci siano, perché sappiamo bene entrambi che non è così! »

Il castano abbassò lo sguardo sulle sue ginocchia, mentre una voragine si creava nel suo petto, esattamente all’altezza dello stomaco. « E cosa dovremmo fare, allora? » fece, dopo un po’ che se ne stava in silenzio. Harry non rispose, si limitò ad abbassare la testa a sua volta.


Louis non sopportava quando lui si lamentava del fatto che stessero nascondendo quello che provavano l’uno per l’altro al mondo intero. Ma la cosa che più lo mandava fuori dai gangheri era il fatto che il più piccolo se ne lamentasse e che non fosse in grado di porvi alcun rimedio.


«  Finisce sempre così, vedi? »  continuò il castano, amareggiato. « Odio quanto ti lamenti di tutto questo e poi non riesci a trovare una soluzione, nemmeno la più semplice. Odio il fatto che Eleanor e Taylor siano obbligate a farci da beard. Odio il nostro management e la nostra casa discografica, che ci costringono ad inscenare questa buffonata da troppo tempo. Ma, più di tutto, odio noi due, che ci facciamo trattare come due stupidi burattini! »

Il riccio boccheggiò per qualche istante, incapace di reagire di fronte alle parole del più grande. Poi, preso un bel respiro profondo, disse: « Ed io odio te, soprattutto quando fai questa stupida lista delle cose che odi ». Louis spalancò gli occhi, incredulo a quello che avevano sentito le sue orecchie. Harry non poteva avergli davvero detto che lo odiava. « Non meravigliarti di quello che hai sentito, Boo. Hai capito perfettamente, fidati ».

« Bene, allora »  fece, alzandosi finalmente dal divano. « Perché io odio te! »


A quelle parole, il riccio si sentì come se qualcuno lo avesse appena schiaffeggiato. Cadde in un momentaneo stato di trance e si riprese solo quando sentì una porta del piano di sopra della casa, chiudersi violentemente. Louis, dopo quello che gli aveva urlato contro, era corso a rifugiarsi in camera sua, come faceva tutte le volte che i due litigavano.


***

 

Louis William Tomlinson era steso sul letto a pancia all’aria, lo sguardo fisso al soffitto bianco della sua stanza. Stava continuando a darsi del perfetto stupido, da circa una decina di minuti. Non poteva davvero aver detto alla persona più importante della sua vita che la odiava. Doveva essere stato qualcun altro che, impossessandosi del suo corpo, glielo aveva fatto urlare. Lui amava Harry, forse anche più di se stesso, quelle parole non potevano davvero essere uscite dalla sua bocca. Si sentiva in colpa, tremendamente in colpa. Come poteva averlo fatto?

Il castano non sopportava leggere sui giornali di gossip di lui ed Eleanor, figuriamoci se poteva sopportare di leggere notizie su Harry e Taylor Swift, la sua “nuova fiamma”. Avrebbe tanto voluto esserci lui su quei giornali di gossip, in compagnia del riccio. Invece doveva recitare la parte del buon amico e compagno di band, quando avrebbe tanto voluto urlare al mondo che loro due si amavano. Si, perché tra loro era amore, amore vero, come quello dei romanzi rosa. Quell’amore che ti fa camminare a diversi metri dal suolo, che ti fa sentire le farfalle nello stomaco e le ginocchia molli. Quell’amore che arriva una volta nella vita. Ma loro, quell’amore così bello, così puro, erano costretti a nasconderlo.

Lasciò che le palpebre calassero sui suoi occhi azzurri, mentre un sospiro usciva dalle sue labbra. Era così duro fingere che fossero solo grandi amici, quando c’era molto di più sotto. Perché Harry lo aveva accettato così com’era, con i suoi pregi ed i suoi difetti, come nessuno aveva mai fatto prima. Perché Louis, da quando lo conosceva, era una persona migliore.

 

“They don’t know how special you are, they don’t know what you’ve done to my heart”.

 

Harry aveva preso il cuore di Louis tra le mani e lo aveva protetto, aveva vegliato su di esso, come se fosse stato il suo e non aveva permesso a nessuno di fargli del male. Lui era speciale per il castano e Louis doveva dirglielo, doveva ricordarglielo, soprattutto dopo il loro litigio. Ne sentiva la necessità. Si alzò ed uscì dalla sua camera, per andare a bussare a quella del più piccolo, esattamente accanto alla sua.

« Posso entrare? » gli chiese aprendo appena la porta.

« Vattene » disse Harry, continuando