? Ho fatto una lista.” E poi sorride. Ovviamente il fatto che sorrida fa sorridere anche Clark perché lui è dannatamente debole e Kon è… Kon. Non è suo figlio, certo, ovviamente, ma è importante. È un ragazzo importante per lui, per questo ha accettato che portasse i suoi cognomi, i cognomi dei suoi genitori e Conner, Kon, li porta entrambi con così tanto orgoglio, con così tanto onore, che Clark si congratula con se stesso per aver preso questa scelta e aver lasciato che quel ragazzo entrasse nella sua famiglia. E allo stesso tempo si ringrazia, perché, cosa avrebbe adesso, altrimenti?

Si passa una mano sul viso e guarda l'ora. Krypto continua a scodinzolare e fa cadere a terra un paio di libri da uno scaffale. L'appartamento di Metropolis è decisamente troppo piccolo per un cane come lui. Forse anche per una famiglia come la loro. “Che lista?” chiede e si sistema gli occhiali sul naso. Osserva il ragazzo sedersi sulla sedia accanto alla sua e prendere dalla tasca degli jeans un foglio stropicciato e cercare di stirarlo con i palmi delle mani sul tavolo. Krypto si sdraia sotto il tavolo e tiene soltanto gli occhi alti sulle loro ginocchia. La scrittura di Kon è sorprendentemente chiara, anche sotto le righe d'inchiostro nero, usate per cancellare le parole, e Clark riesce a leggere una parola scritta qua e là, nonostante decida di far finta di niente. Si toglie gli occhiali e appoggia il viso sulla mano.

“Mi hai detto che io non sono te.” Kon si lecca le labbra e si sistema meglio sulla sedia. “E sicuramente non sono Kara, cosa che immagino vada più che bene. Perché io sono io.” Strofina le mani una contro l'altra e prende un respiro. “E queste sono le cose che voglio essere.” Strofina le mani contro il tessuto degli jeans. Krypto scodinzola, come a volergli dare un po' di quel coraggio che gli manca, anche se non sa che gli manca, e fa tremare il tavolo.

“Vuoi essere un pompiere.”

“Quella parte l'ho cancellata.”

Clark abbassa la testa con un sorriso e annuisce. Kon è seduto con la schiena dritta e lo guarda, poi guarda il pezzo di carta sul quale ha scritto e deve avere le mani sudate. “Non vuoi diventare calvo.”

“Sono stato davanti allo specchio per ore per assicurarmi di non star diventando calvo.”

Clark non riesce a non sbuffare una risata, prima di alzare lo sguardo per osservare il ragazzo. “Io…” inizia. Ha un articolo da scrivere e la sua pagina è completamente vuota. Gli appunti sono sparpagliati per la stanza. E, quando ha detto a Kon che poteva essere quello che voleva, perché lui è Kon El e, per quanto gli possano dire il contrario, per quanto possano ricordargli che è un esperimento, un clone, o chissà cos'altro, nessuno può essere lui, e nessuno può essere lui meglio di lui. Non voleva chiedere a Kon cos'avrebbe fatto da grande. Voleva spronarlo ad essere se stesso, a non seguire nessun altro che non fosse il suo cuore. Un cuore veramente grande, Clark lo sa. Un cuore che dovrebbe essere ascoltato. Un cuore che possono dirgli che è pericoloso, ma che è importante. Clark lo ha imparato sulla sua pelle. (Allora perché è fermo nel suo appartamento e non riesce a scrivere uno stupido articolo?) “Qui c'è scritto un buon amico” punta, cercando un appiglio a cui aggrapparsi. Un buon proposito, immagina. Chi non vorrebbe essere un buon amico? Clark pensa a Batman. Chi non vuole essere un buon amico?

Kon sorride con una tenerezza che, forse, è riservata soltanto a Krypto. Si accarezza la fronte con due dita e sembra volersi nascondere dietro il ciuffo di capelli che non arriva nemmeno alla sua fronte, da quando Kara ha deciso che è capace di tagliare i capelli. La schiena si curva un poco e forse adesso vuole soltanto scappare via. “Già” risponde. Poi sembra volersi dare coraggio, prende un altro respiro profondo e chiude gli occhi per pochissimo tempo, un nano secondo che fa passare per le loro menti le cose più disparate. Clark non riesce a smettere di pensare a Batman. Kon cerca soltanto di trovare le parole giuste. “Stavo… io…” Tira un sospiro esasperato, prima di passarsi una mano sul viso e cercare di gonfiare di nuovo il petto di aria. “Io non… Tu sei un buon amico.” Poi sbarra gli occhi e alza i palmi delle mani, come a volerlo fermare fisicamente. “Nel senso. Lo so che non sono te. E tu me lo hai detto. E io lo so che non lo sono. E io sono io. E va bene ma stavo parlando con T-… Red Robin. Stavo parlando con Red Robin e lui ha detto una cosa sul non essere come Batman, ma che ammira tantissimo Batman. Nel senso. Red Robin non è Batman e non lo sarà mai, non questo Batman, non così, non penso, ma ci sono cose che… ci sono delle cose di Batman che Red Robin vorrebbe avere. E anche io. E ci sono cose tue