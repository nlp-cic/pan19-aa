confuso.
Una volta, Stark mi ha portato con l’inganno in uno di quei locali che chiamano “nightclub”. Mi aveva convinto, raccontandomi la baggianata che fosse solo un club per gentiluomini, in cui si beveva e ci si poteva rilassare fumando un buon sigaro e discutendo educatamente. E io come un fesso gli ho creduto!  Non immaginavo certo che mi avrebbe portato in un... un postribolo!
Era pieno di giovani e giovanissime, inguaiate in costumi troppo succinti per lasciare qualcosa all’immaginazione, che si dimenavano come delle ossesse intorno a dei pali, al ritmo di roba talmente assurda e martellante che è impossibile chiamare musica.
Quando una di quelle fanciulle, con addosso solo un minuscolo reggipetto ed un fazzoletto come gonna, mi si è seduta in grembo provando a baciarmi, non c’e l’ho più fatta. E sono fuggito verso l’uscita a passo di carica. Mi sentivo denigrato e privato della mia intimità. Non so come facesse quella ragazza a non provare i miei stessi sentimenti!
«Suvvia Rogie! Voleva solo essere amichevole!» aveva commentato Stark, tallonandomi con un ghigno divertito. L’avrei preso a pugni in faccia, se solo non fossi stato convinto che la cosa l’avrebbe deliziato ancora di più, rendendomi il suo passatempo preferito, fino alla sua prossima mania. Così mi sono limitato ad ignorarlo platealmente per tutto il viaggio di ritorno.
So che lo fa per farmi ambientare, perché così non sia più solo, e non mi senta un pesce fuor d’acqua ogni volta che devo presentarmi a qualche evento mondano. Semplicemente è la copia sputata di suo padre. E questo non è proprio un complimento. Anche Howard era a dir poco pessimo nei rapporti umani. O almeno lo era fino a prima del mio lungo sonnellino nel mare polare artico. Ma, visto il figlio ed i suoi insormontabili problemi con la figura paterna, sono convinto che non sia poi migliorato molto invecchiando. Inoltre, so quanto quel egocentrico di Stark Jr sia fanatico di formule, enigmi e problemi da risolvere. Ed inizio a convincermi che veda in me un’accozzaglia incredibilmente stimolante di questi elementi.
Quel che è peggio é che comincio a credere abbia ragione. Ci sono dei giorni, quelli in cui non succede niente e Capitan America non serve, in cui devo semplicemente vivere come un uomo normale con una vita normale. Ed è in quel quieto tran-tran che mi sembra di essere un morto che cammina. Mi sento un alieno, atterrato su un altro pianeta, che non ha più una casa a cui tornare. So che sono passati solo settanta anni, ma sembrano un’infinità. E del mio mondo non rimane più nulla. Brooklyn è diventato irriconoscibile, come l’intera New York; il traffico farebbe impazzire chiunque, la gente è diventata più chiassosa, volgare, cinica e disperata. E priva di valori. Non solo la patria e lo spirito di sacrificio, ma anche l’amicizia, il rispetto, l’amore.
Ed è quando mi siedo nel parco vicino al mio nuovo appartamento, nel mio vecchio quartiere di cui non riconosco quasi più nulla, che mi soffermo a pensare a tutto quello che mi è stato portato via dal ghiaccio. Mi riempio di malinconia e rimpianti per un ballo perso per sempre, per quella promessa infranta, per aver perso il mio primo grande amore. Ma è la notte ad essere davvero straziante. Quando non riesco a dormire e nessun sonnifero può darmi sollievo, mi giro e rigiro nel letto, sperando che il sole arrivi presto. E di non sognare.
Perché se lo faccio, in una notte simile, ci sono solo incubi ad aspettarmi dietro le palpebre chiuse. Fantasmi del passato in uniformi nere, bombe che ti esplodono a pochi metri, amici persi durante le battaglie. E Peggy.
Lei era diversa, unica. Era forte e decisa, ma non perdeva mai la sua grazia, né quando sorrideva confortante né quando prendeva a pugni in faccia quell’idiota di Hodge. Ed io ne sono ancora innamorato.
E’ capitato anche quando sono stato ospite di Stark, mentre ristrutturavano l’alloggio che lo S.H.I.E.L.D. mi ha assegnato. Non potevo dormire, così sono andato nel salotto del suo attico, per osservare la città dall’alto. Deve essere stato quel suo calcolatore ad avvisarlo della mia inquietudine. Me lo sono trovato alle spalle, in canotta e boxer, che sbadigliava pigramente. Avevo visto la mia faccia nel riflesso del vetro. Un cadavere sarebbe sembrato più in salute di me.
Mi aspettavo qualche commentino acido e sarcastico, invece non ha detto nulla. Mi ha palesemente ignorato, superandomi, diretto al bancone del bar e ne è tornato con un liquore di qualche tipo e due bicchieri
«Io non...» non mi ha lasciato finire, spingendomi il bicchiere letteralmente sotto al naso. E poi mi si è seduto di fianco, con la bottiglia ancora tra le mani. Ed ha iniziato a parlare. Di qualunque cosa gli passasse per la mente. E credetemi, non volete sapere cosa passi in un minuto nella mente di Anthony Stark.
Non so come ci sia riuscito, tra un discorso sull’instabilità dei protoni nel palladio ed un ipotetico scontro tra Thor e Hulk