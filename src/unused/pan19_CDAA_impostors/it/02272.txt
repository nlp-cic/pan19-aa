secco. Del tipo che già vedere un nuovo sorriso è un colpo al cuore, se poi si conta che un attimo prima la bocca di Dean gli era a tanto così dalle labbra, ecco spiegato perchè Castiel aveva pensato di morire. O di essere già arrivato in Paradiso senza passare dal ‘Via!’.
Quel sorriso gli aveva mozzato il fiato, facendolo arrossire per le implicazioni che nascondeva. Implicazioni che erano poi uscite allo scoperto soltanto qualche tempo dopo, ma per il momento era tutto ancora un dolce segreto.
 
La prima volta che si erano baciati, baciati davvero, baciati come succedeva nei sogni di Castiel, era stato bello. Bello un sacco, come aveva mormorato Dean un attimo dopo, con il cervello in pappa.
Non aveva ammesso di essere agitato e avere le farfalle nello stomaco, ma si era capito fin troppo bene: le sue lentiggini erano rosse come tizzoni ardenti e i suoi occhi scattavano ovunque, agitati, senza fermarsi un attimo.
Era stato in quel momento che Castiel aveva avuto la fortuna di scorgere il suo sorriso imbarazzato e dio, avrebbe voluto pagarlo per poterlo rivedere ogni volta che gli pareva. Il che sarebbe stato all’incirca ogni dieci minuti, purtroppo per Dean.
Era stupendo. Una meraviglia unica.
Dean Winchester in imbarazzo è qualcosa di strano, che si ha la fortuna di vedere una volta ogni mille anni, tipo il passaggio di una cometa.
Il sorriso imbarazzato di Dean è un po’ un piccolo miracolo.
Era successo che la scuola era finita, le vacanze natalizie erano finalmente arrivate e con loro anche la gioia dei ragazzi e la luce irreale riflessa dalla coltre di neve che ricopriva la città.
Castiel era all’ultimo anno di college e Dean era andato, con una scusa più o meno casuale, scelta all’ultimo secondo, -che importava? Entrambi fremevano dalla voglia di vedersi e Castiel sarebbe rimasto volentieri zitto anche se Dean gli avesse detto che era andato a salvarlo dall’Apocalisse o qualcosa del genere,- ad aspettarlo fuori dall’edificio che forse quel giorno faceva meno paura del solito.
Merito della neve o forse dell’atmosfera natalizia.
Forse solo di Dean e Castiel.
In ogni caso, i due erano rimasti in giro tutto il pomeriggio, a bighellonare senza meta, vittime del dolce far niente delle vacanze appena iniziate. Castiel finalmente con la testa leggera, felice di non dover più pensare a test e progetti vari per un paio di settimane e Dean felice perché, beh, era con Castiel, no?
Erano finiti a lanciarsi palle di neve. E poi a baciarsi.
Castiel aveva pensato di bruciare vivo. Aveva le mani insensibili a causa della neve fredda e i capelli bagnati per colpa delle palle di neve che Dean gli aveva tirato contro fino a poco prima, ma stava ribollendo di caldo. Colpa forse delle mani grandi e ruvide dell’amico –amico? Solo questo? Potrebbe essere una bestemmia bella e buona,- sul suo volto, che lo carezzavano facendogli passare il freddo.
Dean aveva le labbra morbide e Castiel pensò che sapevano di zucchero filato e alcol, anche se era un mix improbabile.
Il bacio durò una vita, Castiel ci vide dentro il suo futuro e le sue paure, ciò che lo aspettava; quando si divisero, tornò alla realtà e fu strano. Però vide Dean sorridere.
Vide il sorriso imbarazzato, proprio quello, e ne rimase incantato.
Era stato un bellissimo regalo di Natale, anche se poi Dean gliene aveva fatto un altro, nonostante le sue proteste.
Dopo il bacio, il biondo si mordicchiava il labbro inferiore e i due erano ancora così vicini, le mani di lui ancora sulle sue guance, così vicini che quando Castiel alzò lo sguardo, gli si incrociarono gli occhi.
Dean sorrise un po’ di più, a quel punto, e Castiel lo baciò di nuovo perché lo amava ed era bello averlo finalmente capito.
 
In un modo o nell’altro, quella sera fecero l’amore.
Castiel era vergine. Non nel senso che non l’aveva mai fatto così con un ragazzo, ma proprio nel vero senso della parola. Non era mai stato neanche con una ragazza. Aveva sempre avuto cose a metà.
Il fatto era che scappava a metà dell’opera. E non è un modo di dire, faceva proprio così.
Aveva sempre paura e si sentiva stranamente in colpa, all’idea di andare fino in fondo con qualcuno, quindi quando si arrivava al punto di non ritorno, lui si tirava indietro, spaventato.
Non si può dire che fosse il tipico adolescente, almeno per questo. Chiunque altro si sarebbe lanciato senza pensarci due volte, ma non Castiel.
Castiel amava Dean, di conseguenza lo aspettava.
La sua testa non sapeva spiegarsi il perché, ma capì, anni dopo, che quella paura era semplice terrore di farsi toccare a quel modo da qualcuno che non fosse Dean, perché il suo corpo aveva sempre saputo di amarlo, a differenza della sua mente, che continuava a negarselo, e a nasconderlo nel buio nell’inconscio.
Insomma, finirono a letto insieme, -anche se in realtà a letto ci finirono dopo le prime due volte, troppo presi da tutto ed eccitati l’uno dalla pelle dell’altro per riuscire a raggiungere la camera da letto,- e fu