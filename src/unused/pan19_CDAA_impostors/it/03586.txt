ora gli ricadeva mollemente lungo le braccia. Si voltò con un sorriso non appena sentì la porta aprirsi. Sapeva sempre se ero io o meno. Diceva che riusciva a riconoscermi dal passo e dal respiro. Non so se fosse vero, ma in quei giorni non c’era niente di più bello che guardare Thomas sorridere e sapere che era solo per me. Sorrisi a mia volta, solo per un istante e solo con un angolo della bocca.

«Oggi siamo riusciti a fare finalmente dei passi avanti. Se Peter riesce a portare il Lord dalla nostra parte, cosa che credo più che possibile, potremmo quasi avere il benestare del consiglio per ricevere le grazie» disse con entusiasmo, quell’entusiasmo che lo caratterizzava, quell’entusiasmo che io e Miranda amavamo e che lui riusciva ad irradiare senza neanche rendersene conto.

Gli occhi diventavano più piccoli, sospinti verso l’alto dagli zigomi e dalle labbra incurvate. I denti si scoprivano e l’espressione sul suo viso si imprimeva nella mente e nell’animo. Nessuno mi aveva mai colpito così tanto e così nel profondo.

«Speriamo che il Lord accetti il compenso» risposi realista.

Dovetti sembrare negativo perché Thomas mi rivolse lo sguardo con il quale mi guardava sempre quando smontavo i suoi castelli in aria. Si avvicinò al letto impregnato del suo odore, sul quale mi ero steso poco prima.

«Sai perché mi sta tanto a cuore la faccenda di Nassau?»

«Per desiderio di rivalsa su tuo padre. In questo modo gli puoi dimostrare che sei alla sua altezza» risposi semplicemente.  

Rise sospirando. «Sì, ma non solo per questo». Era così vicino che potevo iniziare a scorgere i diversi riflessi che i suoi occhi acquistavano alla luce della candela.

Rimasi in silenzio, incapace di continuare, gli occhi di Thomas e l’intenzione che vi coglievo dietro mi avevano zittito.

«Per creare una nuova vita per noi» mi venne in aiuto «Per Miranda, per me, per te» mi guardò come solo lui sapeva fare, leggendomi l’anima e il cuore. Le prime volte mi sentivo spesso a disagio quando mi guardava in quel modo, ma avevo imparato a resistere all’urgenza di sfuggire i suoi occhi e ressi il suo sguardo carico di una forza che era solo sua, sicuro delle sue idee, certo dei suoi sogni.

«Per noi due» concluse con un filo di voce. Trattenni il respiro. Non perché il pensiero di una vita accanto a Thomas, una vita solo nostra, non mi avesse mai sfiorato, ma perché era la prima volta che ne parlavamo.

Thomas mi era così vicino che potevo sentire il suo respiro sulla pelle e l’odore del suo corpo.

«Potremmo finalmente avere una vita nostra» continuò, forse perché io non dicevo nulla, forse perché stava pensando ad alta voce come spesso faceva. «Lontano da qui, lontano da quelli che ci conoscono, lontano da mio padre»

Lo sguardo si rabbuiò. La sua bellissima luce spensierata si stava affievolendo. Io, però, ne avevo bisogno di quel brillio nei suoi occhi che era diventato la mia speranza e che mi guidava quando le giornate si facevano più dure.

Gli accarezzai piano uno zigomo e dischiusi le labbra. Mi bastava il minimo contatto con Thomas che il mio corpo reagiva, senza che io potessi controllarlo. La luce nei suoi occhi tornò, accompagnata dal guizzo che avevo percepito poco prima.

Ci avvicinammo pianissimo, con gli sguardi intrecciati come la prima volta. E quando le labbra di Thomas toccarono le mie sentii esattamente le stesse emozioni. Un brivido mi percorse la schiena e le labbra tremarono. I baci diventarono infiniti e sempre diversi, i più leggeri e i più profondi si alternavano in un ritmo che era solo nostro e che avevo trovato solo con lui. Ognuno di noi due si era adattato all’altro perfettamente e aveva modificato il suo modo per dare più piacere.

La mano di Thomas scese lungo il mi torace, avvicinandosi all’inguine. Ci spogliammo tornando ogni volta che potevamo uno sulle labbra dell’altro, assaporandoci ed esplorando le voglie e i gesti. Capii che Thomas si stava preparando ad accogliermi e lo fermai. Non me ne accorsi neanche, la mia mano si mosse senza che lo ordinassi. Avrei potuto dire qualcosa, avrei potuto dirgli ciò che provavo in quel momento. Il senso di appartenenza, l’appagamento, la felicità, l’amore ma non sono mai stato bravo ad esprimere ciò che sento. Decisi di far capire con i gesti e i movimenti ciò che volevo quella sera da Thomas, ciò che gli volevo dare.

Non appena lui se ne rese conto mi chiese «James, sei sicuro?» il mio nome tra le sue labbra mi convinse del mio intento ed annuii.

Thomas mi fece suo in modo dolce e passionale, come se io fossi l’unica persona al mondo che contasse, come se tutto il senso della nostra vita si riducesse a quel momento. A quel momento in cui io ero suo e lui era mio, e tutto il resto perse di importanza. I contorni sfumarono, le parole si attutirono, il senso di colpa si affievolì, perché in quel momento ciò che stavamo condividendo, io e l’uomo di cui ero innamorato, era quanto di più semplice