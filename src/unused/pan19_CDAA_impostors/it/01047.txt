mai riuscito a cancellare niente che aveva a che fare con Moriarty, così come non riusciva a togliergli gli occhi di dosso in quel momento.

 Era consapevole di come il processo non fosse altro che una montatura, una piece teatrale con uno scopo ben preciso. Sherlock sapeva bene che la sua presenza lì era soltanto parte della recita, aveva già detto a John questo e altro durante il viaggio in taxi; ciò che non aveva calcolato era l’adrenalina, il desiderio al solo rivedere James Moriarty in carne ed ossa, nel sapere che quell’uomo brillante, carismatico, pericoloso e assolutamente senza morale o pietà era ossessionato da lui, Sherlock Holmes; e lo era da molto tempo.

C’è sempre qualcosa, pensò.

Distratto com’era, non riuscì a non cogliere la sfida posta da quegli sguardi quasi complici. «Ho sentito che c’era un legame speciale tra di noi,» spiegò, senza volere, davanti a tutta la giuria e Moriarty stesso. Era vero. Sherlock Holmes aveva paura di James Moriarty, certamente, gli eventi di Baskerville gli impedivano di negarlo, ma la paura di Sherlock non era per via dell’uomo in sé: aveva già avuto a che fare con persone come lui e ne era uscito indenne e trionfante. Quello che temeva era cadere nella sua ragnatela e finire consumato.  Quando il giudice gli chiese se poteva “sopravvivere qualche minuto senza mettersi in mostra”, Sherlock non riuscì a resistere. Si ritrovò anche a pensare che ne valesse la pena, per lo sguardo di Moriarty fisso su di lui durante tutta la sua (oltraggiosa, apparentemente) diatriba.

Mentre lo portavano in cella, non riuscì a togliersi di mente l’immagine di una falena che bruciava, lanciandosi nel fuoco.  ***  Le tazze del suo servito da tè da battaglia erano ancora lì, mezze vuote, quando un’ora dopo John rientrò in casa. Sherlock non si era mosso in tutto questo tempo. Si rigirò la mela in mano e rispose un «Ovviamente, John» quando il suo coinquilino gli chiese, freneticamente, se stesse bene. La conversazione con Moriarty era stata illuminante, ma l’aveva anche confuso, era un paradosso interessante.

 

Jim Moriarty pensava di dovergli una caduta e che sarebbe iniziata molto presto, così aveva detto. Di una cosa Sherlock era sicuro: la sua caduta era iniziata già da tempo, tutto quello che rimaneva da determinare era su cosa sarebbe atterrato, e se sarebbe riuscito a evitare di essere schiacciato, o addirittura a schiacciare a sua volta il suo... rivale.

 

«Cos’è quest’apparecchiatura?» John chiese.

Perso nei suoi ragionamenti, Sherlock non si rese nemmeno conto quando rispose, «Oh, Moriarty è passato per il tè delle cinque.»

 Rivale. Sherlock si acciglio e diede un morso deciso alla mela, chiedendosi se la parola “rivale” definisse davvero il rapporto tra lui e James Moriarty.

Si alzò di botto. Meglio lasciare che la sua mente si calmasse prima di tornare sull’argomento. E non c’era niente di meglio come distrazione dell’irritare John Watson.

 

«John, c’è davvero bisogno di fare tutto questo baccano? Era solo tè!» «Solo tè, lui dice!»

 

 

-3-

 

Sherlock scese dall’auto e osservò l’aeroporto privato. Per quanto tutto fosse stato preparato in fretta, i dipendenti e le guardie non apparivano preoccupati ad uno sguardo superficiale.  Si voltò verso l’auto da cui era uscito, la tipica berlina nera usata da Mycroft e da tutti i suoi pari di stato sociale. Una volta tanto suo fratello era alla guida, costretto ad agire di persona dalla loro situazione: era impossibile sapere di chi potersi fidare.

«Non ti vorrà più parlare,» Sherlock gli disse, riprendendo un discorso che fino a quel momento avevano affrontato soltanto silenziosamente. «Ovviamente.» Mycroft non nascose la breve smorfia che gli passò sul volto, «John Watson è un individuo estremamente testardo,» disse. Sherlock si ritrovò brevemente a sorridere, traendo un certo piacere vendicativo dall’espressione disgustata di suo fratello. Mycroft gli passò la valigetta contenente documenti di identità falsi, almeno un’arma e indicazioni su metodi di contatto sicuri. «Me ne occuperò personalmente: non gli accadrà nulla. Spero che questo ti… rassicuri.» Sherlock sbuffò rumorosamente, come faceva spesso da bambino, e vide con un certo divertimento di essere riuscito ad irritare suo fratello ancora di più. Non rispose, ma non ne aveva bisogno. Si voltò e si avviò verso l’interno dell’aeroporto, dove un piccolo ultraleggero privato lo aspettava sulla pista. «Ci vediamo, Myc,» disse, alzando un braccio in saluto ma senza voltarsi. Preferiva immaginare l’espressione infastidita di Mycroft al soprannome piuttosto che vedere quella vera sulla faccia di suo fratello.

 

***

 

L’ultraleggero era chiaramente vecchio oltre che rumoroso, ma spifferi e caos non impedirono a Sherlock di pensare.

Chiuse gli occhi e quei brevi minuti sul tetto del St. Bart’s gli tornarono immediatamente in mente, come era successo di continuo dalla sua ‘caduta’.  Era inutile pensare al passato, ma Sherlock si ritrovò per l’ennesima volta a chiedersi cosa sarebbe successo se si fosse reso conto prima di quanto letteralmente Moriarty intendesse farlo cadere.

«Probabilmente non avrei