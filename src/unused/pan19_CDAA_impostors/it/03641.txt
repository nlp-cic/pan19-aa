non dovrò sentirti parlare.Per una volta, Robin non ribatté. Riuscì ad alzarsi a sedere e si avventò sul cibo, affamato come non era mai stato in vita sua.Guy doveva essere altrettanto affamato, ma mangiava più lentamente, masticando con cura ogni boccone.- Come lo hai catturato? - Chiese Robin, dopo aver finito, più per spezzare il silenzio che per vera curiosità.- Ho preso il tuo arco e quando ho sentito un movimento tra i cespugli, mi sono girato e l’ho centrato con un tiro perfetto.Robin sgranò gli occhi.- Hai preso il mio arco?!- Certo che no, razza di idiota, sai benissimo che non posso nemmeno tenderlo.- Come allora? A mani nude?- Più o meno. Stavo cercando qualche pianta commestibile e ho sorpreso una volpe che lo aveva appena ucciso. Lei è fuggita e io ho preso il coniglio.- Hai rubato la preda a una volpe?- Prova a ridere, Hood e la prossima volta non ne avrai nemmeno un pezzo.Much si piazzò davanti all’entrata del campo, a braccia incrociate e Marian lo guardò, pronta ad affrontarlo.- Non posso lasciarti passare! Robin si è raccomandato di proteggerti.- Robin ha anche detto che avrebbe salvato Guy. Dove sono, allora?!Little John affiancò Much, anche lui deciso a fermare la ragazza e le rivolse uno sguardo di scusa.- Se uscissi dal campo, metteresti in pericolo te stessa e tutti noi. La foresta è piena di soldati, il sostituto di Gisborne si sta impegnando molto per trovarci.- Ma allora è una ragione di più per andare a cercarli! Guy e Robin potrebbero essere in pericolo!- Il solo fatto che siano insieme è pericoloso. - Disse Will in tono astioso. - Lo avrai anche sposato, ma Gisborne è sempre stato una minaccia per tutti noi!Djaq mise una mano sul braccio del giovane e una su quello di Marian per calmare gli animi.- Dobbiamo avere pazienza, Allan è andato al castello per raccogliere informazioni. Se li hanno catturati lo sapremo presto e potremo organizzarci per aiutarli, ma per il momento possiamo solo aspettare. Vieni Marian, tuo padre ha di nuovo la febbre e mi sembra un po’ agitato, la tua presenza lo tranquillizzerà di sicuro.La giovane annuì, con le lacrime agli occhi. Non riusciva a togliersi dalla mente l’ultima volta che aveva visto Guy, mentre veniva condotto via da Archer. Il modo in cui lo avevano legato doveva essere stato terribilmente doloroso per lui e di certo era terrorizzato al pensiero delle torture dello sceriffo e lei si sentiva in colpa per non aver tentato di liberarlo in quel momento.Sapeva che non avrebbe avuto speranze di successo e che avrebbe ottenuto solo di finire in cella insieme a lui, ma anche il pensiero della tortura ora le sembrava preferibile al non sapere cosa ne fosse stato di lui.Guardò Much e Little John, ma sapeva che i fuorilegge non le avrebbero permesso di allontanarsi dal campo. Tornò da suo padre, col cuore pesante.Sir Edward era seduto su una delle brande dei fuorilegge, con una coperta sulle gambe e non aveva un bell’aspetto. Era pallido e aveva il viso coperto da un velo di sudore anche se la temperatura era piuttosto rigida.- Padre! - Disse Marian, preoccupata. - Forse dovreste stendervi.Sir Edward scosse la testa, scrutandola attentamente.- Se il Signore lo vorrà, presto sarai vedova. - Disse in tono duro e Marian lo guardò, sconvolta.- Cosa dite, padre?!- Thornton mi ha raccontato quello che è successo prima che Much e John venissero a prendermi a Locksley. Quel mostro non ti toccherà mai più nemmeno con un dito.- Guy non mi ha mai fatto del male!- Lo hanno visto! Thornton ha detto che ti ha gettata a terra e ti ha colpita!- Era per finta! Sono stata io a dirgli di farlo!Sir Edward scosse la testa.- Perché continui a difenderlo? Non devi aver paura di lui, ora non può farti del male…- Io non ho paura di Guy, io lo amo!Sir Edward non disse nulla, ma la sua espressione rimase dura e ostile e Marian capì che non sarebbe riuscita a convincerlo in nessun modo. Gli voltò le spalle con un sospiro e tornò verso il focolare: continuare a discutere sarebbe stato inutile e avrebbe solo peggiorato la salute di suo padre.Con un sospiro sedette su uno dei tronchi tagliati, poi si accorse del silenzio innaturale che la circondava e alzò lo sguardo: i quattro fuorilegge la stavano fissando con gli occhi spalancati e la curiosità dipinta sul viso.- Cosa c’è?! - Chiese, scontrosa, e gli altri si affrettarono a distogliere lo sguardo.Fu Djaq l’unica a trovare il coraggio di parlare apertamente.- È che nessuno di noi pensava che fosse vero.- Cosa?- Che lo hai sposato per amore.Marian si rese conto che dovevano averla sentita gridare mentre discuteva col padre e arrossì.- Ed è così terribile che io mi sia innamorata di Guy?- Per Robin lo è! - Sbottò Much e Djaq lo zittì con una gomitata nel fianco.- Più che altro è inaspettato. Eravamo tutti convinti che lo avessi sposato per qualche altro motivo.- Chi potrebbe provare amore per Gisborne? - Disse Little John, con disprezzo e Marian lo fissò, combattiva.- Io. Qualcosa