'occhiata anche veloce e invece niente. Ti ha lasciato da solo per fare prima, che razza di idiota. Tanto a lui che importa, no? È morto, mica gliene frega qualcosa, il problema ce l'hai tu. Magari nemmeno ti amava abbastanza per non aver f––».

È un suono secco, deciso, delle nocche che si infrangono su uno zigomo a riempire l'aria e a interrompere il flusso di parole di Giò.

Alex ha ancora il pugno sollevato e dolorante mentre osserva l'altro portarsi una mano al viso a sfiorare la parte appena colpita.

Giò è giunto esattamente dove voleva, al suo limite e lo ha valicato; sta abbattendo i suoi muri ed è forse un bene renderlo così vulnerabile. «Oh, stai incazzato, Alé?» lo provoca con un ghigno dipinto in faccia «Pos––» e di nuovo Alex lo tramortisce, più forte, sull'altra guancia e poi ancora, una volta di più; inizia a scagliare colpi casuali, spinte ed ulteriori cazzotti senza alcun ritegno che Giò incassa in religioso silenzio finché non è lui stesso a smettere.

Alex ha il fiatone e si fissa le dita che gli pizzicano e dolgono. Giò si asciuga del sangue che gli esce dal naso con la manica della felpa grigia che indossa e «Sì che sei arrabbiato» attesta «Con lui. Sei arrabbiato con Genn e va bene. Va bene se un po' lo odi».

«No, non – non va bene» biascica Alex socchiudendo gli occhi. Giò gli si avvicina lentamente – gli bastano due passi; lascia perdere le ferite che si è procurato e raccoglie il viso dell'amico tra le mano, sfregando i pollici sulle guance. «Va bene» ripete «Tu – tu puoi farlo, devi... Fingi che io sia lui. Fai finta che Genn sia qui davanti a te, proprio ora. Che gli diresti?».

Alex fatica ad immaginarsi una scena simile: i lineamenti di Genn erano così particolari, unici nel loro genere. È difficile ritrarlo solamente dentro alla sua testa, a crederlo in quella stanza quando in realtà non c'è ed è per questo che esita, che cerca di liberarsi dalla presa ferrea in cui Giò lo ha intrappolato. È uno sforzo immane, ma, alla fine, si sente completamente svuotato e la sua bocca si muove in automatico mentre una lacrima – una sola, calda e dolorosa – gli scivola sul volto.

«Perché mi hai lasciato da solo?» sussurra «Perché te ne sei andato e io...» un singhiozzo lo fa tentennare «Io che faccio adesso? Io – io cosa sono adesso?».

È allora che Alex si arrende, che crolla, poiché tutta la rabbia immotivata che ha tenuto dentro per settimane si è scatenata ed esaurita ed era ciò che lo aiutava a tenere insieme i pezzi. Adesso essa viene a mancare e lui si spezza, va in frantumi come le cornici delle foto che ha distrutto, si riduce a brandelli che Giò è in grado di afferrare prima che raggiungano il pavimento.

Quest'ultimo, difatti, stringe Alex tra le braccia anche se non ha abbastanza forza per reggerlo del tutto e quindi si ritrovano entrambi in ginocchio sulle mattonelle gelide. E Alex un po' di resistenza tenta di opporla, ma totalmente invano: si arrende e si lascia cullare dall'amico più grande mentre piange e le sue difese sono abbattute.

«Come ha potuto pensare che io – io possa farcela senza di lui? Non posso, non – non ne sono capace. Giò, io non ne sono capace» mormora.

Giò non dice più niente: lo stringe più forte a sé con le ginocchia puntate sulle mattonelle gelide. Gli passa le dita tra i capelli e si sofferma ad accarezzargli la nuca.

Alex affonda il viso nel suo petto, piange tutte quelle lacrime che si è tenuto dentro per un tempo eccessivo, piange fino a farsi mancare il fiato e farsi bruciare gli occhi.

Si lascia consumare dal dolore che esploso in un impeto di rabbia, qualcosa che lo ha fatto sentire forte per una frazione di secondo e poi lo ha ridotto in cenere un po', del resto, come è accaduto amando Genn.

 

 

 

Fa freddo.

Fa stranamente e terribilmente freddo.

Alex è uscito senza una giacca, soltanto con una maglia a maniche lunghe di tessuto leggero e non sa neanche di che colore sia, non si è guardato allo specchio prima di uscire.

Non ha nemmeno idea di come sia giunto sin lì, in quella strada poco trafficata e deserta. È una delle piccole vie che conducono ad una scorciatoia per il loro appartamento, è quella strada. Alex si è seduto sull'asfalto, nel centro della carreggiata, le gambe incrociate e lo sguardo fisso su quell'enorme macchia di rosso spento che si espande a terra, un alone che sta pian piano svanendo. Non ha piovuto in quei giorni ed è stato difficile per chiunque mandare via ogni traccia di sangue. Gli viene quasi da allungare le mani e sfiorare con i polpastrelli i bordi quella sagoma informe, ma non lo fa, resta immobile trattenendo quasi il respiro.

Schiude le labbra e sposta gli occhi a percorrere l'ambiente che lo circonda: ci sono poche abitazioni per nulla imponenti, caseggiati bassi e anonimi dalle pareti spoglie e consumate. I rari negozi presenti