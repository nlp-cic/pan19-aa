, e continuò a strapazzare le figurine con le sue manine paffute, gorgogliando parole senza senso.
«Freddo, Rose?», le chiese Sherlock, e rivolse uno sguardo preoccupato alla finestra spalancata. La pargola lo guardò per un attimo con gli occhioni nocciola spalancati, emise un versetto indecifrabile e tornò al suo mondo immaginario. 
L’uomo accennò un sorriso e si alzò con uno sbuffo. Lanciò un’occhiata al mondo lì fuori: i tigli erano in fiore, e la strada – che ora sembrava come innevata – era immersa in un silenzio surreale. Sherlock si sorprese a sentire uno sfarfallio tra il cuore e lo stomaco, e un pensiero che somigliava molto a “non avrei mai creduto di vivere nulla del genere”. Quasi senza accorgersene, ritornò a sedere sul sofà e riprese a fischiettare quel motivetto.
Iniziò a riflettere sulle commissioni che aveva da svolgere. Spesa: fatta, Sherlock si congratulò con se stesso per essersi ricordato il latte; in caso contrario John l’avrebbe ammazzato. La verità era che la ricerca per il giusto tipo di pannolini e di omogeneizzati di Rosie lo sfiancava talmente tanto  – proprio non riusciva ad afferrare la differenza –, che finiva sempre per dimenticarsi qualcosa. “Scrivi una lista”, diceva John, ma Sherlock si sentiva insultato nel profondo.
“Vorrei solo ricordarti che io conosco 243 tipi d-“, “ –tabacco, lo so. Non vedo cosa c’entri con gli omogeneizzati, ma come vuoi, Mister Newton!”.
Sherlock scosse la testa, divertito. Aveva sempre ragione, quel John Watson. L’aveva sempre avuta. Egli percepì di nuovo quella strana sensazione alla bocca dello stomaco, e si sentì molto stupido.
La mano corse istintivamente alla tasca della giacca per cercare il cellulare; non lo trovò. Per un attimo rimase spiazzato, ma quasi immediatamente lo individuò sul tavolino centrale del salotto, vicino alla bambina. Si avvicinò piano e lo afferrò: nessuna chiamata. Per la prima volta in vita sua, ne fu sollevato. Gli sarebbe dispiaciuto lasciare la bambina a Mrs. Hudson; Sherlock aveva bisogno di passare del tempo con quella creaturina.
«Strano che Giles non abbia bisogno di me, Watson», si sedette vicino a Rosie. «Si vede che con questa brezza del Sud nemmeno i criminali hanno voglia di uscire di casa». La bimba si voltò, e per un attimo sembrò infastidita perché disturbata durante il suo gioco, ma poi i suoi occhi si addolcirono, rivelando la stessa espressione che Sherlock aveva visto tante volte nello sguardo di John – mai abbastanza, a dire il vero. Il cuore di Sherlock fece una capriola, e di colpo, come colpito da una rivelazione, si rese conto che aveva ricominciato a canticchiare il motivetto di prima.
«Ah!», si tirò in piedi, con un’espressione entusiasta. «Torno subito Watson, tu non ti muovere».
 
Un minuto e mezzo dopo era di nuovo lì, la camicia stropicciata e gli occhi che brillavano, tra le mani una grossa scatola marrone e un po’ impolverata. La bambina quasi non lo degnò di uno sguardo.
«Mi ero quasi dimenticato di questo», esordì, aprendola: un giradischi apparentemente – e doveva esserlo davvero – piuttosto vecchio troneggiava al suo interno.
«Questo», riprese Sherlock, rivolgendosi a tutti e a nessuno. «Era di mia madre. Ascoltava sempre musica classica e l’opera. Pretendeva che lo zio Mycroft, in qualità di fratello maggiore», sottolineò il sarcasmo con il gesto delle virgolette. «mi insegnasse a ballare. Lui, a me!».
Si lasciò cadere sulla sua poltrona con la scatola sulle gambe e continuò il monologo: «Mio padre invece preferiva il jazz. E dovrebbe essere... eccolo qua», Sherlock aprì un ampio cassetto sottostante il piatto.
«Louis Armstrong», disse, e sembrò voler aggiungere qualcosa, ma richiuse subito la bocca. Finalmente Rosie sembrò degnarlo di attenzione, e inclinò la testa verso di lui. Sherlock ammiccò ed estrasse un vinile.
«Vediamo se funziona ancora...», mormorò,  armeggiando con quell’affare. Si immerse nello studio del giradischi per qualche decina di secondi, mentre la bimba iniziò a gorgogliare, evidentemente incuriosita.
Alla fine il detective sembrò gettare la spugna: «Più difficile del caso dell’el- oh».
Una melodia iniziò a diffondersi per la stanza. Sherlock chiuse gli occhi e sospirò profondamente; quando li riaprì, aveva una strana espressione sul volto, che la bimba, nonostante vivessero insieme da ormai sei mesi e si conoscessero da sempre, non gli aveva mai visto. Lo stupore fu tanto che iniziò ad agitare le gambette e le mani verso di lui.
Il suono della tromba si insinuò nelle orecchie e nel cuore di Sherlock, che fu sicuro di sentirlo sciogliersi. Si chinò davanti a Rosie: «Ti piace, chérie?». Lei rise di cuore.
Un attimo dopo – non sapeva bene come – Sherlock si ritrovò a ballare lentamente intorno al salotto con in braccio la bambina, la sua testolina bionda nell’incavo tra la spalla e la testa, mentre Louis Armstrong cominciava a cantare.
 




“Hold me close and hold me fast
The magic spell you cast
This is la vie en rose
When you kiss me heaven sighs
And though I close my eyes
I see la vie en rose”
 


“ When you press me to your heart