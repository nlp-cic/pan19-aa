battaglia, anche quando c’era in gioco la sua stessa vita. Il sole era alto e i suoi raggi arrivavano troppo forti sulla terra. Era sdegnato, fortemente sdegnato contro gli Antichi. Avevano osato toccargli il sacerdote prediletto, gli avevano distrutto la vita e stavano assorbendo il suo potere con la forza. Cercava di irradiare quanto più calore possibile, in modo che il suo pupillo potesse rigenerarsi e continuare a combattere per la sua libertà e per il suo amore. Cercò di alzarsi di scatto, il sacerdote, mantenendo un certo contegno per non sembrare patetico. Per pochi secondi le gambe gli ressero, ma nell’istante successivo si piegarono verso destra, facendogli perdere l’equilibrio. Riuscì a reggersi alla colonna polistilo del tempio. I suoi occhi erano completamente neri, segno che il suo potere stava aumentando, stava per arrivare al limite, così avrebbe scatenato il suo signore contro gli Antichi.
Ed io?
Io ero su quell’altare, bendata e legata, pronta per essere immolata, pronta ad abbeverare quelle infime creature col mio sangue cremisi. Essendo giorno, le forze mi avevano abbandonato completamente e sentivo la mia creatrice piangere per questo. Avrebbe voluto aiutarmi ma non era ancora arrivato il nostro tempo. Quando le tenebre sarebbero arrivate, avrei aiutato il mio sacerdote e avremmo sconfitto gli Antichi. O almeno ci avremmo provato. Era quasi arrivato al mio altare, il sacerdote, ero bendata ma potevo vedere tutto quello che accadeva attorno a me, e che riguardava lui.



 




Io e te, Moonglow, legati per l’eternità.







Un corpo solo.







Un’anima sola.







Un cuore solo.







La mia vita è tua, prendila e fammi felice.







La tua vita è mia, ti renderò felice.







Che la morte possa coglierci assieme,







inutile sarebbe il mio vagar qui, senza te.







Che il nostro ultimo respiro possa essere lo stesso,







il tuo amore non deve andare a nessuno che non sia io.







Che queste nostre gocce di sangue, ci uniscano.







Che la luna e il sole ci siano vicini, fino alla fine dei nostri giorni.





 



Avevamo suggellato il nostro infinito amore con quel patto di sangue. Avevamo segnato le nostre vite per sempre, legandole come nessuno mai aveva fatto. Era stata la decisione giusta. Per chi altri avrei combattuto così ? Per nessuno che non fosse stato il mio Sunlight, il mio sacerdote. Una sua mano, riprese il contorno dei miei fianchi, sfiorandoli e salendo sempre più su fino ad arrivare al mio viso. Tremava, e la sua anima era tutta in subbuglio, e io non avevo la forza di aiutarlo. Sarei stata inutile e lo avrei solo ostacolato. Avrei dovuto aspettare la notte, la mia amata notte.






Ignara del fatto che non sarebbe mai arrivata.






Lo sentii mettersi all’erta. Non eravamo soli, c’era qualcun altro al tempio con noi e sperai che non fossero altri scagnozzi degli Antichi. Lo avrebbero ucciso, e non volevo. Corse via da me, brandendo la sua spada e cominciando a combattere con chissà quale abominio materializzatosi per mano di quei mostri. I suoi affanni, i suoi gemiti di dolore erano anche i miei. Era come se stessimo combattendo assieme, o meglio… una metà di lui combatteva e l’altra metà, ossia io, non poteva muoversi. No, non dopo quello che mi aveva detto quella notte, non potevo lasciargli fare tutto da solo. Cercai di divincolarmi da quella presa, ma era inutile. Mi avevano legato lì con i rami di una quercia bianca, che bruciava al contatto con la mia ambrata pelle. Mi smorzava il respiro, e per lui le cose si sarebbero messe male. Tirai il braccio sinistro verso il mio fianco, istintivamente e inutilmente.



“Moonglow?”
“Si, mio Sacerdote?” Mi girai verso di lui, abbandonando la raccolta delle erbe medicinali.
“ Ti avrò detto miliardi di volte di non chiamarmi Sacerdote. Per te sono Sunlight, piccola ninfa.”
Gli sorrisi, divertita. Ma dopotutto a me piaceva chiamarlo Sacerdote.
“ Ti avrò detto miliardi di volte di non chiamarmi Ninfa, per te sono Moonglow”. Gli feci il verso, ridacchiando.
“ Ah, è così che dico io?” Si finse arrabbiato, ma in mia presenza tutto sapeva fare tranne che fingersi adirato. Diceva sempre che ero il raggio di luna che gli aveva illuminato il cammino buio.
Risi di gusto alla sua domanda. Quando ero con lui, non ero la Ninfa Arcana, ero semplicemente Moonglow. Non avevo alcun onere, semplicemente, distesa al suo fianco, mi abbandonavo a lui.



“ Adesso ti faccio vedere cosa fa il tuo sacerdote. ” Urlò con un vocione orribile, prendendomi per i fianchi e facendomi roteare. Le nostre vesti, dai colori completamente opposti danzavano nel vento, attorno ai nostri corpi e riflettevano le nostre limpide risate. Poi si fermò, di scatto. Mi poggiò coi piedi per terra, delicatamente, senza staccare le mani dal mio esile corpo. I suoi occhi di un oro intenso osservarono, innamorati, i miei di quel blu zaffiro che tanto amava.





“ Sei tutto quello che abbia mai sognato. Mi piace il modo in cui ti prendi cura di queste piante. Mi piace il modo in cui indossi le tue vesti azzurre di Ninfa. Mi piace l’