la barba incolta sotto le dita: «Sophie, hai per caso letto la mail e tutta la documentazione?» «Ovviamente» assentì la donna, sbattendo le palpebre e regalandogli un sorriso deciso: «Sono o non sono la sua assistente?» «Anche Cosette è mia assistente» dichiarò l’uomo, assottigliando lo sguardo e indicando con un gesto incurante della mano l’altra ragazza: «Ma non legge i miei messaggi.» «Io vado a vedere come stanno i pokemon» decretò Cosette, afferrando una manciata di biscotti e uscendo velocemente dalla stanza, ben decisa a non venire tirata in mezzo fra i due: era sempre così fra Sophie e il professore, ben conscia che quella sfida andasse molto più in là del campo professionale: «Perché non si mettono assieme non l’ho ancora capito» borbottò la ragazza, scuotendo la testa e dirigendosi verso il giardino interno della villa. Problemi loro. Che se li risolvessero da soli. Sophie prese la tazzina, portandosela alle labbra e ignorando lo sguardo dell’uomo: «Ritornando al problema principale: una ricerca sul campo sarebbe l’ideale per il suo lavoro ma, come ha ben detto, lei non può lasciare Luminopoli e quindi la scelta più ovvia è quella di mandare Alan. E’ un ottimo allenatore, no? Senza contare che è il campione di Kalos e…» Augustine incrociò le braccia al petto, socchiudendo le palpebre: «Sì, sì. Avevo già pensato anch’io ai pro» borbottò, cercando di trovare qualsiasi opzione che non desse ragione a Sophie: «Il problema è che il pokedex nazionale non è ancora stato accettato in quella regione e...» «Sì, so delle faccende burocratiche che stanno rallentando il tutto» dichiarò la donna, sorseggiando il suo caffè: «Ma non penso che sia impossibile far accettare i pokemon in possesso di Alan, molti turisti vanno in visita e si portano dietro i loro. Certo, è una scocciatura ma non insormontabile.» «Hai già pensato a tutto?» «Sono la sua assistente, no?» Augustine sospirò, elencando mentalmente il tutto: «Hai vinto tu» decretò alla fine, scuotendo il capo: «Odio farti vincere.» «Non è colpa mia se ho sempre ragione.» Augustine la soppesò con lo sguardo, sorridendole: «Potresti consolarmi, accettando un invito a cena.» «Ovviamente no, professore» dichiarò immediatamente Sophie, fissandolo da dietro le lenti: «Sa bene che non mischio vita privata e lavoro.» «Quindi se dovessi licenziarti…» «In quel caso la odierei perché mi avrebbe lasciato senza lavoro.» «Sei impossibile» bofonchiò l’uomo, avviandosi fuori dalla cucina: «E’ ancora a letto, giusto?» «Vuole dirglielo ora?» «No, per ora vado a tirarlo giù e a convincerlo a fare un giro per Luminopoli» dichiarò giulivo il professore, ripercorrendo la strada che l’aveva portato alla cucina e salendo velocemente l’ampio scalone che dominava l’ingresso dell’abitazione, dirigendosi poi nel corridoio del secondo piano ove erano situate le camere da letto. Alan era con lui da molto tempo: aveva preso il ragazzo sotto la sua ala protettiva quando i genitori erano morti, diventando come un padre per lui e, fin dall’inizio, era stato un allenatore un po’ sui generi, scegliendo come suo primo pokemon un Charmander rispetto ai canonici tre starter di Kalos. Era stato in pensiero, quando aveva intrapreso il viaggio per trovare una risposta alla megaevoluzione: in quella peregrinazione Alan aveva incontrato Elisio e Augustine ben ricordava cosa quella conoscenza aveva portato poi. Un grosso peso per le spalle ancora giovani di Alan e la minaccia della distruzione totale. Ma tutto si era sistemato. E adesso poteva iniziare una nuova avventura: era certo che ad Alan sarebbe piaciuto andare in una nuova regione, senza contare che ciò poteva coincidere con un’altra ricerca che il ragazzo stava effettuando, quella di Marin. La giovane allenatrice con cui, il suo assistente, aveva stretto amicizia – e vista la dedizione che stava mettendo nel ritrovarla, forse aveva instaurato anche qualcosa di più profondo – e che era sparita dopo il ‘problema di Elisio’, com’era solito chiamarlo: della ragazzina si era persa ogni traccia, qualche giorno dopo che la battaglia con la Megapietra si era conclusa. Augustine sospettava che centrasse Diantha, l’ex-campionessa di Kalos era partita per un viaggio nelle regioni proprio nello stesso periodo e presumeva che aveva portato con sé la piccola; ciò che era strano era stato l’alone di mistero che circondava tutto e che aveva messo in viaggio Alan, cercando l’amica e spingendosi fino a Hoenn e Unima. Ma di Diantha e Marin nessuna traccia. «Dove sei finita, Marin?» si domandò per l’ennesima volta il professore, scuotendo poi il capo e riprendendo la sua marcia: forse nella nuova regione… Forse.   La ragazza sorrise, osservando l’uomo davanti a lei portarsi una mano alla maschera bianca, quasi fosse nervoso che la sua vera identità fosse scoperta; lei rimase impassibile, chinandosi lievemente in avanti, ben conscia dello spettacolo che la profonda scollatura dell’abito da sera offriva: usare tutte le armi a nostra disposizione non è sbagliato, era solita ripeterle la sua mentore. E lei aveva imparato tanto grazie alla