rendermene conto.

Tuttavia il mio riposo è travagliato. Mi sveglio di soprassalto, tutta sudata e quasi in preda al panico. Guardo l'ora e mi rincuora il fatto che siano solo le sette.

Lexa sta ancora dormendo, o almeno credo che sia così. È sul bordo opposto del letto rannicchiata di spalle su un fianco.

Cercando di non fare rumore mi alzo e, prima di andare in bagno, mi fermo a guardarla. Sembra così rilassata, dorme beatamente. La sua espressione è serena. Dio, quanto è bella.

Questa volta sono io a rifugiarmi in bagno e senza pensarci due volte mi infilo in doccia... ovviamente aprendo l'acqua fredda.

Un piccolo urletto sfugge al mio controllo, quando sento il getto colpire il mio corpo. Resisto poco più di un minuto prima di trovare conforto in una temperatura più consona.

Mi prendo tutto il tempo necessario per cercare di lavare via tutti i problemi ed i pensieri inopportuni. Dopo la doccia mi trucco e mi vesto, rigorosamente in bagno. Quando ritorno in camera, Lexa dorme ancora. Mi piacerebbe tanto lasciarla riposare, ma non posso. Oggi sarà una giornata infernale e non posso farcela da sola.

Mi avvicino al letto e mi metto inchinino vicino al suo viso. Grosso errore.

"Lexa? Lexa... è ora di svegliarsi...", sussurro dolcemente.

"Mmmh", un verso di dissenso esce dalla sua bocca.


È veramente adorabile.


"Su avanti dormigliona...", insisto accarezzandole una spalla.

"Ancora cinque minuti...", mormora con la voce impastata.

Mi metto a ridere della sua reazione, sembra una bimba che fa i capricci per non alzarsi. È veramente buffa. 

"Caspita, avresti dovuto avvisarmi che per svegliarti avrei dovuto usare le cannonate... sai quasi peggio di Aiden", affermo divertita.

La vedo aprire prima un occhio seguito subito dopo dall'altro, è veramente tenera.

"Dai, pigrona, che oggi abbiamo un sacco di cose da fare!", esclamo afferrandole la mano e tirandola a sedere sul letto.

Si sfrega gli occhi ancora assonnati e mi si stringe il cuore a vederla così... dolce ed indifesa.

Finalmente si alza e si dirige in bagno. Memore della notte, decido di farle un po' pressione.

"L'auto ci viene a prendere alle nove, se ti sbrighi possiamo andare a fare colazione", l'avverto avvicinandomi alla porta.

"Un attimo e arrivo", la sento urlare.

Comincio a preparare tutto per la giornata, cercando di recuperare un po' di professionalità. I miei sentimenti possono aspettare. Ora dobbiamo sistemare questo casino.

 

 

[Raven POV]

Mentre aspetto che Anya e Octavia escano dai camerini mi faccio aiutare da Nylah per sistemare tutta l'attrezzatura.

A molti sembrerà una cavolata fare un photoshoot, invece serve moltissima attrezzatura oltre la macchina fotografica - che tra parentesi non ne basta solo una - ci vogliono i faretti, i teloni per la scenografia e a volte è utile avere anche della buona musica in sottofondo.

Mentre Nylah sistema le luci, io dispongo sul tavolo i miei gioielli: la mia reflex, la Diana Mini e La Sardina, non si sa mai.

Per chi non lo sapesse la Diana Mini è una macchina fotografica ultra compatta che permette di fare foto soft-focused, immagini a bassa risoluzione in 35mm e vi permette di cambiare dal mezzo formato al formato quadrato con una semplice levetta. Mentre La Sardina mi ha salvato la vita molte volte, la Diana è molto potente ma è delicata e a volte si rompe lo sprocket, ma La Sardina - nonostante il nome veramente ridicolo - è un fenomeno. Permette di scattare con qualsiasi tipo di pellicola 35 mm, ha un obiettivo grandangolare e un tasto per il riavvolgimento che ti permette di realizzare suggestive esposizioni multiple.

Scuoto la testa, pensando alla mia passione/ossessione per la fotografia. Molti mi definirebbero malata... e forse lo sono davvero.

Quando alzo gli occhi dal bancone vedo uscire Anya da dietro il telo che ha sistemato Nylah.

Il mio cuore si ferma per un attimo, rimanendo letteralmente senza fiato. È veramente mozzafiato. Non riesco a controllare le reazioni del mio corpo, ritrovandomi così a bocca aperta e con lo sguardo fisso su di lei, quasi fossi una pervertita.

"Ti consiglio di chiudere la bocca Rae... e poi prendi questo… stai letteralmente sbavando...", mi sussurra all'orecchio Nylah passandomi una salvietta.

"Ma che dici? Io non sto sbavando. Io sono una professionista. E di donne bellissime ne ho viste moltissime...", mormoro seccata, cercando di farmi sentire dalle altre.

"Se lo dici tu...", ribatte scettica con un sorriso sardonico sul volto.

"Nylah, piantala e vatti a cambiare che dopo dobbiamo fare delle altre foto!", le ordino alzando la voce.

"Agli ordini signora… signorsì signora", mi fa il saluto da militare prendendomi in giro.

La fulmino con lo sguardo prima di tornare alle due ragazze appena entrate in studio.

"O, ti prego non fiatare", alzo il braccio e interrompo i pensieri della mia amica ancor prima che potesse aprir bocca.

Per un attimo incrocio lo sguardo di Anya, sembra divertita dal mio disagio. E come darle torto mi sto comportando come una ragazzina alla prima cotta.


Ahhh… piantala e riprendi la redini Reyes… e anche in fretta...


"Octavia