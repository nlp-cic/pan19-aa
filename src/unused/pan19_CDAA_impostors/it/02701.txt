lo spaventavano, perché sapeva che, se non avesse prestato molta, molta attenzione, ci sarebbe caduto dentro e non ne sarebbe più uscito. Si spiegava il fascino che Jane esercitava su di lui con la teoria dell'appel du vide, come la chiamavano i francesi: una relazione con lei era la cosa più pericolosa che potesse avere, e dunque ne sarebbe sempre stato attratto. E, come tutti sapevano, Sherlock era terribile a stare lontano da ciò che lo attraeva.

La guardava sempre negli occhi, quando entrava dentro di lei. Li sgranava appena, come se fosse sorpresa dalla sensazione di pienezza, dal fatto che Sherlock fosse tutt'altro che vergine, dal fatto che riuscisse sempre a decifrare, e poi mandasse sempre una risposta, ai suoi frequenti sms composti solo di emoji – e poi sorrideva, quel sorriso enigmatico e un po' folle che aveva avuto quando gli aveva detto che "tesoro, dovresti vedere come mi sta bene la corona," lo stesso sorriso che aveva stampato in volto ogni volta che gli proponeva un nuovo enigma da risolvere, ora senza più servirsi di civili innocenti coperti da giubbotti di esplosivo: le bastava promettergli che gli avrebbe mandato un sms con il luogo in cui si trovava, se lui fosse stato abbastanza veloce a indovinare la soluzione.

Tempo fa, lei gli aveva detto, tramite una voce presa in prestito, che le piaceva vederlo danzare. E nonostante, nella loro relazione, fosse lui a reggere il guinzaglio e lei a portare il collare, Jane continuava a tirare le stringhe, e lui danzava come un obbediente burattino. Bastava un sms con un orario e un luogo, e due x in luogo della firma, e Sherlock si precipitava – aveva smesso persino di risponderle. Tanto, lui sapeva che lei sapeva che lui non avrebbe mai rifiutato.

Sorrideva anche adesso, ma ora pareva, allo stesso tempo, più serena e più tormentata. Erano chiusi nell'appartamento di Jane a Dublino da trentasei ore, ormai, non s'erano staccati l'uno dall'altra nemmeno per lavarsi o per nutrirsi, e c'era qualcosa di non detto che aleggiava nell'aria. Un sapore da ultima volta.

Sherlock era seduto sul divano, Jane inginocchiata ai suoi piedi, e avevano appena finito il loro pasto, ordinato su internet perché nessuno dei due aveva nessunissima voglia di cucinare. La afferrò per i capelli, facendola sedere su di sé, e poi affondò le mani nei suoi fianchi, premendo su lividi a forma di polpastrello che già erano lì. Lei socchiuse gli occhi, sospirando piano, e lo guidò dentro di sé per l'ennesima volta, riaprendo quei pozzi scuri che, l'uomo ne era sicuro, avrebbero causato la sua morte.

"Non pensare che non ti ucciderò," mormorò Jane, "solo perché scopi così bene, non vuol dire che tu non mi debba una caduta." Ogni tanto se ne usciva con frasi del genere, sussurrate sulla sua pelle, bisbigliate minacciosamente tra un gemito e l'altro, quando la mente di Sherlock era troppo annebbiata dal piacere fisico per registrare propriamente la lieve nota di rimpianto nella voce della donna, che c'era solo quando gli ricordava dell'unica, inevitabile fine della loro danza sul filo del rasoio.

L'uomo non rispose, ma tolse una mano dai fianchi della donna per premergliela sul collo. Era l'unico modo per rendere quegli occhi meno inquietanti, toglierle il respiro finché non si appannavano. Contò fino a venti, poi allentò la pressione, consentendole di riprendere fiato, e strinse di nuovo, sussurrandole all'orecchio "Vieni per me, a rùn."

Fu obbedito quasi istantaneamente, e dovette trattenersi dallo scoppiare a ridere – il grado di controllo che Jane gli aveva concesso sul suo corpo non cessava mai di stupirlo. D'altro canto, però, lui l'aveva ripagata con un bel po' di controllo sul suo... cuore, forse?

Le morse il collo, e affondò in lei con una forza tale da farla lamentare, inseguendo disperatamente il proprio piacere, cercando di scacciare tutti quei pensieri molesti e quel sapore d'abbandono.

Due giorni dopo, Sherlock tornò a Baker Street. John trovò una busta da lettere con un sigillo rosso in ceralacca, piena di briciole di pane. Due bambini furono rapiti. Il resto fu un vortice di informazioni e sensazioni: l'offerta d'aiuto di Molly, lei che, come sempre, aveva colto il suo stato d'animo ancora prima di lui stesso, la fuga con John, Jane che si finse un'attrice e che resse il suo sguardo per tutto il tempo della messinscena a casa di Kitty Riley, oh, quegli occhi così vuoti, l'avrebbero tormentato per secoli ancora.

Tutto terminò sul tetto del Barts, con un colpo di pistola.

L'unica eventualità che non aveva considerato: che l'appel du vide tormentasse anche Jane Moriarty, colei che reggeva l'intera rete del crimine londinese e buona parte di quella mondiale.

Le lacrime che pianse al telefono con John non facevano parte del discorso che s'era preparato per rendere il suo suicidio convincente, e, quando si buttò di sotto, non controllò che il tappeto gonfiabile dentro al camion fosse pronto per attutire la sua caduta.