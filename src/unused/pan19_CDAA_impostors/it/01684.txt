quel momento era prezioso, che non avrebbe rivisto uno scenario del genere una volta tornato il Giappone.
«È stupendo…» mormorò.
«Vero, mmh?» Oikawa non si era più girato a guardarlo, il corpo che si lasciava scivolare dolcemente sul sedile, forse nel tentativo di riposare almeno un po’. «Torna a dormire. Scusa se ti ho svegliato.»
E fu in quel momento, mentre premeva la guancia contro il tessuto morbido del sedile, che Hajime ricordò doveva aveva già visto quell’espressione.
Sul letto di casa sua, quando lo sovrastava e poteva vederlo in viso.
Quando le sue dita non strinsero più il lenzuolo, ma le lunghe e esperte dita del setter.

 


Iwaizumi ricordava ancora quella notte, due diciottenni titubanti e che temevano di mandare a rotoli la loro amicizia. 
Era una di quelle poche cose del suo passato che non poteva dimenticare, perché sentiva ancora le braccia di Tooru sulle sue spalle, che scendevano sulle scapole e poi sulla schiena.
Sentiva ancora la sua nuca contro i suoi palmi, i denti che afferravano voraci le sue labbra.
Iwaizumi non avrebbe mai potuto dimenticare quel momento. 
Come non avrebbe dimenticato il momento in cui aveva rotto quella relazione che, oramai, era arrivata al secondo anno.
Come non avrebbe mai dimenticato la corsa in ospedale, neanche due mesi dopo, la chiamata di Mattsun che gli diceva che Oikawa si era sentito male.
Che aveva vomitato del sangue.
Un ulcera.
Iwazumi non avrebbe mai dimenticato il mondo in cui si era presentato in ospedale, la madre di Tooru dietro le sue spalle. 
Non avrebbe mai dimenticato la sua mano che stringeva quella del setter, il viso di quest’ultimo contratto in un’espressione innaturale.
Non avrebbe mai dimenticato come cercasse un minimo segno di vita in quel corpo immobile, la testa posata sul braccio del compagno.
Non avrebbe mai dimenticato quello che aveva detto.
Che sapeva che Oikawa avrebbe dovuto farsi una vita, non con lui, ma con una donna.
Che avrebbe dovuto sposarsi, piangere al suo matrimonio, avere dei figli, piangere quando li avrebbe stretti per la prima volta tra le braccia. 
Per questo l’aveva lasciato, perché era quella era una vita migliore di quella che Hajime avrebbe potuto offrirgli.
Eppure… eppure, Iwaizumi voleva tenere tutta questa felicità lontano da Oikawa. 
Proprio perché c’era la possibilità che non potesse più risvegliarsi…
Aveva fatto un madornale errore.
Iwaizumi Hajime non avrebbe mai dimenticato come le sue lacrime bagnarono il dorso della mano di Oikawa.
Quella volta, per tutta la notte, avrebbe pregato per l’eternità se fosse stato necessario.



 



«Sono tutto indolenzito!» sbraitò il castano, cercando di far riprendere la circolazione lungo le braccia intorpidite. Hajime non lo stette neanche a sentire, troppo impegnato a cercare una guida con cui potevano almeno comunicare.
Riuscirono a trovare un autista che quantomeno sapeva parlare inglese e, prima di rimettersi in viaggio, entrambi decisero di darsi una rifrescata.
Il cielo era limpido, solo qualche nuvola bianca spuntava di tanto in tanto, e il sole era tiepido sulla pelle, ma la temperatura si era decisamente alzata rispetto alle ore precedenti.
Fatte le dovute presentazioni – l’autista si presentò sotto il nome di Jose e assieme a loro viaggiavano due ragazzi di Miami – il gruppo si apprestò a partire, urlando entusiasta alla richiesta di Jose se fossero veramente pronti.
Ci furono giusto un paio di minuti di silenzio, prima che uno dei due americani chiedesse, con un inglese abbastanza chiaro, se si trovassero in Bolivia per una semplice vacanza. Oikawa non sapeva come rispondere a quella domanda. Si poteva definire una vacanza la loro? Cosa ci facevano veramente così lontano da casa?
Fece una smorfia imbarazzata, tentando in tutti i modi di rispondere, ma fu Hajime a precederlo.
«Per fuggire» disse, ovviamente in inglese, e la possibile spiegazione di Oikawa gli morì in gola. «Stiamo fuggendo.»
L’ultima volta che l’aveva visto così serio, era stato durante i campionati di pallavolo, quando bastava uno sguardo perché capisse che la prossima palla l’avrebbe alzata a lui. Quando era sicuro che Oikawa avrebbe inseguito la palla per tutto il campo, pur di regalargli una schiacciata perfetta. Era da anni che non lo vedeva così.
Rimase di sasso, la faccia sconvolta, e non era l’unico all’interno dell’auto rossa, tanto che Jose aveva quasi rischiato di andare a sbattere da qualche parte per essersi distratto improvvisamente.
Tutto il resto, sia Hajime che Tooru, lo vissero come se fosse stato a rallentatore. I ragazzi di Miami che si avventarono sul moro con pacche sulla schiena, la faccia dell’ace sconvolta, le mani di un mezzo sconosciuto che gli scompigliavano la sua pettinatura alquanto bizzarra e che si complimentava con lui; il castano che non la smetteva di scattare una fotografia dietro l’altra, e nel mentre rideva sinceramente contento.
Iwaizumi ricordava perfettamente l’ultima volta che l’aveva sentito ridere così, ed era stato in ospedale, quando l’aveva trovato seduto sul suo lettino, sveglio e felice di vederlo, la volta in cui aveva riso e pianto contro la sua spalla mentre il moro lo abbracciava con forza, mentre posava appena le labbra sulle sue.
Questa volta, però, la