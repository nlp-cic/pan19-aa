labbra rosate (morbide e delicate da baciare) piegate in un sorriso malizioso e provocante.

John si alza.

Butta il libro sul tavolo e va verso Sherlock.

I primi passi sono esitanti, come se ancora non credesse ai propri occhi, alle proprie orecchie.

Eppure Sherlock non svanisce, non viene risucchiato dalla luce del pomeriggio morente come un etereo fantasma.

Sherlock rimane sul cancello, con quel suo sorriso irriverente disegnato sulle labbra.

Solido e concreto.

E John accelera gli ultimi passi, al ritmo del suo cuore.

Si abbracciano.

Si baciano.

Come se non fosse trascorso nemmeno un’ora dall’ultima volta che lo hanno fatto.

Le loro anime ed i loro corpi si riconoscono.

Quando si staccano, ansanti, John prende Sherlock per mano:

“Entri, vero?” domanda con un sorriso.

“Pensavo che non me lo avresti mai chiesto.” Sussurra Sherlock, seguendo John fino al tavolo.

 

 

L’uomo ha smesso di leggere nel momento in cui ha sentito la voce di Sherlock.

Ha guardato John sorridere ed andare verso Sherlock.

Li ha osservati baciarsi.

Loro non lo possono vedere.

Sono così presi l’uno dall’altro, dal loro ritrovarsi, dall’essere di nuovo insieme, da non vedere.

Gli occhi dell’uomo sono pieni di astio ed odio.

Quando Sherlock e John si lasciano e si avvicinano a lui, l’uomo si esibisce in un sorriso falso.

John non se ne accorge.

Come Sherlock dice sempre, John guarda, ma non osserva veramente.

Sherlock, invece, lo nota subito.

Riconosce la sua stessa ostilità negli occhi dell’altro uomo.

Anche lui è alto, magro, moro, con i ricci.

Potrebbero essere fratelli.

Solo gli occhi sono diversi.

Quelli dell’uomo sono profondi buchi neri.

John gli sorride, felice come l’uomo non lo ha mai visto prima:

“Sherrinford, posso presentarti Sherlock? – si volta verso l’uomo che tiene per mano – Sherlock, questo è Sherrinford. Abita nella casa accanto. L’ho conosciuto quando sono tornato. È stato un amico prezioso. Mi ha tenuto compagnia mentre tu non c’eri.”

Sherlock allunga la mano e fissa l’uomo senza sorridere.

“Piacere.” Dice, con voce gelida.

Sherrinford sfodera quel sorriso falso che non inganna Sherlock:

“Piacere mio. Così tu sei quello che John aspetta da tanto tempo.” Constata con lo stesso tono freddo.

“Sì sono io. – afferma Sherlock – Ed ora sono tornato.”

John rimane un po’ interdetto dallo scambio fra i due uomini.

Ha percepito l’ostilità nelle loro voci, ma non la capisce.

Sherrinford sa che lui ama Sherlock, è stato chiaro con lui fin dalla prima volta che si è presentato.

“Scusa, Sherrinford, non vorrei cacciarti, ma Sherlock ed io abbiamo tante cose da raccontarci …”

“ … e fare.” Conclude Sherlock, fissando gli occhi neri dell’altro uomo.

Non vuole lasciare nulla di sottinteso.

Sherrinford non gli piace.

Quell’uomo è innamorato di John.

Quell’uomo vuole John.

E non si arrenderà facilmente.

Lo vede dallo sguardo rapace con cui fissa John.

Lo capisce dall’occhiata furiosa che lancia a lui, quando finisce la frase di John.

Sherlock sa che davanti a John quell’uomo sarà sempre affabile e cordiale.

Non farà nulla per mettersi in cattiva luce.

E Sherlock non vuole litigare con Sherrrinford.

Non ora che si è appena ricongiunto con John.

Non permetterà a niente ed a nessuno di rovinare questo prezioso momento felice.

“Naturalmente. – Sherrinford si alza sorridendo, condiscendente – Ci vediamo nei prossimi giorni. Buon divertimento.”

Se ne va.

Ora Sherlock non ha tempo per lui.

Sherlock deve annegare negli occhi di John.

Deve fare l’amore con lui.

Per il tempo che gli sarà concesso prima del prossimo ritorno sulla Terra.

Di Sherrinford se ne occuperà a tempo debito.

 

 

Sherlock e John entrano in casa e fanno appena in tempo a chiudere la porta.

Sono uno nelle braccia dell’altro.

Uno nella bocca dell’altro.

Non sanno nemmeno come accada.

Sono nudi.

In cucina.

John con le spalle sul tavolo e le gambe strette intorno al corpo di Sherlock, mentre con le mani gli accarezza la schiena.

Sherlock gli è sopra, tiene il pene di John in mano e lo sollecita allo stesso ritmo con cui si muove dentro di lui.

Vengono insieme e scivolano sul pavimento.

Ansanti.

Sudati.

Felici.

Una felicità che non riescono ad esprimere a parole, ma che sanno di condividere.

È Sherlock a rompere il silenzio:

“Non hai idea di quanto sia stato difficile vederti morire. – sussurra accarezzando i capelli di John – Temevo che ci fossimo sognati questo posto e che ti avessi veramente perso per sempre.”

John gli lascia un bacio sulle labbra:

“Ora siamo insieme.”

Sherlock sorride, stringendo forte John a sé:

“Sì. E nessuno ci separerà mai.”

John tace, pensieroso:

“Secondo te, la prossima volta che nasceremo, riusciremo a riconoscerci ancora?”

“Assolutamente sì. – la risposta di Sherlock è sicura – Anzi, più tempo passeremo insieme, più sarà facile ricordarsi l’uno dell’altro.”

John alza la