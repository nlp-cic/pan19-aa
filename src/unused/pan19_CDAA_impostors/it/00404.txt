Angelo sempre di fretta e ti amo rubati sulle scene del crimine, di John, un soldato che era rinato tra le braccia di un detective e di Sherlock, un detective che aveva vissuto per la prima volta tra le braccia di un soldato.Ma Sherlock adesso non c’è, c’è solo la sua mancanza e il vuoto che ha lasciato. John vorrebbe lanciare il telecomando contro il muro e osservare i piccoli pezzi di plastica mentre schizzano via e le pile che rotolano a terra fino al primo ostacolo, ma soffre troppo perfino per provare dolore, figuriamoci per essere arrabbiato, soffre troppo perfino per ascoltare i suoi pensieri o sentire il cellulare che squilla ancora di messaggi di cui non gli importa nulla. Così, si lascia scivolare ancora nella poltrona e nel suo incubo e chiude gli occhi aspettando che anche quel giorno passi, che anche quell’anno finisca.  Gli orologi a cucù. Sherlock non ha mai trovato un senso in quegli oggetti: non sono affatto belli esteticamente a suo parere, occupano spazio utilizzabile altrimenti e hanno un’utilità discutibile, dal momento che non sono molto diversi da un qualsiasi orologio da muro o display di cellulare , per non parlare di quanto possa essere odioso il loro riprodurre melodie infantili o naturali allo scoccare di ogni ora. Gli avrebbe sparato, se ne avesse avuto uno nel suo appartamento a Baker Street, ne è convinto. Ma ora che è lì davanti a lui, fastidiosamente ticchettante, il legno lucidato fino a splendere, lo fissa senza fare niente, seguendo con gli occhi la lancetta dei secondi che si arrampica per tutto il cerchio numerato. La verità è che da quando è dovuto sparire nel nulla più totale, senza nome ne identità, non è più lo stesso. La sua energia deve averla dimenticata da qualche parte, insieme alla sua curiosità, a quella voglia irrefrenabile di scoprire, ragionare, calcolare, al suo desiderio di crescita intellettuale, alla soddisfazione di prevalere sugl’altri con la propria intelligenza, alla voglia di mettersi costantemente alla prova. E quel posto dev’essere il 221B. No, anzi, dev’essere qualunque luogo in cui sia John.Allunga la mano sinistra, quella che non tiene il calice di vino rosso, verso il tavolino in legno intagliato a mano accanto alla sua poltrona e prende il cellulare tra le mani. Quello nuovo, non il cellulare con cui aveva mandato migliaia di messaggi a John, non il cellulare che ha lanciato sul tetto del Bart’s. Guarda l’ora e vede 23:45 illuminarsi sullo schermo, poi ride di se. Ride sarcastico e drammatico, non come rideva con il suo dottore, di quelle risate leggere e felici che poi diventano farfalle.  Ride di un uomo che notava tutto e che adesso guarda che ore sono sul display del proprio cellulare, quando sono ore che fissa un orologio.Presto dovrà ripartire, per una città che non sa ancora, per un paese di cui forse non conosce neanche il nome, ma vive segregato in quella villa della campagna toscana da abbastanza tempo da aver imparato a conoscere qualche canzone melodica italiana che ogni tanto la radio sputa svogliata e ora, in quel momento così sadicamente silenzioso ed emblematico, glie ne viene in mente una strofa che si accende nella sua testa su delle note cantate da un uomo appassionato.La verità è che l’amore mi ha bruciatoLa verità è che io non ho amato E ora starò da solo a guardare l'aria del mare senza più tornare e fermerò il tempo e lo spazio e con lo sguardo attento guarderò lontano niente [1] Non ne ricorda il titolo, ne l’autore, ma è abbastanza sicuro che quella canzone parli di lui, che quella storia abbia in se ogni fase della sua vita. Della sua vita da quando c’è John, ma a lui non serve specificarlo, perché la considera tale solo da quell’incontro che ha giocato lo scacco matto nella sua esistenza e lui ha perso e vinto contemporaneamente.La verità è che l’amore mi ha bruciato. Sherlock ripete questa frase tra sé e sé, muovendo appena le labbra carnose e disegnate, come in un tentativo disperato di rendersene conto senza soffrirne troppo. Può sentirla davvero, quella scottatura, all’altezza del petto, poco a sinistra dello sterno; sa individuarne perfettamente la posizione, perché è lo stesso punto esatto in cui prima, prima che bruciasse e facesse tanto male da sanguinare, sentiva il calore. Un calore che, ne era certo, avrebbe potuto provare tutte le stufe, tutti i fuochi, tutte le coperte del mondo, ma non avrebbe mai sentito uguale, perché quello era il calore di John, il calore di qualcuno che aveva saputo prendere la sua stranezza e trasformarla in genialità, di qualcuno che aveva visto tutti i suoi difetti più terribili, sputati, urlati, lanciati in faccia ed era comunque riuscito a sussurrare amazing al suo orecchio, quando nessuno guardava o davanti a tutti, di qualcuno che era stato in grado di prendere un gioiello congelato nella sua paura del contatto e scioglierlo tra le proprie mani, facendo brillare una personalità e una capacità d’amore che avevano aspettato per troppo tempo.Sherlock ricorda quello che John ha detto alla sua tomba vuota, one more miracle, Sherlock, for me, e pensa che il vero