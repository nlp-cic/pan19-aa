è ancora reso conto.



La stampante sulla sua scrivania sta stampando il suo biglietto, i suoi occhi indugiano sulle sue piantine con un leggero senso di colpa, stacca qualche fogliolina e se la infila in tasca, come al suo solito, il suo personalissimo portafortuna, la sua speciale coperta di Linus. Tre giri di chiave ed è fuori da casa sua, in piedi sul pianerottolo con la consapevolezza che non tornerà tanto presto, nota come la famiglia dell’appartamento accanto abbia finalmente riparato la luce sopra la sua porta, poi prende il suo trolley ed inizia a scendere le scale perché l’ascensore lo ripareranno domani.



Ma lui, domani, sarà abbastanza lontano.



È con il cappuccio alzato sulla testa e gli occhiali pinticchiati di pioggia che si dirige, a piedi, verso la stazione, l’acqua che gli inzuppa le scarpe ed una strana, piacevolissima euforia che gli fa dimenticare la cosa.



Mentre il paesaggio fuori dal finestrino del treno inizia a cambiare, mentre Cardiff sparisce dalla sua vista ed inizia la campagna, si concede di sbloccare finalmente il telefono, gettare un’occhiata distratta a tutti quei nomi che intasano il suo schermo: amici, parenti, persone che aveva anche dimenticato di conoscere.



Si dice che risponderà, che il viaggio è ancora lungo, che 

ha tempo

.



Con questa consapevolezza si addormenta mentre, nella tasca destra dei suoi jeans, il telefono torna a vibrare una, due, tre volte.


Con una lentezza straordinaria MA prima o poi si aggiorna ─ in realtà il capitolo è pronto da almeno tre giorni ma non ho minimamente avuto tempo di riguardarlo.So che sembra tutto molto lento, molto statico, ma i primi capitoli sono stati pensati così e, dai, già da ora si iniziano a vedere altri personaggi (vi sfido a capire a chi alludo dove, anche se non è difficile).Spero di riuscire a tenere il ritmo di un capitolo ogni due settimane circa ma, c'è da dire, la vedo difficile. Voi cercate di volermi bene comunque, magari.


            (See the end of the chapter for  more notes.)
            



Un giorno in più pensando a chi eri tu





cercando di capire cosa sono io.





Come si fa di lunedì? Come si fa se resti qui?



 

 


Non l’ha più richiamato



Schiena schiacciata contro il sedile dell’aereo, si concede il lusso di chiudere gli occhi e crogiolarsi un po’ nella consapevolezza di essere un pessimo essere umano con troppo poco rispetto per il prossimo.



Non l’ha più richiamato ed ora sta volando dall’altra parte del mondo, il telefono spento e la buona possibilità di essere completamente irraggiungibile per le prossime due settimane ─ praticamente il paradiso, si dice, ma forse l’altra persona non la penserà esattamente come lei.



Se lo conosce bene, in realtà, gli passerà presto: perché lui è una delle persone più distaccate dal mondo che conosca e sembra uno di quelli che sanno perfettamente come incassare e ripartire più veloce di prima. Ma lei resta una stronza e su questo non ci piove.



Non l’ha più richiamato e, si dice, probabilmente non le servirà neanche farlo: dopotutto non lo rivedrà più, ha lasciato senza troppe remore quel lavoro che li portava ad incontrarsi ogni giorno, con altrettanta serenità lascerà presto anche D.C. e tornerà a casa, a fare candele con sua madre e vendere infusi dal sapore orribile a persone che inseguono il benessere psicofisico un bibitone alla volta.



Si stringe nel suo maglione colorato, nota un paio di fili tirati di cui non si cura davvero, si passa una mano sugli occhi con la consapevolezza che può farlo ─ struccarsi era stata una liberazione, guardare il suo viso allo specchio senza tutto quello stupido belletto era stato come rinascere.



Ha ancora in mente la scena.



Ricorda perfettamente di aver firmato le dimissioni, di essere scappata in bagno, addosso ancora il suo tailleur, nella borsetta salviettine struccanti: le aveva passate sul viso con fretta, forse con rabbia, il rimmel non era venuto via del tutto ed era scolato quando si era lavata la faccia ma non importava.



Poi era tornata a casa, aveva buttato i tacchi nella spazzatura, aveva comprato un biglietto aereo e si era tagliata da sola i capelli, sul lavandino del bagno e con le forbici per la carta, come quando aveva sedici anni ─ peccato che ora di anni ne abbia trenta e dovrebbe, almeno idealmente, comportarsi come una persona matura. Per lei, però, maturità è prendersi la responsabilità delle proprie azioni ed è esattamente quello che sta facendo.



Ed è così che lei, lei che sogna l’Amazzonia da quando ha memoria, compra invece un biglietto per la Scozia, si prepara ad un viaggio che durerà una giornata intera, infila in valigia vestiti a caso perché non sa cosa troverà, non sa neanche cosa andrà cercando, sta partendo come avrebbe fatto la vecchia Blue e questo la rincuora.



Allunga le gambe sotto il sedile di fronte a lei, dà un’occhiata all’orologio, cerca di sistemarsi come può: il viaggio sarà lungo e lei ha poca pazienza, i sedili sono scomodi e l’uomo seduto accanto a lei russa sonoramente.



Ogni volta che i suoi occhi incontrano il proprio riflesso nel finestrino, Blue si chiede se sotto ad un aspetto che riconosce ci