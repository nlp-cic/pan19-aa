a distanza di sicurezza, ma, dopo meno di un minuto, era di nuovo addosso a Norge in ciò che non poteva essere che un insano impulso di stabilire un contatto fisico con l’uomo che quello stupido considerava il suo migliore amico e il suo fratello preferito: infatti, invece di andare a prepararsi il proprio grog, era tornato all’attacco pregandolo di dividere il suo con lui come se non fosse in grado di andare e prepararsene una tazza per se stesso.

“Melodrammatico…”, bofonchiò a mezza bocca Ísland di punto in bianco, esasperato, e scattò in piedi. Poi, prendendo il suo puffino con sé, li lasciò lì a guardarsi leggermente inebetiti nel vano tentativo di capire la ragione del suo sbotto e nella speranza che l’altro ne sapesse qualcosa di più.

E, come sempre, nessuno dei due aveva la benché minima idea del motivo che stava dietro la sua insofferenza. E, ancora come sempre, lui sapeva fin troppo bene che Norge avrebbe dato la colpa solo a ‘storebror Dan’ per quello sbotto improvviso, totalmente inconsapevole del peso delle proprie responsabilità a tal proposito, ben maggiori di quelle di quell’emerito imbecille di Danmörk.

“Sei seccante!”, ripeté per la millesima volta solo di quel giorno in una delle numerose varianti quando finalmente lo stupore per la reazione improvvisa quanto inaspettata di Ísland era passato e tutto era tornato alla normalità, e l’attenzione di bror Dan si era concentrata nuovamente tutta sul suo drink. “Va’ a farti il tuo e lasciami stare, ho detto! È mio!”, rimarcò esasperato e, dopo quasi un quarto d’ora passato ad agitarsi e a pregarlo invano, Danmark, finalmente, cedette e andò verso la dispensa – e il microonde – per farsi la sua razione di grog.

E quando, infine, bror gli diede le spalle, Norge tirò un profondo sospiro, esausto di tutto. Poi svuotò la sua tazza in un sol sorso nella speranza che l’alcol in essa potesse alleggerirgli, anche solo un poco, lo spirito.

Certo: sapeva perfettamente che, per riuscirci, avrebbe avuto bisogno di ben più di una mera tazza – e, forse, anche più di sei o sette uguali a quella – ma sarebbe stato bello se avesse funzionato.

Tutto ciò che voleva, davvero, era smettere di pensare.

All’estate ormai lontana.

A Ísland e al suo scorbutico atteggiamento tutto il tempo che passavano loro tre insieme quando, da piccolo, era stato invece così tenero e carino.

E a quello stupido di Danmark, capace di esasperarlo a livelli oltre l’inverosimile e per qualunque sciocchezza!

“E fanne dell’altro anche per me per farti perdonare del fatto di essere una piattola.”, aggiunse così, di punto in bianco, infrangendo quel raro silenzio che finalmente aveva graziato le sue orecchie e che sarebbe stato quasi assoluto non fosse stato per il ronzio ovattato proveniente dalla TV accesa nell’altra stanza e dalla ventola del microonde che andava.

Il suo tono, mentre impartiva ordini al suo storebror, era gelido e tagliente come al solito, e Danmark se ne lamentò abbondantemente e con l’usuale fervore, ma, alla fine, come sempre lo assecondò e, un paio di minuti dopo, tornò verso di lui e gli riempì la tazza prima di sedersi sulla sedia che Ísland aveva lasciato vuota andando via, come se sapesse che quello era l’unico modo per distogliere l’attenzione di Norge dal fratello minore e spostarla su qualcos’altro – qualcosa tipo lui.

Purtroppo, però, quel che bror Dan sembrava incapace di comprendere era che per lui, sfortunatamente, quel ‘salto di pensiero’ non faceva molta differenza sul suo umore… anzi, era quasi peggio.

Non lo ringraziò per avergli rimpinzato la tazza e non lo degnò nemmeno di un misero cenno di ringraziamento per quel favore, il suo sguardo perso da qualche parte fuori dalla finestra nel crepuscolo di quel pomeriggio di un inverno nordico che non aveva nulla di diverso rispetto a quello del giorno prima o di quello prima ancora.

Ad ogni modo sapeva che Danmark non se la sarebbe presa. Sapeva che era abituato ai suoi brutti modi e al suo caratteraccio: faceva parte della loro routine, in fondo. Era la loro normalità.

Cosa sarebbe successo infatti se, tutto d’un tratto, avesse deciso di comportarsi diversamente nei suoi confronti? Non sarebbe forse sembrato strano?

Sempre fissando l’orizzonte dipinto dei colori del crepuscolo, la sua mano si mosse come per istinto e, senza indugio, afferrò la tazza sul tavolo senza bisogno di controllare con lo sguardo dove fosse di preciso. Poi se la portò alle labbra e ne gustò il contenuto.

Fu solo per un attimo, ma socchiuse gli occhi e un sospiro che si percepì appena si liberò dalla sua gola mentre la sua espressione sembrò addolcirsi un poco. Poi, l’istante dopo, come se quel fugace momento non fosse stato altro che un’illusione bella e buona, tutto era tornato come prima, compresa la sua maschera imperscrutabile.

“Ammettilo che preferisci il mio!”, esclamò Danmark di punto in bianco, il suo tono fin troppo compiaciuto, infrangendo quel nuovo silenzio e distogliendolo dai suoi pensieri. Suonava così fiero di sé, ma lui era abituato a quel tono e non si lasciò influenzare.

Al contrario