, o una delicata ancella con cui trascorrere una spensierata notte di sesso (Elijah non faceva confusione di ruoli), il Vampiro consumava con signorile distacco la sua preda, e con la degnazione di chi concede un favore.

Ecco perché Tristan aveva esitato a lungo, smarrendo lo sguardo sullo scollo della tunica di quell’audace barbaro, restando imbrigliato tra quei lacci intrecciati a scuri bottoni d’osso.Elijah era rimasto immobile, semidisteso sul tappeto che i soldati avevano posato all’esterno, sul prato, per gozzovigliare e giocare a dadi.Il prezioso tappeto destinato al nobile Tristan De Martel, affinché non sciupasse la fine camicia di seta, i pantaloni di morbida tela o le calze colorate. Elijah lo guardava intensamente, dal basso verso l’alto, poiché l’altro restava in piedi, ma dominandolo comunque.E Tristan, che pure non era un codardo, sentiva le gambe che tremavano e il cuore che fuggiva via.Un altro passo… Paradiso o inferno?Avrebbe riso di lui o avrebbe cercato le sue mani?

Le lunghe dita delicate armeggiarono con i bottoni d’osso.La pelle dei vampiri è calda.Tristan lo sapeva fin dalla prima sera. La loro bocca è morbida, anche se i denti possono essere spietati.Elijah gli bloccò i polsi, spinse il viso contro il suo bacino premendo forte, lasciando che l’altro sentisse attraverso la stoffa il calore del suo respiro.Poi una voce si alzò sulle altre che mormoravano intorno, più decisa e sguaiata.Una guardia chiamò.Due soldati si azzuffavano poco lontano da loro. Uno di loro aveva messo in dubbio la morale e i gusti amorosi del giovane Conte.Elijah e Tristan si separarono. Tristan afferrò il pugnale.

*

Com’era liscia la sua pelle sotto la camicia raffinata. Chissà se aveva soggiogato il sarto, e se era stato sufficiente il suo fascino per ottenere un capo di abbigliamento tanto fine.Com’erano azzurri i suoi occhi, e puri, nonostante avesse visto e commesso tanti orrori.Chissà se capiva, il piccolo bastardo svergognato, quanto la sua timida bellezza ancora gli mettesse agitazione.Che voglia gli ispirava di picchiarlo per la sua alterigia e insieme di coprirlo di baci, da quel naso insolente alla labbra ben disegnate, fino al petto che le sue dita inquiete raggiungevano a fatica. Entrando sotto la stoffa, forzando i bottoni, stando ben attento a non farli saltare per non sentire le sue proteste. Perché sebbene sentirlo brontolare sotto le sue labbra fosse divertente, persino seducente, non c’è dubbio che l’altro avesse ragione: quelli, al piano superiore, se ne sarebbero accorti.Ma che desiderio aveva di spogliarlo davvero e di farlo suo. Adesso, subito, così come si trovavano. In piedi, dietro la porta accostata della cantina, mentre di sopra Kol, Rebekah e Freya si producevano in interminabili liti e in incredibili piani, destinati al fallimento.

Era sceso per scegliere il vino. Che stratagemma idiota. Ne avevano quasi riso, assieme lui e Tristan, che prontamente lo aveva seguito per illustrargli chissà quale geniale trovata. Prima di mordersi e baciarsi e frugarsi sotto i vestiti.

Perché va bene fingere di odiarsi. E odiarsi anche un po’ sul serio.Tristan lo odiava per come era freddo e compassato, così sprezzante di fronte ai fratelli.Elijah lo odiava per quant’era bello, quella sera, con i capelli un po’ arruffati e le labbra socchiuse, il cuore che gli pulsava in gola e l’azzurro insostenibile degli occhi.Ma guardarsi per tutta la sera senza neanche potersi sfiorare, dopo la notte di fuoco che avevano trascorso insieme, era un po’ troppo persino per loro.

Elijah morse l’altro sul collo, con maliziosa leggerezza. Rubò il suo gemito. Nascose il viso nell’incavo della sua spalla, per lambire voluttuosamente quelle poche gocce di sangue, per stordirsi col suo dolcissimo odore.Poi più tardi avrebbe sorriso amaramente, con cupo desiderio, di quegli istanti sottratti all’indifferenza altrui.Della loro splendida farsa.

Dopo pochi, preziosi istanti, con ironica cura il vampiro Originale riabbottonò la camicia dell’altro, strinse con premura il nodo della sua cravata.Tristan alzò distrattamente una mano, per ravviare una ciocca bruna sfuggita alla pettinatura impeccabile del proprio creatore.

E forse fu quel gesto, tenero prima ancora che seducente, a spingere Elijah, mentre avvertiva sulle scale i passi leggeri di Rebekah.All’improvviso afferrò Tristan alla vita e alla nuca, premette le labbra sopra le sue. Sfregando il viso ruvido di barba contro quello dell’altro, più tenero e fresco. Violando la sua bocca con la lingua inquieta, fondendosi con lui fino a farlo mugolare in un languore estenuato.Ora aveva bloccato contro il muro le sue mani, e intrecciava le dita alle sue.

Un bacio. Possessivo, interminabile, sfacciato. Che si interruppe un attimo dopo l’ingresso della bella sorella.

Rebekah dardeggiò un’occhiata ironica, sollevò le spalle e poi tranquillamente incrociò le braccia, unendo le labbra nel consueto broncio infantile. «Una parte di me vorrebbe invitarvi a continuare… – sbottò con una smorfietta divertita sul viso – Ma il mio ruolo di sorella mi impone di richiamarvi all’ordine e alla nostra missione. Riannodati la cravatta, Elijah…