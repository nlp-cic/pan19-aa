stomaco di Tony si era attorcigliato. Per un attimo si era chiesto cosa 
stesse facendo, affogando poi ogni domanda nella bocca di Bucky e nella fantasia 
di vederla impegnata a succhiargli il cazzo che gli era diventato duro nel giro 
di niente. Era finita lì, dopo qualche attimo, quando Bucky si era riscosso e 
gli aveva detto che doveva tornare nella sua stanza perché era stanco e voleva 
provare a dormire più della solita ora che la sua mente devastata dagli incubi 
gli concedeva ogni notte. Non aveva detto che quel bacio gli era piaciuto, ma 
non aveva detto nemmeno che gli aveva fatto schifo, cosa che per Tony era già un 
mezzo traguardo; aveva solo ammesso che non aveva mai baciato un uomo e che, 
fino ad allora, l’unica bocca su cui aveva fantasticato era stata quella di 
Steve.


– Oh. Non mi ha 
detto nulla, – rispose Steve, dopo aver soppesato qualche istante le sue parole. 
– E forse nemmeno tu avresti dovuto. Di solito i tradimenti non si nascondono?


– Non è un 
tradimento se in quel momento volevo che ci fossi tu con noi. E lo voleva anche 
lui.


– Tutti e tre... 
Insieme? Tipo una di quelle cose strane che fa la gente di oggi? – Tony quasi 
scoppiò a ridere nel sentire la voce scandalizzata di Steve.


– Più o meno, con 
la differenza che non sarebbe solo sesso,
credo.


Aveva pensato ad 
entrambi allo stesso modo, Tony, un modo che era difficile da spiegare a parole 
sia a Steve, che di relazioni amorose non era un esperto, ma anche a se stesso, 
lui che l’idea di amare due uomini insieme non l’aveva mai lontanamente contemplata. Lasciarsi 
coinvolgere in una notte di sesso più folle del solito era un conto, ma esserne 
coinvolto emotivamente era… beh, era decisamente diverso.


– Bucky come sta? 
Non l'ha spaventato baciarti? – chiese Steve con voce preoccupata.


– Non credo... La 
sua lingua nella mia bocca diceva tutt'altro.


– Tony!


– Andiamo, sei 
grande e vaccinato, Rogers, smettila di scandalizzarti come se fossi mia nonna.


– Beh, 
tecnicamente ho l'età che avrebbe lei se fosse viva. O forse qualche anno in 
meno, non lo so.


Tony lo abbracciò 
e gli diede un bacio sulla guancia.


– Resti comunque 
un adorabile brontolone, Rogers. A volte mi chiedo com'è che sono riuscito a 
portarti a letto visto quanto ti scandalizzasse l'idea di mettermelo nel cul–


– T O N Y.


Il nervosismo di 
Steve era palese e non era solo legato al fatto che odiasse le battute a doppio 
senso di Tony. Era preoccupato per 
Bucky e non bastavano le rassicurazioni di Tony a migliorare la situazione.



– Anche io vorrei 
baciarlo. Bucky, intendo. Sai quando... quando la notte non dorme perché ha gli 
incubi, o quando prova a raccontarmi quello che gli faceva l'HYDRA, o quando 
prova a preparare il pranzo quando sa che tornerò a casa un po' più tardi del 
solito e ci resta male quando fa un casino perché non riesce ancora ad usare 
bene entrambe le mani. Vorrei abbracciarlo e dirgli che va tutto bene, 
promettergli che presto smetterà di sentire le voci nella sua testa, ma poi mi 
chiedo se davvero posso garantirgli una cosa del genere.


– Perché non lo 
fai?


– Perché sento 
che lo spaventerei, perché io non sono come te e finirei per fargli del male, 
mentre tu... beh, forse sei più adatto di me, ecco tutto.


– Non ne sono poi 
tanto sicuro. Credo che non si trovi molto a suo agio con me, – replicò Tony.


– Se così fosse, 
non ti avrebbe lasciato toccare il suo braccio; – commentò pacatamente Steve.


– Dovevo toccarlo 
per forza, altrimenti come potevo esaminarlo?


– Fidati, non te 
l’avrebbe chiesto se non avesse voluto che lo toccassi.
Lo conosco. Si sarebbe tenuto il 
dolore piuttosto che venire a chiederti aiuto, se non avesse avuto un minimo di 
fiducia in te.


Steve spiegò che 
Bucky non riusciva a farsi toccare da nessuno, di come all’inizio fosse stato 
diffidente anche nei suoi confronti e avesse passato ore chiuso nella sua stanza 
senza permettergli di entrare, di come molte volte nemmeno rispondesse, quando 
gli rivolgeva la parola. Ci aveva messo molto tempo a fargli capire che voleva 
stargli accanto, che voleva aiutarlo e che poteva farlo solo se lui gli avesse 
permesso di entrare nel suo mondo.


– Forse sta 
iniziando a stare meglio, che dici? E forse è tutto merito tuo. 



Steve mormorò che 
aveva ragione e aggiunse che questa cosa lo rendeva felice. 



– Che cosa vuol 
dire amare due persone contemporaneamente? – gli chiese dopo qualche attimo, 
poggiando la testa sul suo petto. Tony avrebbe voluto trovare il modo di 
rispondergli con una delle sue battute sarcastiche, magari un po’ spinte, in 
modo da metterlo a tacere e imbarazzarlo, ma la sua lingua si seccò non appena 
aprì bocca.


Steve credeva che 
avesse sempre la risposta pronta per tutto, quasi fosse una guida a cui 
rivolgersi in caso di bisogno, ma la verità era che stavolta Tony non sapeva 
davvero cosa dire e come spiegargli ciò che gli passava per la testa, quel 
desiderio misto all’affetto e quell