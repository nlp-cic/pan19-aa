lo ama, dicevano alcuni, e lui ama il ghiaccio; ed era vero – questo non poteva negarlo, circondato dall’elogio e dagli sguardi della sua madrepatria. Le lame che sferzano l’aria, i capelli che di movimento in movimento gli sfiorano il viso facendolo apparire quasi irreale; il cuore che batte per lo sforzo, s’agita all’interno della cassa toracica come se da un momento all’altro dovesse abbandonarla e il sangue che circola nel corpo, scaldandolo e colorando di un ingenuo rosato una pelle altresì di bianco candore. Il ghiaccio lo ama, e lui lo ricambia; i colori pallidi, la posa perfetta, il graffiare dei pattini che segna sempre più un profondità una superficie altrimenti immacolata. Il ghiaccio. Quella stupida risata. L’incanto a circondarlo di volta in volta, come se lui e quella lastra fossero una cosa soltanto. Lui l’amava. Ma non era mai stato ricambiato allo stesso modo.

 I’ve lost control.  Gli occhi acquamarina individuano, là su quel tavolo poco distante da dove ora siede, un dorato pacchetto di Matinée che gli strappa uno sbuffo a metà tra lo stanco e l’irritato. L’osserva e piano si allunga, afferrandolo e guardandolo per qualche istante; è pieno per metà, e soltanto nel rigirarlo tra le dita ha l’illusione l’avvolga quell’odore di fumo che già in un’occasione ha intimamente sentito, il cui odore l’ha nauseato.  Controsenso. Quella volta aveva lasciato gli riempisse la bocca e i polmoni. Quella volta, quella dopo, e quella ch’era seguita; era lì, impresso sulle sue labbra e non riusciva a disfarsene; era lì, a rammentargli costantemente il colore di quel catrame che gli scorreva nelle vene. Ne rigira una tra le dita. E’ fragile, così tanto che se solo applicasse una pressione maggiore potrebbe vederla spezzarsi, sporcandosi il palmo della mano del tabacco ch’il sottile involucro contiene – ed è tentato di farlo per un attimo, quella stecca effige di chissà quale emozione. E’ liscia e lui quasi l’accarezza, ed è come se fosse accesa, perché la lingua ne accoglie il sapore. E per un attimo gli sembra che le sue labbra siano umide, che la bocca accolga un bacio irruento mentre delle mani sin troppo callose esplorano un corpo adolescente a quei tocchi poco abituato; per un istante ha l’impressione, Yuri, di sentirlo – Agape che diventa Eros, l’amore incondizionato che si macchia del più grande dei peccati, che usa. Che si lascia usare. C’è un brivido che a percorrergli le carni, un peso allo stomaco con con forse non era ancora pronto a fare i conti davvero. E poi si sposta alla schiena, il ricordo di parole sussurrate da quella voce che odia, la odia davvero. “Lui non ti toccherà mai così.” Amore incondizionato. Che gran puttanata.



I’m going numb.


Il cellulare squilla. Lo fissa per diversi istanti, sbattendo stancamente le palpebre, quasi tentato d’ignorarlo come tante altre volte ha fatto; avrebbe dovuto chiudere gli occhi soltanto, e quel suono sarebbe stato la cantilena che l’avrebbe condotto tra le braccia di Morfeo. E’ tentazione cui per un momento quasi cede, i secondi che passano senza che da parte sua vi siano accenni di movimento; e si fa più lontana la suoneria, diviene quasi ovattata. Ma alla fine si ritrova a sbloccare lo schermo ed avvicinarlo all’orecchio, distendendosi ancor più tra i morbidi cuscini; e quando dall’altro capo del telefono lo raggiunge quella voce si pente d’aver scelto di non ascoltare ciò che l’istinto suggeriva.  «Ahi ahi, cos’è quel sospiro? Non sei felice di sentirmi, mon chaton?» «Иди к дьяволу.»  Lo sente schioccare la lingua al palato, un verso di disapprovazione che gli rivolge spesso e che veste d’una falsità tale che, gli occhi ora chiusi, ad abbandonare le labbra sottili v’è un altro sospiro; è più pesante e più stanco del precedente, e suscita nell’altro una risata divertita – si maledice mentalmente, colto dall’improvvisa consapevolezza di avergli dato ciò che voleva. «Quanta volgarità.» riprende lui, facendo una breve pausa che gli dà modo d’ascoltarne il respiro regolare, così diverso da quello che soltanto poche ore prima gli accarezzava l’orecchio. «Non ti hanno insegnato le buone maniere?» «C’è un motivo per la tua chiamata o vuoi semplicemente rompermi i coglioni? Perché avrei di meglio da fare.» Una bugia che l’altro non avrebbe mai saputo essere tale, nulla a trapelare dalla voce se non quell’irritazione che costantemente l’accompagna. Lo sente inspirare di nuovo, il silenzio per diversi istanti suo unico compagno.  JJ, ha notato, prende spesso diverse pause quando gli parla. Non se n’è mai chiesto il motivo.  «Le ho dimenticate lì?»  La domanda non lo sorprende, ed è il suo turno di tacere e farsi portatore del tacito velo. Riapre gli occhi, lasciando rotolare tra le dita la stecca un paio di volte; in un’imitazione del suo gesto antecedente lascia schioccare la lingua, e il suono si diffonde