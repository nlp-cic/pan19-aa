Bene,” disse lui, perché non gli sembrava saggio far notare che ovviamente non stava bene.

“È solo che non volevo che pensassi di no,” disse lei, il sorriso ancora appiccicato in faccia.

“No, figurati,” la rassicurò lui, automaticamente.

“E mi dispiace per la tua camicia.”

“Ne ho altre,” le promise, e gettò un’occhiata a Colin. “Colin puoi occuparti del rapporto, per favore?”

“Sì, signore.” Si avvicinò pomposamente a Molly, che prese il rapporto con le mani, notò Lestrade, che tremavano.

***

La busta era posata sulla sua scrivania quando tornò da una pausa caffè il giorno seguente. Carta pesante, costosa, poggiata sulla tastiera. Completamente bianca, nessun indirizzo. Lestrade la notò immediatamente al rientro nel suo ufficio, e si fermò sulla porta, fissandola.

“Colin,” chiamò. “Da dove è arrivata questa busta?”

“Quale busta?” chiamò di rimando Colin.

“Quella sulla mia scrivania.”

Colin arrivò e stette vicino a lui sulla soglia, studiando la busta. Poi scrollò le spalle. “Non lo so. Vuole che veda cos’è?”

Iniziò ad avvicinarsi alla busta, ma Lestrade disse: “No, no, me ne occupo io, va bene così.” Superò in fretta Colin.

“È sicuro?” disse Colin.

“Sì, tutto sotto controllo.” Lestrade poggiò il suo caffè, prese la busta e guardò Colin. “Sono a posto,” disse, facendo intendere che poteva andare.

Colin capì e lasciò l’ufficio.

Lestrade girò la busta, e notò quasi con disappunto che non era sigillata con la ceralacca. Trovò il suo tagliacarte e la aperse, e tirò fuori un cartoncino color crema, su cui era scritto in una grafia ordinata e precisa: Drink stasera? – M

Lestrade fissò il biglietto per molto tempo, cercando di decifrarlo. Se Mycroft voleva bere un drink, perché non l’aveva semplicemente chiamato? Aveva il suo numero. Probabilmente aveva tutti i numeri che Lestrade aveva avuto dalla nascita. Sembrava inutilmente bizantino. Ma d’altro canto era appropriato. Mycroft era il tipo da fare tutto nella maniera più drammatica possibile, compreso uscire per farsi una birra. O uno scotch, supponeva Lestrade.

Fargli uno squillo per dirgli che sì, stasera andava bene per lui, sembrava una cosa troppo normale da fare.

Lestrade aprì un nuovo documento sul computer e digitò: Sì. Al tuo club? 7?

Poi portò deliberatamente con sé Colin per interrogare nel dettaglio la moglie dell’uomo che era affogato alla sua scrivania.

Quando tornò, c’era un’altra busta sulla sua scrivania con un altro biglietto. Le 7 vanno bene, ma manderò una macchina a prenderti. – M

Lestrade sospirò, scosse la testa con un'esasperazione simile a quella che gli avevano causato le sue interazioni con Sherlock, e chiuse il documento sul suo computer.

***

Mycroft tirò fuori lo scotch. Riorganizzò i pezzi sulla scacchiera, riportandoli alla formazione iniziale da dove li aveva posizionati durante la partita contro se stesso. Poi si occupò di un piccolo istante di instabilità sorto nel governo—molto scortese, dopo tutti i suoi attenti negoziati. Poi si sedette ad aspettare.

Infine sentì bussare alla porta principale, e Mycroft smise di rimuginare rivolto al focolare e si alzò per aprire la porta a Greg Lestrade, che, con il suo solito aspetto scompigliato, disse: “Ciao.”

“Buonasera,” rispose Mycroft. “Prego, accomodati.” Si fece un po’ da parte per indicare il suo benvenuto.

“Grazie.” Lestrade varcò la soglia. “Niente benda questa volta.”

“Questo non è un luogo della massima segretezza.” Mycroft fece una pausa. “O meglio. Non è un luogo della massima segretezza per te. Posso prenderti la giacca?”

Lestrade se la scrollò dalle spalle e la porse a Mycroft, che si girò, attraversò il corridoio e la passò al maggiordomo a cui aveva dato istruzione di tenersi in disparte. Pensava che Lestrade non avrebbe apprezzato avere un maggiordomo che gli ronzava intorno.

Quando ritornò, Lestrade era ancora in piedi all’ingresso, la testa inclinata, in contemplazione di un’armatura. “ Allora, che posto è questo?”

Mycroft rimase sorpreso dalla domanda. “Casa mia.”

Lestrade lo guardò, e per un momento sembrò stupefatto. Poi gettò un’altra occhiata all’armatura e disse: “Ma certo che lo è.”

Mycroft non seppe bene cosa pensare di quella reazione, e questo lo irritò un po’. Cambiò discorso. “Scotch?”

“Sì,” disse Lestrade, e seguì Mycroft nel salotto.

Mycroft versò lo scotch e lo porse a Lestrade. “Mi è appena venuto in mente che non ti ho mai offerto l’acqua per il tuo scotch.”

Lestrade scosse la testa. “Non lo prendo con l’acqua.”

“Bene,” disse Mycroft e si sedette col suo scotch. “Perché non ti accomodi?”

Lestrade si sedette e sorseggiò lo scotch distrattamente, mentre i suoi occhi assorbivano ogni angolo della stanza. “L’hai ereditata?” chiese, la testa piegata un po’ all'indietro per esaminare il fregio sul soffitto.

“L’abbiamo ereditata entrambi,” rispose Mycroft.

“Be’, è…” Lestrade