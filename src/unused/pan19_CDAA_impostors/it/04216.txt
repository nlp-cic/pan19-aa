letto. Aveva preso il coraggio a due mani e gli aveva detto la verità - e ok, non era stato facile dire a suo padre che fare l'Auror gli faceva abbastanza ribrezzo, che voleva andarsene dall'Inghilterra e vivere della sua arte, con la sua chitarra e i suoi incantesimi musicali. Lui stesso non era convinto fino a tre secondi prima di spedire il Gufo, ma alla fine l'aveva fatto. Si sentiva decisamente meglio e, quasi, gli venne voglia di andare alla festa dei Grifondoro, per urlare la sua decisione a tutta la famiglia. 

"Che ci fai ancora qua? Abbiamo l'ultimo esame domani, dobbiamo studiare" non l'aveva sentito entrare, così alzò la testa appena per osservare Genn che prendeva un cardigan dal baule. 

"Non mettermi ansia, oggi è la mia giornata" rise. 

"Chi ti sei scopato?" borbottò. 

"Nessuno" saltò giù dal letto e se lo tirò contro per un abbraccio decisamente affettuoso, per i loro standard. "Ho scritto a mio padre che non farò i test per diventare Auror e che voglio passare le vacanze in giro per l'Europa"

"Questa poi!" Genn sciolse l'abbraccio e lo guardò stupito. "Stai scherzando, vero? L'hai fatto sul serio? Gli hai scritto?"

"Cazzo, sì. E ha detto che non ne è felice, ma se lo aspettava" prese un respiro. "Sono libero. Passerò l'estate ad essere Alex e non un Potter, ti rendi conto? Potrei mettermi a piangere"

Genn fece una smorfia e scosse la testa. "No, ti prego. Non ti vedo piangere dal primo anno, sarebbe strano. Beh, che vuoi che ti dica? Auguri"

Non gli sembrava molto felice. Si era aspettato un altro tipo di reazione, dal suo presunto migliore amico. Lo lasciò andare definitivamente, mentre raccoglieva libri e piume. "Mi dici solo questo? Sono sette anni che diciamo la stessa cosa. Che questa vita, queste famiglie, ci stanno strette... e tu mi rispondi così?"

"Cosa vuoi che ti dica?" si voltò a guardarlo, adirato. "Sono felice, per te. Davvero. Credimi. Ma tu sei fortunato e non te ne rendi nemmeno conto. Se dicessi una cosa del genere ai miei, sarei minimo radiato dall'albero genealogico dei Malfoy, quindi passerò il resto della mia vita a fare ciò che odio di più. E scusa se pensavo che quest'estate ci saremmo visti, prima di..." si bloccò e deglutì. 

"Prima di che?" spalancò gli occhi. "Non c'è un prima di niente, Genn. Non è che passata l'estate avremmo smesso di vederci"

"Questo lo dici tu"

"Certo che lo dico io" ringhiò. "Sei il mio migliore amico. Sei l'unica persona che conta, credi davvero che ci saremmo allontanati e basta?"

"E tu credi davvero che i nostri genitori avrebbero permesso ad entrambi di vederci?" rise con sdegno. "Cresci, Alex"

"No, cresci tu" gli tirò la sciarpa con lo stemma della loro casa. "Merlino, ti vanti in continuazione di come adori far saltare i nervi a tuo padre e adesso ti vengono le paranoie sulla nostra amicizia?"

"Una cosa è rifiutarmi di giocare a Quidditch come lui, un'altra cosa è sbattergli in faccia il figlio di Harry Potter" urlò. "Non capisci, vero? E' la mia famiglia"

Alex si sedette sul suo letto. "E io?" mormorò. "Io che ruolo avevo in tutto questo? Essere il tuo amichetto di stanza? Suonare con te, per hobby? Avresti davvero lasciato che tuo padre si intromettesse tra di noi?"

"Sono domande a cui nessuno dei due avrà risposta, visto che te ne vai per un'intera estate chissà dove" fece per uscire dalla stanza, infuriato, ma la voce flebile di Alex lo fece trasalire. 

"Volevo chiederti di venire con me. Ma a quanto pare, la risposta che per me contava l'ho già avuta. Divertiti al Ministero della Magia" 

Genn chiuse gli occhi, cercando di cacciare indietro le lacrime. Sbatté la porta dietro di sé e finse di non sentire l'urlo frustrato del suo migliore amico. 

 

 

Il giorno del diploma, Genn avrebbe solo voluto scomparire dalla faccia della Terra. Tutti i suoi compagni di scuola avevano reazioni normali, come piangere, ridere, urlare; c'erano abbracci in ogni angolo, anche tra chi non si era mai rivolto la parola, Burrobirra che scorreva a fiumi e parenti con vestiti orribili e cappelli pieni di piume. Aveva sempre pensato di passare quella giornata attaccato al fianco di Alex, per deridere tutti e sentirsi rispondere, come al solito, con freddure per niente divertenti. Insomma, come aveva passato gli ultimi sette anni della sua vita.

Ma da quando avevano litigato, Alex non gli aveva più rivolto la parola. Non era la prima volta che litigavano, però non resistevano mai più di un pomeriggio. Era impossibile, quando si era legati così tanto. Invece, Alex aveva passato gli ultimi giorni circondato dai suoi cugini (più eccitati di lui per la sua avventura nell'Europa Babbana