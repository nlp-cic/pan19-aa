di questo nome.



Ora erano due estranei e neppure sapeva dove avrebbe potuto trovarlo. Perché Steve Rogers era scomparso e lui era troppo orgoglioso per cercarlo. Nessuno dei due faceva la minima mossa verso una possibile riconciliazione. 



Steve lo aveva lasciato e questo era il pensiero che lo lacerava fin nel profondo. Era bravo a nasconderlo. Era sempre stato bravo a nascondere le proprie vere emozioni.



Solo Steve avrebbe potuto vedere oltre la sua recita. Solo Steve lo avrebbe potuto salvare da sé stesso e dall’errore che stava facendo quella sera.



Ma Steve non c’era. E lui era da solo. In un bar anonimo di non sapeva più neppure quale quartiere di New York. In compagnia di qualche bicchiere di troppo, di troppi liquori diversi.



Stupido com’era avrebbe sicuramente fatto l’errore di cercarlo, prima o poi. Avrebbe vomitato parole senza senso solo perché non avrebbe saputo come dirgli le cose più semplici.



Che gli mancava.



Che aveva bisogno di lui.



Che non sapeva più che piega stava prendendo la sua esistenza.



Che lo amava e che non poteva continuare così.



Ma era troppo orgoglioso per dire tutto ciò. 



Avrebbe solo parlato di cazzate e Steve si sarebbe arrabbiato perché avrebbe subito capito che aveva bevuto, che aveva infranto una promessa che gli aveva fatto. 



Ma Steve era stato il primo ad aver infranto tutte le promesse che gli aveva fatto. 



Steve se n’era andato.



E lui era rimasto da solo.


“Una parte di noi l'ha sempre saputo che stavamo insieme perché eravamo guasti. Avevamo un legame basato su esperienze di vita che nessuno dei due avrebbe voluto vivere” (Il tuo meraviglioso silenzio, Katja Millay)


Lentamente aveva baciato l’uomo che aveva di fronte per l’ennesima volta. Voleva assaporare quel momento il più a lungo possibile. Voleva continuare a sentire le sue braccia forti attorno alla sua vita per qualche istante in più, prima che qualcuno venisse ad interromperli per portarli in qualche stanza sterile per curare le loro ferite. Voleva solo restare con James qualche istante in più visto quanto vicini erano di nuovo dal perdersi. 



Aveva rischiato di perderlo di nuovo, perché si era distratta e lui si era messo in mezzo per salvarla. Era stato preso in pieno da un proiettile che era destinato a lei.



“Stupido. Stupido.” Parlava a voce bassa sulle sue labbra e ancora non accennava a staccarsi da lui.



“Almeno non me lo dire piangendo.” James aveva mosso una mano sulla sua schiena. Un movimento delicato, quasi impercettibile.



“Non fare mai più una cosa simile.” Lo aveva baciato di nuovo. Sapeva benissimo che anche supplicandolo in ginocchio non le avrebbe mai dato retta. Si sarebbe messo in mezzo, anche a costo di compromettere la missione. Come aveva appena fatto. Per una sua distrazione tutto era andato a quel paese e stava per perdere anche lui.



Per questo aveva sempre cercato di reprimere i propri sentimenti. Ti rendevano debole, vulnerabile. E lo sapeva anche lui. Forse lo sapeva anche meglio di lei. 



Solo che erano uguali. E questa loro somiglianza li aveva uniti. Il luogo dove erano vissuti, le esperienza di vita molto simili. Questo li aveva avvicinati una volta. Questo li aveva uniti la seconda. 



Il Soldato d’Inverno e la Vedova Nera. Due tra i più pericolosi assassini che avessero mai camminato sulla Terra, stretti in un abbraccio ferreo per la semplice paura di potersi perdere.


“Fra le mie dita tenevo un gioiello/Quando mi addormentai./La giornata era calda, era tedioso il vento/E dissi ‘Durerà’./Sgridai al risveglio le dita inconsapevoli/La gemma era sparita./Ora solo un ricordo di ametista/A me rimane” (Fra le mie dita tenevo un gioiello, Emily Dickinson)

A Chiara.


Tony Stark era come un diamante grezzo. Era così per tutti. Nessuno si soffermava troppo su di lui, nessuno osservava oltre la sua apparenza. Era una pietra brutta che nessuno avrebbe mai voluto. 



Per questo lo aveva tenuto stretto. Per questo non voleva darlo ad altri. Nessuno doveva vedere il brillante che si nascondeva sotto la corazza che mostrava al mondo. Non che Tony cercasse di far vedere agli altri ciò che davvero era. Non lo aveva mai fatto e non lo avrebbe mai fatto. Avrebbe continuato a vivere avvolto dalle sue mille maschere.



A lui però lo aveva permesso. Per questo Steve aveva tenuto stretto a sé quel brillante così raro. Aveva amato tutte le sue sfaccettature, ogni sua più piccola sfumatura. Aveva amato quell’uomo così controverso e contraddittorio in ogni istante. Anche quando litigavano. Anche quando non si parlavano giorni. Anche quando erano lontani. 



Era sicuro che fosse una di quelle storie che non sarebbe mai finita. Era sicuro che Tony sarebbe stato il suo “vissero felici e contenti”.



Invece ora guardava lo schermo di un vecchio cellulare nella speranza di vederlo illuminarsi e leggere il suo nome, ben sapendo che non sarebbe mai successo.


Alla kohai. Sperando che possa essere di tuo gradimento.


Aveva osservato la busta che gli avevano consegnato. L’aveva guardata e voleva solo urlare. Voleva urlare. Voleva piangere. Voleva spaccare qualcosa con le proprie mani nella speranza di potersi calmare. 



Non sarebbe stato possibile. 



Aveva fatto il diavolo a quattro per salvarlo