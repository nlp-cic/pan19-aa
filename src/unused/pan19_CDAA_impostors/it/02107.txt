Stai migliorando.""Taci!"Perché non è vero. È sempre goffa, senza speranze. La verità è che, se non ci fosse Antonio, avrebbe smesso da tempo di recarsi alla milonga, due volte a settimana. Invece sono mesi, ormai. Spesso non ballano neppure. Si limitando a stare fermi sul posto, stretti, spostando appena il peso da una gamba all’altra ignorando la regola che vieterebbe i partner fissi.Salutarsi è sempre faticoso. Varcare la soglia che immette sulla strada significa abbandonare un mondo dove tutto è perfettamente incasellato e ritrovarsi nel caos. La realtà sbatte in faccia ad entrambi come siano ancora due perfetti sconosciuti. Antonio l'ha invitata a bere qualcosa un paio di volte. Si sono scambiati piccoli pacchetti di cortesia alla festa di Natale, nulla di più. Sono gli arrivederci che lasciano l'amaro in bocca.Solo che questa volta, Antonio non la lascia andare. L’abbraccia, senza motivo. È giugno, non ha nemmeno la scusa di volerla tenere al caldo, come in certi film smielati che Chiara detesta e che Alice la costringe a guardare con una ciotola di biscotti da sbranare, con tanta pace per la linea. Ha la fronte contro il petto dell'uomo, avverte il suo odore, un odore cui si è abituata. Sente i capelli solleticarle il collo quando egli si piega fino ad avere le labbra posate sul padiglione auricolare."Te quiero.""Non dire idiozie", ribatte. Lo fa per abitudine. Di fatto non si è resa conto di quanto appena udito. Non ancora. Ci vuole un momento perché il suo cervello riesca ad afferrare le parole che già stanno fuggendo e ad elaborarle. Te quiero. Ti desidero. Ti amo. Qualche forza sconosciuta deve averla trasportata in un film di serie B., non ci sono altre spiegazioni. Ha il volto in fiamme. Si allontana bruscamente."Non è possibile.""Cosa?""Questo. Non puoi amarmi. Non ha senso."Non ha alcun senso. Non sono nemmeno amici. Sono solo compagni di ballo.Chiara fissa l'asfalto. "Non mi conosci."Egli le afferra il volto, con fermezza. Le labbra si tendono in una smorfia quando avverte il familiare peso del corpo della donna sull’alluce, ma non demorde. "So che il tuo piatto preferito è la pasta alla norma. Che la nebbia ti mette di cattivo umore. Che quando sei arrabbiata gonfi le guance. Che ti sfreghi la nuca quando menti. Che lavori come commessa in un negozio di abbigliamento e che detesti servire certi clienti russi senza alcun senso estetico. Che sei già stata licenziata due volte perché sei troppo schietta, ma che non puoi permetterti di perdere di nuovo il lavoro. So -""Basta!"La situazione rasenta il ridicolo. Antonio ricorda tutto. Frammenti di frasi balbettati a mezza voce durante il ballo; informazioni strappate alla sua riservatezza; borbottii solo per se stessa. Antonio li ha raccolti tutti, come preziosi pezzi di un puzzle."Non so nulla di te" puntualizza. A parte che Carriedo è il responsabile del reparto marketing di un'azienda agricola specializzata nella produzione di salsa di pomodoro e che si trova in Italia per gestire i termini di una partnership con una compagnia locale, l'uomo per lei è avvolto dal mistero. Chiara ferma il primo taxi che miracolosamente attraversa la strada, si getta ad aprire la portiera ancora prima che la vettura abbia concluso la frenata. Vuole allontanarsi, prima di cadere di nuovo nella trappola vischiosa dell'amore. Prima che il pizzicore agli occhi si trasformi in lacrime.

*** 

 

Ha smesso di andare a ballare. Non vuole rivedere Antonio. Non può rivederlo. Finché non si avvicina alla milonga, sa di essere irraggiungibile. Carriedo non ha né il suo indirizzo né un numero di cellulare. Niente telefono fisso. È strano passare i mercoledì e i venerdì sera sdraiata sul divano con un PC in bilico sulla pancia, a fissare pigramente foto di modelle anoressiche, invece che tra le braccia di un uomo.Trovare suddetto uomo attaccato al citofono va ben oltre la sorpresa. Due domande sorgono spontanee. Perché è qui? Perché ci ha messo tanto?"Come hai fatto a trovarmi?" chiede Chiara, dopo averlo fatto accomodare in cucina. Ha gli occhi cerchiati, nota. "Tua sorella.""Tipico di quell'impicciona.""Era preoccupata per te. Perché hai smesso di venire a ballare?"Chiara soffia. Afferra un coltello da cucina e comincia ad affettare con eccessiva violenza le carote per la cena. "Perché non mi andava più. Nulla che ti riguardi". Toc toc toc.La lama sbatte ritmicamente contro il legno. "Perché avrei trovato te.""Mi detesti così tanto?"Ora è dietro di lei, la costringe con fermezza a posare il coltello, che tintinna e scivola nel lavabo. Il suo respiro accarezza i capelli. "Non importa. Lasciami. Non sono più la tua compagna di tango. Non sarei mai dovuta diventarlo!"Accade in fretta: il gomito piantato nel fianco per scostarlo, le sue mani sulla spalla, nella chioma e, infine, la distanza tra le bocche che diventa inesistente."Venivi alla milonga perché era l'unico posto in cui potessi permetterti di essere te stessa senza che tutto andasse in malora.”Il tango è intrecciato di fiducia e di