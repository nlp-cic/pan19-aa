notare che Marco e Jean mandavano diverse occhiate preoccupate nella loro direzione da quando avevano dato il via alle danze con il loro primo ballo. Loro due non si erano alzati nemmeno una volta, per la scelta di Eren di ignorare le richieste di Levi. Gli stava tenendo il broncio come se fosse un bambino offeso per qualcosa di inutile e di poco conto. Non aveva senso arrabbiarsi seriamente, quando tutta quella storia era costruita su una menzogna.

«Se non fai qualcosa, probabilmente inizieranno a sentirsi in colpa.» continuò Levi, lanciandogli un’occhiata di sbieco. Eren incrociò i suoi occhi, inarcando un sopracciglio. «Non potrebbero pensare che abbiano forzato un po’ qualcosa obbligandoti a portare qui un presunto fidanzato e presentarlo quasi ufficialmente?»

«Jean non si farebbe mai venire i sensi di colpa.» rispose alla fine con un sospiro lento e profondo. «Ma Marco sì. Si chiederebbe se l’imposizione di Jean non sia stata una forzatura per me e che, magari, ci abbia portato a litigare…» continuò distrattamente, guardando per un attimo i suoi amici che erano ritornati a ballare al centro della sala.

«Allora perché non impedisci a Marco di nutrire sensi di colpa? Invitami a ballare.»

«Sono arrabbiato con te.» ribatté subito, arrossendo un po’ per la richiesta di Levi così diretta e senza vergogna.

«Ah?»

«Sì, sono arrabbiato con te.» ribadì ancora, guardandolo negli occhi nonostante l’imbarazzo. «Non so cosa vuoi fare, non capisco cosa vuoi da me. In questo momento, sembra che ogni cosa che faccia possa aumentare il “prezzo” di questa giornata. Io non…»

Eren non lo aveva visto muoversi, preso com’era dalle sue stesse parole, sorprendendosi nel sentire le labbra di Levi sulle sue in un bacio leggero ed effimero.

«Smettila di pensare.» fu il suo sussurro sulle labbra, mentre lo sguardo serio ed intenso si fissava nei suoi occhi senza mai abbandonarli. «Non pensare alle conseguenze delle tue azioni e nemmeno ai rimpianti che potrai provare alla fine di questa giornata. Goditi semplicemente ciò che ti viene donato.»

«E che cosa sarebbe? La tua presenza, un bacio o un ballo con te?»

«Potevi fermarti anche al “la tua presenza”, Eren. Nessuno si può vantare di avermi portato al matrimonio del suo migliore amico come fidanzato ufficiale.»

«Oh, ne sono lusingato!» replicò con sarcasmo, cercando di allontanarsi dal volto di Levi ancora maledettamente vicino a lui. Troppa era la tentazione di baciarlo ancora ed era una sensazione ingestibile per il suo cuore che batteva ancora con velocità.

«Eren, avrei potuto anche dirti di no. Vorrà pur dire qualcosa per te!» continuò con tono esasperato il suo superiore alzando anche gli occhi al cielo.

«Ma cosa? Dannazione!» sbottò nuovamente e, in risposta, Levi tornò a baciarlo. Questa volta il gesto fu più intenso e più lungo, prolungato anche dalle mani del maggiore posate sulle guance di Eren per non farlo allontanare.

«Questa è una risposta che puoi trovare solo tu. Se vuoi, ne parleremo alla fine della serata.» mormorò contro alla sua bocca. Un pollice gli accarezzava lo zigomo in un movimento semicircolare, nel tentativo di farlo tranquillizzare ancora una volta e non fargli pensare a niente.

«Promesso?» domandò alla fine, rassegnato, mentre posava le loro fronti l’una contro l’altra.

«Promesso. Ora portami a ballare.» pretese alla fine, sfiorandogli un ultima volta le labbra.

«Che fidanzato esigente.» ribatté con una risatina un po’ nervosa, mentre si alzava in piedi e si tirava dietro Levi.

Mentre si avvicinavano alla pista da ballo, il deejay cambiò canzone e mise un valzer. Eren riconobbe subito la canzone: Lightweight di Demi Lovato. Gli era capitato diverse volte di ascoltare quella canzone, sognando un amore che gli avrebbe tolto il fiato o fatto sentire senza peso come diceva la canzone. Sembrava strano da parte sua, ma era davvero una persona romantica che, il più delle volte, non lo dimostrava. In quella farsa, in cui avrebbe dovuto dimostrarsi davvero romantico, non riusciva proprio a mostrare quel lato di sé, probabilmente per i suoi dubbi o per la presenza intimidatoria di Levi al suo fianco.

«Calmati, Eren. Ci siamo solo io e te!» gli sussurrò piano Levi, avvolgendogli la vita in una presa salda ma delicata. La sua mano libera andò a cercare quella di Eren, facendo intrecciare le loro dita in una stretta ferrea e sicura.


When you pull me close



Feelings I’ve never known



They mean everything



And leave me no choice


Il suo cuore prese a battere all’impazzata mentre si rendeva conto di quanto vicini erano i loro corpi. Il suo volto divenne anche incandescente, mentre cercava di non guardarlo direttamente negli occhi. Non aveva molte alternative, però: o guardava i suoi occhi o si spostava più in basso, lungo la linea del naso fino ad arrivare alle labbra fini e morbide che desiderava baciare ancora una volta. Non aveva nemmeno la possibilità di alzare lo sguardo ed osservare la sala intorno a loro, rischiando di sembrare innaturale e poco reale. Guardarlo negli occhi, però, significava sentirsi nudo davanti a lui e ancora più scoperto di quanto già non fosse; Levi doveva