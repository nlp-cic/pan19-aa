bugiardo.   10. - No, non bevo quella roba. Le siren… le principesse non bevono quella roba – esclamò Ariel, scuotendo il capo, di fronte al braccio proteso di Spugna che le offriva una bottiglia di rhum.Il suo vice, a quelle parole, si limitò a fare spallucce.- La principessa non vuole bere. Peggio per la principessa! – gridò alla ciurma di uomini, che accolsero le sue parole con un coro di strilli e risate. Ariel stirò un sorriso tirato e continuò a giocherellare con il maiale salato che aveva nel piatto.- Potresti anche provarlo, sai. Potrebbe farti bene e li faresti più felici che mai – commentò Hook, sedendolesi accanto.Ariel fece spallucce.- Non sono qui per divertirmi o per farli felice o… -- Oh, certo, sei una donna in missione. Come ho potuto dimenticarmelo? - Hook la trovò seduta con Spugna e gli altri marinai a bere rhum e ascoltare storie di vecchi porti e navi fantasma, di antichi tesori sepolti e spaventosi kraken. La vide ridere, con le guance rosse, gli occhi lucidi, la tesa gettata all’indietro e il sorriso più triste che avesse mai visto a piegarle le labbra umide.   9. - Davvero non capisco cosa ci trovino gli uomini in… donne del genere – gli confessò, sedendosi sulla panca scricchiolante della vecchia locanda. – Dico sul serio cosa, cosa ci trovate? – gli chiese, con solo una punta di vulnerabilità nella voce.Hook ingoiò un ampio sorso di birra dal calice che stringeva tra le dita prima di lanciarle un’occhiata consapevole e risponderle con un sogghigno.- Tranquilla, principessa, sono certo che Eric non abbia mai neanche guardato una di quelle donne. –Ariel arrossì, abbassò il capo e borbottò: non intendevo… e non hai capito contro il petto, il pirata si limitò a scuotere le spalle e a tornare a guardare i suoi marinai ubriachi cantare serenate stonate alle donne che servivano al loro tavolo e che ridevano, civettuole.Il ghigno di Hook si allargò, quando con la coda dell’occhio la vide esalare un sospiro tremulo e rilassare le spalle tese come spade.   8, Hook chiuse gli occhi, sentendo l’aria salmastra accarezzargli il volto e le palpebre calate su orbite che vedevano altro da quella distesa di acqua che sembrava circondarli e strozzarli e imprigionarli in quella quiete priva di vento e di onde. Aveva nella retina immagini di terre lontane, bagnate da altre acque: terre in cui automobili solcavano le strade e le case erano fatte di cemento e non c’erano re o regine, ma c’era un bambino che aveva creduto nelle favole e c’era lei, c’era lei, c’era –Hook la sentì arrivare prima ancora che lei gli sfiorasse il braccio, poggiando le mani candide contro la murata.- Il vento si sta alzando di nuovo – notò Ariel con un sorriso soddisfatto da bambina. – Domani finalmente potremo ripartire. - Ariel stava seduta sul ponte della nave e a guardare quell’immensa distesa d’oceano piatto in cui erano incastrati, di nuovo, e ad attendere l’inevitabile. Una parte di lei sperava ancora, sperava - ma era così piccola e sperare era così faticoso.Quando il vento riprese a soffiare e Hook le saltò davanti con un sogghigno vittorioso, si limitò a stirare un sorriso forzato, che le fece dolere gli angoli della bocca – ed era sbagliato, non doveva far male, doveva essere felice, ma era tutto così faticoso e la vittoria sembrava così lontana - Eric sembrava così lontano.   7. Guardare il volto di Eric bastava per farle battere il cuore come una libellula e riempirle il ventre e il volto di calore; ricordarne il viso bastava per riempirla di speranza. A volte, Ariel si limitava a sederglisi accanto, mentre governava la nave, in piedi dietro al timone, e solo sentirlo respirare e gridare ordini ai suoi uomini la faceva sentire meno sola, meno persa. Solo vedere le sue spalle, le faceva dimenticare, per un istante, il peso del viso di Eric che lentamente – prima una ruga intorno agli occhi, poi la piega che gli si formava intorno alle labbra, quando sorrideva e il colore degli occhi e di che colore erano?, e la curva delle sopracciglia e delle labbra e l’ombra che i capelli gli gettavano sulla fronte - si cancellava dalla sua memoria.   6. Ariel gli raccontava di come fosse vivere sotto al mare, di come fosse non avere gambe, ma saper nuotare veloce come delfini, di come fosse giocare con i granchi e vedere le alghe crescere e intrecciarle ai capelli e lui la ascoltava, sorseggiando il bicchiere di rhum e cullandolo come fosse una donna d’oro.Ariel gli raccontava come fosse vivere in un altro mondo e lui non pensava a cosa si era lasciato alle spalle - automobili che solcavano le strade e case fatte di cemento e un bambino che aveva creduto nelle favole e lei, lei, lei – - C’era una volta una bambina – iniziò a raccontarle una sera, steso sul ponte a guardare le stelle. – Anzi, c’era una volta un bambino. –- Non puoi cambiare una cosa del genere. Se cambi una cosa del genere, cambia tutto! – Ariel rise, rannicchiata accanto a lui.- Non