. Prese il cellulare. Forse era ora che il branco si avventurasse nel mondo.

XXXXX

Era notte fonda quando Stiles tornò a casa dall'appartamento di David. Derek si svegliò appena quando sentì la porta d'ingresso aprirsi e chiudersi, il che era tutto dire, perché di solito non riusciva a chiudere occhio fino a quando non era certo che Stiles fosse a casa al sicuro.

Stiles sembrò agitato nonostante l'ora tarda, i suoi passi felpati che attraversavano silenziosamente l'appartamento più a lungo di quanto gli ci volesse normalmente per mettersi a letto. Salotto, cucina, bagno per una doccia veloce, stanza di Stiles, cucina di nuovo, lungo in corridoio. Il suo cuore stava battendo più veloce di quanto avesse dovuto.

Derek si stava decidendo ad uscire dal letto e vedere se Stiles avesse bisogno d'aiuto quando Stiles apparve sulla porta di Derek, una sagoma scura dalla capigliatura scomposta e dalle spalle spioventi, blu e nera come la notte.

“Ehi,” Stiles mormorò, “Sei sveglio?”

“Sì,” Derek cercò di trascinare i propri arti intorpiditi in una posizione seduta fino a quando Stiles non gli risparmiò lo sforzo e si sedette sul bordo del letto di Derek. “Che c'è? Stai bene?”

“Sto ben- no, non sto bene, non so perché l'ho detto.” Stiles si schiarì la voce. “Noi, uh, abbiamo rotto. O, sai,” ridacchiò mestamente, “lui ha rotto con me.”

Derek si sedette. “Cosa.”

“Ehi, non devi essere così sorpreso,” Stiles rispose piattamente, “le rotture capitano continuamente, una doveva toccare anche a me.”

“È un'idiota,” Derek notò. Figlio di puttana, Anello al Naso. Vincere il jackpot e buttarlo via come spazzatura.

Sorridendo svogliatamente, Stiles diede un colpetto a Derek con il ginocchio. “Grazie amico.”

Sedettero in silenzio per un momento e Derek non volle domandare, così Stiles gli fece la gentilezza di rispondere alla sua domanda non detta.

“Ha detto,” Stiles ammise, col viso nascosto nell'ombra, “che ero troppo appiccicoso.”

Ricordando la furtività di Anello al Naso all'essere presentato al coinquilino di Stiles, Derek ringhiò a bassa voce. “Ti stava usando?”

“No- cioè- non lo so.” Le spalle di Stiles si incurvarono. “Apparentemente non voleva essere il mio ragazzo. Cioè,” sospirò, sprofondando tra i cuscini di Derek, “il sesso era buono, mi piaceva... Solo che pensavo sarebbe stato il mio ragazzo del college, sai? Andavamo d'accordo...” Stiles si interruppe, torcendo le mani nel piumone di Derek.

Derek posò una mano rassicurante sul polso di Stiles. “Anello al N- David è un idiota,” ripetè.

Stiles adocchiò Derek in modo inquisitorio. “Hai- Lo hai appena chiamato Anello al Naso?”

“L'ho chiamato David.”

“Ma lo hai decisamente chiamato Anello al Naso prima. L'hai chiamato Anello al Naso nella tua testa per tutto questo tempo?” gli occhi di Stiles si sgranarono per l'eccitazione,

“Io, non tutto il tempo,” addolcí la pillola Derek.

Ridendo di gusto, Stiles batté le mani. “L'anello al naso era davvero da stronzo. Pensa che gli dia un look spavaldo, ma non è per niente una persona spavalda, quindi risulta solo pretenzioso. E, e,” aggiunse, girandosi sul fianco così da poter vedere Derek in faccia e indicare il suo naso, “mi stava decisamente confondendo! Prima era tipo, 'andiamo a cena, voglio conoscerti, baby, lascia che ti corteggi,' e poi era tutto 'perché dobbiamo incontrare l'uno gli amici dell'altro? Non credo che siamo a quel punto ancora,' ma io me la sono bevuta tutta perché era la prima persona che mi avesse mai trovato attraente, e ho pensato, sai, non c'è bisogno di essere schizzinoso, non è che abbia molta gente a fare il filo allo Stilinator, e io volevo solo qualcuno a cui piacere, credo, e a David mi sembrava di piacere. Credo di aver ricambiato troppo, perché evidentemente se n'è stancato.” Stiles si passò una mano tra i capelli e fissò un punto da qualche parte oltre l'orecchio di Derek e continuò, “È solo che, ci sono Erica e Boyd, e Isaac e Cora, e Scott e Allison, e da quando loro hanno rotto, Scott e questa ragazza Kira sono adorabili-”

Si stava agitando, cadendo in una qualche spirale di disprezzo verso se stesso. Derek non poteva stare a guardare mentre si faceva questo. “Ehi, ehi,” Derek lo interruppe. “Ci arriverai, okay?” Stiles sembrava così misero e piccolo, ricurvo sul più morbido tra i cuscini di Derek, che Derek non poté trattenersi dall'allungare la mano e avvolgere il braccio attorno alla vita di Stiles. Solo per ricordargli di non essere solo. “Non tutti incontrano la loro persona al liceo o al college. Tu non mi vedi mica con la mia fidanzatina del liceo.”

“Questo perché è morta, Derek. È un esempio terribile,” protestò Stiles, prima di fare una smorfia, “scusa, troppo esplicito. Non volevo parlare