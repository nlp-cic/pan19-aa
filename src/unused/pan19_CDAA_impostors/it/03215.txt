ha festeggiato il suo seicentosessantacinquesimo compleanno, conduce una vita tranquilla nel Devon insieme alla moglie, Peronella, che ha seicentocinquantotto anni.”



Harry la guardò eccitato. “Quindi è questo che sta cercando Raptor! Non c’è da stupirsene, se è terrorizzato dal quel vampiro che lo sta cercando.”



Draco annuì. “Potrebbe finalmente smettere di puzzare d’aglio, se avesse l’Elisir di Lunga Vita a proteggerlo.”



Hermione aggiunse, “Ma certo! Silente e Flamel sono ovviamente vecchi amici…”



“Amici molto vecchi,” la interruppe Draco.



“…Quindi lui ha chiesto a Silente di proteggere la Pietra. Dovevano sapere che Raptor avrebbe cercato di scassinare la Gringott, e hanno pensato che a Hogwarts sarebbe stata più sicura,” finì Hermione.



“Peccato che Raptor lavora qui,” disse Draco. “Voglio dire, è una strategia terribile.”



“Allora non sanno che il ladro è Raptor!” disse Harry. “Dobbiamo avvertirli.”



“Ma non ci crederanno,” disse Hermione con tono abbattuto.



Harry annuì cupamente. “Neanche Hagrid mi ha creduto sul fatto che Raptor stesse tramando qualcosa, e lui sa della Pietra e di cosa gli fa la guardia.”



“Forse un professore, allora? La Professoressa McGranitt è la Vicepreside e la Direttrice della mia Casa, potrei chiederle un appuntamento,” offrì Hermione.



Harry e Draco si scambiarono uno sguardo scettico.



“Che c’è?” chiese lei.



“Senza offesa, ma no. Non ti crederebbe, e di certo non infastidirebbe il Preside per una cosa del genere,” disse Draco.



“Che ne dite di Piton?” chiese Harry.



“Piton? Ci metterebbe in punizione per aver sprecato il suo tempo!” disse bruscamente Hermione.



“No, non lo farebbe! Io posso parlarci! A differenza della spaventosa Direttrice della tua Casa!” sbottò Harry in risposta.



“Tu pensi che la McGranitt sia spaventosa? E allora Piton, che piomba in picchiata con la sua tunica nera a terrorizzare chiunque metta piede nella sua classe?”



“Pensi che Piton faccia paura perché la sua tunica gli svolazza dietro? Quello si chiama avere un buon sarto e un gusto per la teatralità. Le spalline delle tuniche della McGranitt hanno delle dannate borchie!” esclamò Draco.



Harry rise. “Quelle sono fiche, però.”



Gli altri due si girarono verso di lui per un attimo per lanciargli un’occhiataccia, prima di iniziare anche loro a ridere.



“Questo è ridicolo. Quello di cui abbiamo bisogno sono delle prove,” disse infine Draco.



“Sono d’accordo. E credo che dovremmo iniziare a fare ricerche sulla Pietra stessa, scoprire se ha delle debolezze,” disse Hermione.



“E tenere d’occhio Raptor,” aggiunse Draco.



“Ovviamente. Ma nel frattempo, dovremmo andare a cena.” Harry si alzò. “Mentre andiamo, Hermione, ti racconto una storia su Piton, e su come mia madre l’ha costretto a leggere Jane Austen.”



“Che cosa?” Hermione lo guardò a bocca aperta.



Harry la prese a braccetto e iniziò a raccontare. Draco li seguì ridacchiando fuori dalla biblioteca.


 


********


 


Quel sabato mattina, Harry e Draco erano sulla via per la biblioteca per continuare le ricerche sulla Pietra Filosofale insieme a Hermione. Nessuno dei due moriva dalla voglia di farlo, visto che non avevano trovato niente di utile dal giorno in cui avevano scoperto chi era Flamel.



“Credo che preferirei addirittura fare i compiti,” borbottò Draco.



Harry rise. “Non farti sentire da Hermione. Potrebbe o arrabbiarsi con te per esserti stufato delle ricerche, o emozionarsi al pensiero dei compiti.”



Draco ridacchiò. “Quale sarebbe peggio, secondo te?”



“La prima. Più possibilità di violenza.”



Stavano entrambi ridendo quando entrarono in biblioteca, guadagnandosi un’immediata occhiataccia da Madama Pince. I due si affrettarono verso il loro solito tavolo, dove Hermione li stava già aspettando. Davanti a lei c’era una pila di libri molto più bassa del solito.



“Siamo a corto di libri, quindi?” chiese Harry sedendosi.



“Certo che no, ho solo pensato che…” Hermione aveva un’aria inquieta, e prese un bel respiro. “Ho pensato tutta la settimana al fatto che sei andato da Piton a chiedere di tua madre.”



“Sì…” Harry non sapeva dove volesse arrivare.



“E a come eri così affascinato dallo Specchio delle Brame…”



Quello Harry non glielo aveva detto. Guardò torvo Draco, che gli rispose con uno sguardo calmo.



“E mi ha fatto pensare: tu non sai niente della tua famiglia, no? Quindi, ho preso ogni libro della biblioteca che ti menzionava,” disse Hermione tutto d’un fiato.



“Io… Cosa?” Harry si era lentamente abituato ad essere riconosciuto da estranei, ma l’idea che si parlasse di lui all’interno di libri era qualcosa che non aveva ancora considerato. Era stata probabilmente una svista da parte sua, considerato il modo in cui Draco stava alzando gli occhi al cielo. “Okay, quindi si parla di me dentro dei libri. Continua.”



Hermione lo guardò nervosamente prima di iniziare. “D’accordo. I dettagli sono un po’ vaghi nei libri, quindi abbi pazienza. I tuoi genitori hanno iniziato a nascondersi quando tua madre era incinta di te. Non so per certo dove, visto che