, tanto che non avrebbe saputo dire se avesse qualcosa di rotto, talmente era stata pestata a dovere. Come fu in grado di muoversi di nuovo, strisciò via, cercando di ritornarsene a casa.

 

Appena la videro trascinarsi zoppicante verso il suo angolo le altre 'lavoratrici' le corsero incontro, chiamando a gran voce il loro 'manager'. L'uomo uscì da un localaccio in fondo alla strada, l'aria seccata, prendendo il suo tempo nel camminare verso il luogo in cui le sue protette si stavano agitando. Riconoscendo la ragazza accasciata in terra, emise un sospiro rassegnato.

– Scommetto che è stato il tuo bel Principe a farti questo regalo. – disse in tono sarcastico.

Ariel scosse la testa con decisione, seppure la sua espressione esprimesse amarezza.

– La sua guardia del corpo. – rispose, non riuscendo a evitare un certo rammarico nella voce, lanciando a Wisely un'occhiataccia che lo sfidava a commentare oltre.

L'uomo dette una scrollata di spalle, ricambiando con un'espressione ottusa.

– Fa' come ti pare, se vuoi farti massacrare sono affari tuoi, fintanto che non interferiscono con quelli dell'organizzazione... – ammonì, usando un tono serio che su di lui appariva solamente comico. – Smetti di lavorare e si occuperà il capo dei tuoi problemi, ricordalo.

Come se non sapesse più che bene la fine che l'aspettava, se avesse rifiutato di continuare a lavorare per il fantomatico Conte del Millennio, il boss malavitoso noto per essere spietato quanto ricco.

Ariel decise che, se voleva davvero fare il colpo gobbo e sposare il bel Principe, doveva tentare il tutto per tutto. Le avevano parlato di un'agenzia che faceva miracoli, rivolgersi a loro per un consulto non le sarebbe costato nulla.

Sarebbe andata a sentire quel che le proponevano, per prima cosa il giorno seguente.

 

L'edificio in cui erano gli uffici della famosa agenzia non si presentavano troppo bene, ma Ariel vi entrò ugualmente. Si trovò davanti un ragazzetto che dimostrava non più di quindici anni, albino e con una brutta cicatrice rossastra sul lato sinistro del viso, senza contare la mano sinistra che sembrava in putrefazione. Non un aspetto incoraggiante per qualcuno che si fregiava di fare miracoli... Ariel sorrise, impacciata, e il ragazzo ricambiò con simpatia, indicandole di sedersi e poi presentandosi.

– Allen Walker, Customer Manager. Cosa possiamo fare per te? – chiese, giungendo le mani davanti al viso, i gomiti poggiati sulla grande scrivania.

Allen Walker, Customer Manager; Profittatore. Esperto di 'Patti col Diavolo'.

– Il mio nome è Ariel, e sono qui perché... – iniziò la 'Sirenetta', ma il suo interlocutore cambiò subito espressione, interrompendola prima che potesse terminare la frase.

– Oh, Ariel, sì. Sappiamo tutto di te, ma il tuo obiettivo è un tantino ambizioso. Tuttavia, noi dell'agenzia “Strega del Mare” siamo molto bravi a realizzare l'impossibile! – disse, il tono fiero di chi è abituato a vincere, sempre. – Vediamo un po' cosa abbiamo qui... – Allen osservò viso e attributi della ragazza e, dopo una breve pausa, comunicò il suo responso. – Concorderai con me che non sei esattamente la fidanzata da portare a casa per conoscere i suoceri. Finché resti un transessuale, per giunta immerso fino al collo nel mercato del sesso, non hai speranze.

Ariel lo fissò costernata e anche un filino irritata. Fin lì ci arrivava anche lei, quello che voleva era una soluzione al problema, non un altro che le puntasse il dito contro!

– Potrebbe passare dalle cose ovvie a una soluzione pratica? – chiese sarcastica.

– Non offenderti, il mio commento era volto a preparare il terreno alla vera domanda che devo porti: cosa sei disposta a fare per avere il Principe? – chiese Allen, guardandola dritta negli occhi scuri.

– Qualunque cosa. – rispose lei.

– Molto bene, perché ci sarà un prezzo da pagare e potrebbe non piacerti. Ti porto dal nostro esperto di casi impossibili.

La porta si aprì rivelando un uomo di statura media, capelli biondo miele raccolti in una treccia dietro la schiena e viso severo incorniciato da una frangia ben tagliata. Questi si voltò verso i nuovi arrivati, salutandoli con un cenno del capo; subito dopo s'alzò dalla sedia sulla quale era seduto e porse la mano alla sua ospite. Quindi prese dei documenti dalla scrivania, girandoli verso la donna e scambiando con Allen uno sguardo d'intesa prima di spiegare in cosa consistesse il loro accordo.

– Howard Link – si presentò l'uomo – conosco già il problema. Immagino che, essendo un transessuale, tu voglia cambiare sesso, giusto? – chiese, ricevendo subito un cenno d'assenso dal diretto interessato. Annuì a sua volta e, senza mutare espressione, continuò: – Noi possiamo far sì che ciò avvenga, ma la contropartita è la tua anima. Firma qui.

Ariel lo fissò, incredula. Quell'uomo tanto avvenente quanto privo di emozioni parlava sul serio? I fogli che aveva avvicinato erano un contratto per avere la sua anima?

Howard Link, Avocato del Diavolo.

Votato a eseguire ogni ordine del principale senza porre domande né sollevare obiezioni.

Senza battere ciglio spinse i documenti di più