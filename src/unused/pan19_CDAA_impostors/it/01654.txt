cui l'uomo aveva iniziato a portarselo dietro fin da piccolo quando c'era da andare a fare la spesa e pagare alla cassa automatica aveva smesso di essere un incubo) e le ragazze non erano mai state il suo campo. Anzi, generalmente apprezzava sempre frequentare tizi – John e Sherlock non concepivano l'idea di definirli in altro modo – con diversi anni più di lui. E anche questo non c'era un'eccezione.

“Sherlock hai-”

“Spento l'arrosto in crosta e acceso la zuppa. Il vino è fuori dal frigorifero e ho già tolto i bulbi oculari dalla griglia.”

A quelle parole James si voltò verso Hamish che scosse la testa.

“Esperimenti. Te ne avevo parlato.”

“Ma ti ha cresciuto Hannibal Lecter?”

“Sherlock Holmes” disse il diretto interessato avvicinandosi a James squadrandolo da capo a piedi, facendo particolare attenzione alle cicatrici del viso e quelle delle mani – quando finalmente decise a stringergliela.

“Bond... James Bond.”

“Vedo...”

“Sherlock” provò a richiamarlo all'ordine il Dottore, ma oramai l'uomo aveva già dedotto tutto il possibile su di lui.

“Quando avevi intenzione di dirci che uscivi con una spia?”

John si voltò di scatto verso il figlio che, evidentemente, aveva omesso quel piccolo particolare (così come aveva evitato di dirgli che lavorava anche lui per l'MI6 ma era ovvio che suo padre avrebbe capito tutto in un istante).

“Non in questo momento, Mr Holmes” disse l'uomo cercando si suonare il più neutro possibile.

“Molteplici ferite da esplosione, diversi trauma cranici, ha sofferto di amnesia e... ferita da proiettile con conseguente caduta da una grossa altezza” disse Sherlock mettendo una mano sulla spalla di John “Dato morto per diverso tempo, se l'è presa comoda in Turchia, il tempo di farsi una vacanza. Non ha superato i test di riabilitazione ma l'hanno fatta rientrare lo stesso come agente operativo – o vittima sacrificale che dir si voglia - e, come John, ha un pessimo rapporto con la tecnologia” concluse il consulente investigativo rivolgendo un'occhiata esplicativa al figlio.

“E' mio compito aiutarlo. E le penne esplosive non le facciamo più.”

“Peccato” dissero all'unisono Sherlock e James guardandosi esterrefatti.

“Ha così tanto l'aria di essere un bravo ragazzo, vero?” fece Mrs Hudson per sciogliere la tensione “Mi accompagni a sedermi, giovanotto. Con l'età la mia anca è peggiorata a vista d'occhio ma non potevo di certo perdermi l'arrosto in crosta del nostro John.”

John e James sorrisero e mentre il secondo aiutava la donna come gli era stato chiesto – sotto lo sguardo critico e inquisitorio di Shelrock - John andò in cucina seguito dal figlio per versare la zuppa a base porri, patate e piselli nella zuppiera di ceramica che era riuscita a salvarsi dalle molteplici esplosioni di cui era stata testimone – ma fortunatamente mai protagonista.

“Ho paura che a papà James non piacerà...”

John lo guardò con finto risentimento.

“E del mio giudizio non ti preoccupi?”

Hamish rise.

“Non hai mai avuto nulla da ridire nemmeno quando ho portato a casa quello svitato di Matt!”

“Quello fissato con gli UFO?”

“No, non erano UFO ma film di fantascienza e basta.”

“Beh, non cambia molto...”

“Papà l'ha fatto scappare quando ha cominciato a smontare ogni teoria scientifica del Doctor Who.”

“Poverino, mi ha fatto pena!”

“Solo perché ci sei rimasto male anche tu!”

“Vero anche questo. Comunque ce n'era uno che non mi piaceva.”

“Ewan” rispose prontamente Hamish “Lo scozzese.”

“Già, lui... tuo padre l'ha fatto sbattere dentro per possesso di droga, furto e rissa.”

“Suppongo che a papà piacesse meno che a te, ma in quel caso ha avuto ragione.”

“Hamish, se è il mio consenso che cerchi, ce l'hai, anche se gli ho rivolto solo poche parole. Certo, fa un lavoro pericoloso ed è molto più grande di te, ma capisco che un tuo coetaneo non starebbe al passo con il tuo cervello. Quanto al lavoro pericoloso invece non posso dire nulla, anche se io ho sempre preferito accompagnarlo sul campo.”

“A modo mio lo faccio anch'io, anche se nessuno potrà mai eguagliarti.”

John gli scompigliò affettuosamente i capelli.

“Dai, portiamo di là la cena. Non vorrei trovare una carneficina dall'altra parte. Non saprei chi potrebbe avere la meglio, ma non voglio ritrovarmi piedi e dita mozzate nel frigo!”

Hamish rise e seguì il padre con una bottiglia di vino in mano e una brocca piena di acqua fresca nell'altra. Posò il tutto sul tavolo versando poi da bere a ai commensali mentre John serviva la zuppa e Sherlock guardava male James.

Capendo la conversazione non sarebbe mai iniziata, John e Hamish presero in mano le redini della situazione cominciando a parlare del tempo, facendo sbuffare Sherlock annoiato. John rise e iniziò a chiedere al figlio come andasse il lavoro, se suo zio riusciva e infiltrarsi anche nei servizi segreti – ovvio che sì – e di come procedeva in generale all'MI6. Mrs Hudosn trovava particolarmente divertente il fatto che Hamish fosse in