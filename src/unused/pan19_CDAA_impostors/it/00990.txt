flotta, una commemorazione solenne, a Londra avevano intitolato anche un archivio, ma forse nessuno sapeva che c’era un’altra ricorrenza da festeggiare.“Hai disertato la celebrazione della Kelvin. L’ammiraglio Marcus ti aveva chiesto di parlare a--”“Ho rifiutato quando me l’ha proposto. Non sono tenuto a partecipare e non ho nulla da dire.”“Sei un cadetto della Flotta Stellare, hai l’obbligo di assistere alle cerimonie ufficiali, oggi è il venticinquesimo anniversario del-”“So benissimo che giorno è oggi” lo interruppe ancora, buttando giù in un solo sorso il suo drink.Odiava quel giorno, lo detestava con tutto se stesso.Sollevò il bicchiere e prontamente il barista lo riempì.“Che cosa ci fa qui, capitano Pike? Come ufficiale della Flotta è obbligato a presenziare a questi eventi” sibilò cattivo, bevendo un lungo sorso di whiskey concentrandosi sul lieve bruciore che provocava scendendogli giù per la gola.“Mi scusi” si affrettò a mormorare, rendendosi conto di quello che aveva detto; Christopher Pike non c’entrava nulla, non doveva scaricare la sua rabbia su di lui.Il capitano sorrise comprensivo “Ero preoccupato. Va tutto bene?” chiese, anche se era evidente che così non fosse.“Una meraviglia” mentì sarcastico.Pike sospirò piano e gli posò una mano sul braccio “So quel che provi…” tentò ma Jim si volse e piantò i suoi occhi azzurri nei suoi, grandi, lucidi e disperati.“No, non lo sa” disse e la sua voce uscì in un lieve e strozzato sussurro.“Mi lasci in pace, capitano, non sono dell’umore adatto oggi.”“Hai intenzione di restare qui fino a quando non ti reggerai più in piedi?”“È un’idea, sì” asserì finendo di bere e porgendo il bicchiere al barista, ma Pike vi posò la mano sopra e scosse la testa in direzione del corpulento uomo.Kirk sospirò facendosi indietro.“Che ne dici se andiamo via da qui?” propose.Jim rifletté un momento stringendosi nelle spalle, non aveva voglia di tornare al dormitorio.“Un posto vale l’altro.”“Andiamo.”Kirk seguì il capitano in silenzio fino a quando non si rese conto che si stavano dirigendo verso il porto spaziale poco distante.“Dove stiamo andando?” domandò curioso, quando salirono su uno shuttle da trasporto.Pike si limitò a sorridergli e non rispose, Kirk affondò nel sedile accanto al superiore non aveva senso tentare ancora, sapeva che non avrebbe risposto.Appoggiò la mano sul finestrino, quando lasciarono l’atmosfera terrestre, comprese che erano diretti verso il molo spaziale.“Quella è…”“L’Enterprise, sì” disse complimentandosi con se stesso per aver avuto quell’idea.L’espressione di Jim, in quel momento era qualcosa di incomparabile: un misto di stupore reverenza e commozione.“Il viaggio inaugurale è previsto tra quindici giorni.”Jim si volse verso di lui, si umettò le labbra.“Grazie” bisbigliò, non riuscendo a dire nulla di più.“Non è finita qui.”Kirk corrugò la fronte, tornando a osservare fuori dal finestrino, stavano entrando nell’hangar navette.

Il giovane seguì il capitano con il cuore che gli batteva impazzito nel petto; guardandosi intorno affascinato riempiendosi gli occhi di quella meraviglia.A bordo c’erano poche persone, qualche guardia, degli ingegneri, qualche addetto alla manutenzione.Si rese conto di aver rallentato il passo e che Pike lo stava aspettando, entrarono nel turbo ascensore.“È bellissima” riuscì a mormorare.Quando le porte si aprirono Jim rimase senza fiato: un’emozione enorme gli rimescolò lo stomaco.Si mosse sul ponte di comando osservando le varie postazioni fino alla grande vetrata che si apriva sull’universo punteggiato di stelle.“Buon compleanno James.”A quelle parole Kirk chiuse gli occhi per un lungo momento, commosso fino alle lacrime. Li riaprì solo quando fu certo di aver ripreso il controllo di se stesso. Pike era al suo fianco e fissava la notte eterna davanti a loro, in silenzio, in attesa.“Grazie” disse in un soffio rendendosi conto che in quella parola non riusciva ad esprimere tutta la sua gratitudine ma era certo che Christopher aveva capito.Si passò la lingua sulle labbra, deglutendo spingendo giù il groppo che aveva in gola.“Non ricevo un regalo così bello da… mai” ammise tristemente.“Tua madre…”“Mia madre…” una risata amara lasciò la sua gola “Lei ed io quasi non ci parliamo. Mi manda uno sterile messaggio sul padd. Capisco che…” deglutì ancora “Che ogni volta che mi guarda non è me che vede, ma mio padre” sussurrò piano mordendosi le labbra “E questo fa male… tanto male, ogni volta” una lacrima sfuggì al suo controllo ma fu veloce a stemperarla con la mano.“Mi scusi.”Una volta di più il capitano Pike vide cosa c’era dietro i sorrisi di Jim Kirk, dietro la sua spavalderia e la sua arroganza: un ragazzo solo, con un’enorme eredità sulle spalle, un lascito non voluto ma imposto dalla storia.Nato nella battaglia, erede di una leggenda. [*]Provò un’immensa pena per lui, quel giovane aveva un immenso potenziale, lui lo vedeva ogni giorno. Aveva superato quasi tutti i suoi compagni di corso, aveva un’attitudine al comando fuori