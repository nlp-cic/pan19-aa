allo stesso tempo.

«Anche io voglio andare a casa…» gli mormorò, tornando a concentrarsi sul pacco di fette biscottate, ma il moro non si lasciò sfuggire le gote un po' più rosee del solito, così come neanche il sorrisetto sulle sue labbra. «Ma considerando quel che faremo dopo, insomma… con tutta l'attività fisica extra, dobbiamo mangiare di più… no?»


Oh.


Quindi non era solo lui a fare certi pensieri.

«…Vado a prendere dell'altro sgombro.»

Se la lentezza di Rin a fare la spesa portava a una simile promessa di molte ore di 'attività fisica assieme', Haruka non poteva lamentarsi.


 


 


 

C'erano infatti tante altre occasioni per potersi lamentare, così come c'erano però anche le volte in cui era più divertente prenderlo in giro, come per esempio quando gli diceva che se avesse continuato a pulire le medaglie così spesso e con tanta cura quasi ogni giorno, avrebbe finito con toglierci tutto l'oro e l'argento che ricopriva gli altri metalli interni.

Quel giorno però Haruka preferì non stuzzicarlo e restare in silenzio per osservarlo, come già aveva fatto in passato; si sedeva al tavolo, poggiava il mento sulle braccia incrociate e lo osservava, ritrovandosi a sorridere senza neanche rendersene conto. Quella era un'altra 'abitudine' di Rin in cui era particolarmente lento, ma a differenza delle sue altre lentezze, questa non lo aveva mai infastidito particolarmente.

«Lo so che mi stai guardando Haru.»

Chiuse gli occhi, concentrandosi sul silenzio che regnava nella casa. Erano nuovamente a Iwami per una breve vacanza.

Erano passati tre anni da quando avevano spiccato il volto verso il loro futuro. Erano finite le loro prime Olimpiadi.

«Cosa c'è di così interessante, si può sapere?» il tono di Rin non era irritato, la sua era genuina curiosità e anche se Haruka in realtà avrebbe preferito non parlare – come sempre d'altronde – si costrinse ad aprire almeno gli occhi. Restò in silenzio, almeno finché il rosso non si voltò verso di lui incrociando il suo sguardo. «Allora?»

«Non ho nulla da fare.»

Rin si imbronciò e schioccò la lingua, ma subito dopo sorrise.

«Non ci casco più ormai.»

«…Due ore fa.»

«Eh?»

«Ci sei cascato già due ore fa.»

«Cos—» borbottò il rosso, ignorando per un momento la medaglia d'oro che aveva tra le mani per fare mente locale. Cosa era successo due ore prima? Cosa gli aveva potuto dire Haru di...

Nulla. Due ore fa era andato a fare un po' di jogging.

Haruka lo aveva appena fregato.

«Sei orribile, fanculo.» mugugnò, dandogli nuovamente le spalle per riprendere a pulire la sua medaglia.

Si perse così uno dei sorrisi del moro, ancora rari e preziosi.

Passarono dell'altro tempo in silenzio in cui Haruka si accontentò di osservarlo mentre passava da una medaglia all'altra, pulendole e lucidandole tutte, ogni loro vittoria – che fossero terzo, secondo o primo posto – con la stessa attenzione e cura. Con un sorriso bellissimo sulle labbra.

Un sorriso che ormai sapeva come far crescere e far sbocciare, volendo, in qualche risata.

Si alzò, sempre il silenzio, e prima che il compagno potesse voltarsi e poggiare la medaglia che stava sistemando in quel momento, Haruka ne afferrò una in particolare, quella prima vittoria del rosso ad una gara internazionale, e gliela mise subito al collo.

Al gesto Rin restò sorpreso, e anche se continuò a sorridere, il suo volto mostrò anche un certo imbarazzo.

«…E' un modo che non capisco per spiegarmi perché mi guardi mentre sistemo le nostre medaglie?» chiese, un po' titubante. Lo vide accarezzare il metallo che era poggiato contro il suo petto, e senza esitare Haruka sfiorò quelle dita, poggiandovi subito dopo la mano.

Non gli rispose.

«Haru se—» iniziò Rin, ma prima di proseguire si chinò verso di lui, verso il basso – perché Rin era cresciuto sette centimetri di troppo –, per baciargli le labbra. «Sto facendo progressi, ma se non parli... non sempre ti capisco.»

«…Mi ricordo ogni gara.»

Rin forse capì con quelle sole parole cosa intendesse perché subito gli sorrise di più, ridacchiando e cingendogli la vita. Ma Haruka scelse di continuare: se Rin aveva fatto progressi nel capirlo, lui ne aveva fatti altrettanti nell'esprimersi a voce.

«Sei lento a pulirle, quindi posso pensare con calma.»

«A cosa?» un mormorio, esattamente sulla pelle della sua guancia. Rin vi si poggiò contro, come un gatto. «A cosa pensi quando le vedi, Haru?»

A quel punto avrebbe preferito non rispondergli, anche perché grazie a quel sorriso che sentiva ora contro il collo, sapeva con certezza che Rin aveva compreso e lo stava solo punzecchiando.

Ma si impose di mostrargli i suoi progressi e il suo impegno.

«A quello che mi sarei perso, Rin.»


 


 


 

Haruka certamente si sarebbe perso molto, e anche se con la sua affermazione in quel momento particolare non stava pensando a nulla di carnale od osceno, era indubbio che se Rin non fosse entrato nella sua vita come un piccolo tornado, fastidioso e rumoroso ma in grado di trascinarlo e spingerlo, si sarebbero