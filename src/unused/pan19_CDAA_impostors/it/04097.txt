possibilità attraverso di lei. Non sprecate il tempo che vi è rimasto facendovi del male.”

Una luce azzurrina illuminò la stanza, attirando l’attenzione di Jace; un portale si disegnò in mezzo loro, proiettando riflessi azzurri sul volto di Magnus.

“Alec non lo vorrebbe.” __________________________________________________- 




[1]


 Questa frase di Magnus si ispira a un dialogo del film “Charlie St. Cloud”. Me ne sono accorta a posteriori quindi spero di ricordare correttamente!


Buongiorno e Buona Domenica!

Ed ecco un nuovo capitolo! La storia riprende da dove si era conclusa con quello precedente ed ecco che Jace incontra finalmente Magnus. Il loro dialogo è stato forse uno di quelli più dolorosi da scrivere, ma la storia non mi sarebbe sembrata completa senza una comparsa di Magnus, vista la sua importanza nella vita di Alec. Magnus e Jace sono due persone molto diverse e Magnus ha alle spalle anni di vita, saggezza e conoscenze che Jace invece non possiede: questo si riflette nel modo così diverso che hanno di affrontare la morte di Alec.

Jace si trova dunque di nuovo a un punto di partenza, ma come sappiamo non si lascia abbattere facilmente. Nel prossimo capitolo tornerà alla carica con le sue ricerche e le sue teorie e tenterà di strappare qualche risposta a un certo, bellissimo, Fratello Silente a caso. Un Fratello Silente che sa benissimo quanta dolore comporti la perdita del proprio parabatai. Il prossimo capitolo se la batte con questo per il livello di angst, ma prometto che dal quarto in poi l’atmosfera si alleggerirà (giusto) un tantino.

A presto!


          (See the end of the chapter for  notes.)
          

 


3 | City of Desolation;


«Provò immediata simpatia per Fratello Zaccaria, immaginandosi se stesso senza Alec, con quella runa stinta come unica memoria del tempo a cui era stato legato a qualcuno che conosceva tutte le parti migliori e peggiori della sua anima.»

Jace Herondale – Città del Fuoco Celeste. Cassandra Clare

 

 

L’anello era di un argento un po’ spento e ospitava un motivo di uccelli in volo.

Jace se lo rigirò fra le dita, riconoscendo il simbolo degli Herondale.

“Apparteneva a James, il figlio di Tessa e Will” gli stava spiegando Jem Carstairs, un sorriso malinconico a piegargli le labbra. Aveva chiesto a Jace di incontrarlo all’Istituto e il ragazzo aveva acconsentito, seppur con riluttanza.

 

“È un anello molto antico: gli Herondale se lo scambiano da generazioni e Tessa insiste che l’abbia tu. Avrebbe voluto dartelo di persona, ma l’ultima volta che vi siete visti non ne ha avuto modo ed io ero di passaggio qui a New York, così…”

 

Jem si strinse nelle spalle: tutto a un tratto sembrò davvero giovane, appena poco più grande di Jace.

Era strano vederlo parlare e come comportarsi come una persona qualunque. In passato, Jace aveva creduto che vedere un Fratello Silente senza la classica tonaca color pergamena sarebbe equivalso a vederlo nudo, ma Carstairs – con quegli occhi vividi e la voce gentile – non ricordava un membro della fratellanza più di quanto non lo sembrasse lui.

 

“C’è un motivo se hai voluto incontrarmi qui?” domandò, giocherellando con l’anello. “L’Istituto non è esattamente il mio posto preferito, al momento.”

 

“Sì, Clary me l’ha detto” rispose Jem, sollevando la custodia di violino che aveva con sé. “Ma so anche che qui avete una Stanza della Musica davvero bella: vorrei vederla, se per te va bene. Suonare è proibito ai Fratelli Silenti, ma adesso che non lo sono più intendo recuperare tutta la musica che mi sono perso.”

 

Jace gli rivolse un’occhiata distaccata.

 

“Ti ci può portare Clary: sta disegnando in camera di Izzy.”

 

La sua tensione si attenuò, quando pronunciò il nome della fidanzata.

Era stata Clary a convincerlo ad accettare l’incontro con Jem: negli ultimi mesi si era tenuta in contatto con lui e Tessa, e sembrava aver instaurato un buon rapporto con entrambi. Era convinta che parlare con Jem avrebbe aiutato Jace. Dopotutto, anche lui aveva perso il suo parabatai e da quando era tornato uno Shadowhunter il dolore della perdita sembrava essersi amplificato.

Jem gli sorrise.

“In realtà speravo di sentirti suonare” ammise, sfiorando la custodia del violino. “Ho sentito dire che sei molto bravo.”

“Lo sono” confermò Jace, l’aria compiaciuta a spazzare un po’ della stanchezza dal suo volto. “In effetti sono davvero poche le cose che mi riescono male: una di questa è apparire brutto.”

Il sorriso di Jem si allargò.

“Credo che questo sia un tratto comune a tutti gli Herondale” commentò. Un guizzo di allegria si accese nel suo sguardo; a Jace ricordò lo scintillio che animava gli occhi di Alec quando si perdevano in conversazioni tutte loro.

Il ricordo sembrò scaldarlo per un istante, ma divenne in fretta doloroso.

“Allora è per questo che sei venuto qui” asserì, sorridendo tagliente. “Non è per la musica: vuoi giocare a ‘trova le differenze’ fra me e il tuo parabatai.”

Jem scosse la testa, per nulla turbato dal cambio di tono nella conversazione.

“E se invece parlassimo del tuo?” chiese.

Jace si irrigidì.

“Cosa vuoi sapere di Alec?”