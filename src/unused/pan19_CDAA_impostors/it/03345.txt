Voleva di nuovo combattere.

Sopravvivere, quantomeno.

L’Avar gli si avvicinò, Eönwë gli lanciò contro uno degli uomini che lo circondavano.

Il cerchio si aprì al suono di zoccoli e allora Eönwë la vide.

Nielíqui. In groppa a Minyavarnë, con Tatyavarnë al seguito.

«Salta su!» gli ordinò e gli passò di fianco, in corsa, arco teso e frecce in mano. Scoccò una freccia verso l’Avar, che le urlò in una lingua sconosciuta.

Nielíqui gli urlò nella stessa lingua, con tono di scherno.

Non gli importava cosa si stessero dicendo: Eönwë corse dietro a Tatyavarnë e gli saltò in groppa.

Nielíqui, era davvero Nielikki!

Quella crocchia di trecce, quella schiena, quell’arco, era lei!

Mancava il mantello di Ilmarë, se non per una striscia slabbrata intorno al suo collo.

Ma era lei, tutta intera.

Eönwë sollevò lo sguardo al cielo e qualcosa, nel luccichio nelle stelle, gli disse che Varda stava sorridendo.

 

Oooops, avevo detto che avrei postato di giovedì e sto postando di giovedì, ma fingiamo che quello passato non sia esistito *fischietta*Ahimè, la salute si è messa di traverso agli impegni (lavorativi e non) del weekend precedente e il risultato è stato nessun capitolo revisionato, yeeeee! Che fossi demoralizzata per questo non ha aiutato, lol.Sinceramente, questa serie di capitoli la odiavo nella prima bozza e l'ho odiata nella riscrittura, perché sono difficili e non mi piace scrivere dei protagonisti da soli all’avventura e prima o poi troverò un modo più efficace per scrivere queste situazioni, eh. Intanto, continuo a essere frustrata e a chiedere loro: whyyyy? E a revisionare fino allo sfinimento e a cercare anche nuovi metodi per sistemare tutto questo scempio, perché la riscrittura non era stata sufficiente, niente affatto. Meeeeeh!E no, non sto evitando accuratamente di dire qualsiasi cosa sul capitolo sotto mano. Cosa ve lo fa pensare?Scherzi a parte, il nome Kinn di Morwë – Morakiravi – è una mia creazione con l’assistenza di melianar e tyelemmaiwe che mi hanno dato una mano con le radici per creare un nome in Eldarin comune da trasformare, e anche l’assistenza di habib, che ho tormentato senza pietà per le conoscenze antropologiche e soprattutto linguistiche (anche se non mi legge, un grazie per la pazienza ci va). Comunque, Morwë sembra voler dire qualcosa tipo “persona nera” e dal significato ha tutta l’aria di essere un nome che gli è stato dato dai loremaster faziosissimi Eldarin. Per quanto mor- voglia dire anche “notte”, ci voleva un qualcosa che rendesse l’idea della notte (stellata, awww) tanto amata dai Quendi dei tempi che furono, quindi si è aggiunto un aklar a rendere la gloria del tutto. Anche Arunnil e Arrâdirri sono nomi Kinn, di produzione propria, neh.Detto questo, chiudo sul serio ringraziando tutti coloro che leggono per la pazienza. Questa storia è complessa e la real life non mi aiuta a trovare la tranquillità necessaria per gli ultimi ritocchi prima del postaggio.Ci vediamo la prossima settimana, stesso giorno, stessa ora (circa), stesso posto,Kan


          (See the end of the chapter for  notes.)
          

Niel premette la mano sullo stomaco e trovò la pelle e i vestiti umidi e viscidi di sangue.

Non si era quasi resa conto della lama che aveva cercato di sbudellarla, presa com’era stata dal sentire se Arunnil stava calando il Secondo Martello degli Inferi su Eönwë.

Aveva fatto appena in tempo.

I Varnë correvano verso Est, come se la sabbia fosse stata terreno solido. Niel non aveva idea di dove Gwinion avesse acquistato questi cavalli, ma ora capiva perché era stato riluttante a liberarsene.

Era bastato nitrire loro che avevano bisogno di fuggire il più lontano possibile e avevano eseguito.

Eönwë era accasciato sul collo del suo cavallo, una mano intorno al fianco, l’altra stretta alla criniera. Vedeva due tagli sulla coscia e aveva intravisto un segno violaceo sotto un occhio. Quella situazione le ricordava troppo la loro fuga dai Windan. Nemmeno questa volta Niel aveva idea dell’entità delle ferite che gli erano state inflitte, ma dovevano trovare un luogo sicuro e lontano da Arunnil e i suoi uomini per riprendersi.

Chissà questa volta, senza veleno, come avrebbero reagito le loro vesti.

Stavano raggiungendo la fine della fascia sabbiosa del deserto e Niel non sapeva che direzione prendere. Non aveva idea di come fossero ridotti i territori più a Est, vedeva altro deserto, roccioso questa volta, e la cosa non le piaceva.

Non vedeva altra soluzione se non chiedere.

Niel portò una mano a coppa al lato della bocca e sollevò la testa al cielo. Emise i versi dei barbagianni e dei gufi, delle civette e degli allocchi, chiedendo a qualcuno di loro di una tana.

Non ricevette alcuna risposta.

Forse era meglio così.

Niel gettò uno sguardo verso Eönwë, che si era raddrizzato in groppa al cavallo. Aveva il volto, il collo e il fronte della camicia e della tunica sporchi di sangue, ma si reggeva senza apparente fatica.

Stava meglio, quindi? I suoi occhi aperti e luminosi le dicevano di sì.

Lui le sorrise e Niel non poté fare a meno di sorridere a sua volta.

Era così felice di