rotolare sulla schiena e sistemandosi tra le sue gambe. Poi, cominciò a muovere i fianchi ed Eren si dimenticò come si faceva a respirare. Tirò la testa all’indietro e lasciò che Levi gli baciasse e mordesse il collo, provando a concentrarsi sulle sensazioni che gli stava dando l’uomo con un semplice movimento dei fianchi.

“Levi…” non riuscì a dire altro Eren, sopraffatto da un piacere che mai aveva provato, incatenato in quel momento e conscio del fuoco che gli stesse crescendo dentro.

Fu quando iniziò a respirare più sconnessamente che Levi si allontanò da lui e si mise nuovamente al suo fianco, facendo gemere Eren dal disappunto.

“Non abbiamo ancora finito, moccioso.” Il sussurro ansimante di Levi arrivò alle sue orecchie e, solo in quel momento, si accorse che non era l’unico che stava trovando difficile fare un pensiero coerente.

Cercò di avvicinarsi nuovamente al corpo di Levi, ma l’uomo lo fermò; Eren ne capì il perché quando gli prese un palmo e lo portò a stringere la sua eccitazione umida. Eren gemette quando sentì la mano di Levi stringerlo a sua volta e cominciare a muoversi con un ritmo cadenzato. Eren lo imitò, avvicinandosi a lui per cercare un altro bacio, un altro gemito e un altro sospiro. Levi lo accontentò, ansimando sulle sue labbra quando il ragazzo iniziò a muovere la propria mano più in fretta, imitando i movimenti della sua.

Eren cercò di trattenersi il più a lungo possibile, ma, nel momento in cui Levi gemette il suo nome con voce roca, si ritrovò a perdere tutta la concentrazione del mondo e venne, riversandosi sulla mano dell’uomo e trattenendo il respiro. Rimase immobile per qualche secondo, fin quando non si ricordò che stava ancora stringendo l’eccitazione di Levi in mano e che l’uomo stesse ansimando accanto a lui.

Riprese a baciarlo possessivo, ignorando la stanchezza che sentiva avvolgergli le membra, e ricominciò a muovere il pugno, beandosi dei gemiti e dei sospiri del suo capitano. Quando lo sentì irrigidirsi e qualcosa bagnargli il palmo, lo baciò ancora più profondamente, ingoiando il gemito di piacere che avrebbe voluto pronunciare.

Si allontanò dalle labbra di Levi per lasciarlo riprendere fiato, sdraiandosi sulla schiena e chiudendo gli occhi, estasiato da tutto quello che era appena successo e sentendosi incredibilmente felice.

Percepì in lontananza Levi alzarsi dal letto e tornare con un panno bagnato con cui gli ripulì con cura la mano, lo stomaco e le lenzuola sporche.

Riaprì gli occhi non appena sentì l’uomo tornare sul materasso, fargli alzare un braccio e sistemarsi con la testa sul suo petto. Eren non stava credendo a quello che era appena successo e cercò di controllare il suo cuore, il quale aveva ricominciato a battere all’impazzata come poco prima.

Portò una mano ad accarezzare il capo di Levi, facendo scivolare le dita tra i capelli lunghi e quelli tagliati corti, sentendolo rilassarsi contro il suo petto. Sorrise quando l’uomo gli cinse il fianco e l’abbracciò, non riuscendo a credere alla sua fortuna, al fatto che fosse veramente lì con lui in quel momento così intimo e così vero. Non si ricordava neanche quando era stata l’ultima volta che si era sentito così in pace con se stesso e con il mondo. Forse non era neanche mai successo.

Sfortunatamente, però, la realtà li stava attendendo al varco e anche quel momento così prezioso giunse al termine.

“Devi tornare nei sotterranei.”

Eren sospirò. “Lo so.”

Levi si alzò dal suo petto ed Eren fu costretto a lasciarlo andare. Lo sentì raccogliere i vestiti dal pavimento e, poco dopo, la luce tornò a illuminare la stanza. Eren si portò una mano davanti agli occhi per il fastidio, ma non si alzò dal materasso; invece, rimase a guardare Levi rivestirsi dandogli le spalle.

“E’ stato…” Eren provò a parlare, ma dovette schiarirsi la gola, perché, tutto a un tratto, non sapeva cosa dire.

Levi si voltò per guardarlo, infilandosi una casacca leggera.

“E’ stato niente male” commentò l’uomo, lanciandogli la maglietta e il resto dei suoi vestiti.

Eren si sentì un po’ ferito nell’orgoglio e si mise a sedere sul bordo del letto per rivestirsi.

“Solo niente male?”

Levi sbuffò. “Non essere così permaloso, moccioso... hai solo molto da imparare.”

Eren si alzò in piedi, guardandolo confuso. Poi, un piccolo sorriso malizioso comparve sulle labbra di Levi e lo tranquillizzò completamente, facendogli capire che non aveva nulla di cui preoccuparsi.

“Fortuna che sono un ottimo insegnante.”

Agosto arrivò e con esso un nuovo, importante evento: l’imminente spedizione del Corpo di Ricerca. Erwin, Levi e i vari capi squadra avevano passato gli ultimi mesi ad ultimare i dettagli logistici e finalmente avevano ottenuto tutti i permessi necessari; perfino i soldati avevano raggiunto un livello che Levi riteneva accettabile. La sua squadra di disadattati si era rafforzata; i ragazzini che aveva preso con sé un paio di mesi prima erano maturati e Levi sapeva che erano quasi pronti.

Non si trattava di una missione particolarmente complicata: l’obiettivo del Corpo di Ricerca era quello di instaurare delle basi all’interno del Wall Maria con scorte di armi e di attrezzature, in preparazione