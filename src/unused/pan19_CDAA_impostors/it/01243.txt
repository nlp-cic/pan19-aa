era più posto per me. 



Le nostre strade non si incrociarono perché tu eri ad un campeggio estivo, ma vidi quello che Mycroft aveva fatto ai nostri genitori: era riuscito a condizionarli completamente, mettendoli contro di me e facendo loro credere che fossi ormai una causa senza speranza.



Decisi di andarmene per sempre e di non tenere più i contatti con nessuno della famiglia.



Ora, Sherlock, viene la parte meno edificante della mia storia. Come ti dicevo, ero un ragazzo pieno di rabbia e di risentimento, sentimenti che non portano a pensare lucidamente. Nel tentativo inconscio di punire i nostri genitori e di spingerli ad interessarsi a me, mi unii a delle compagnie sbagliate, mettendomi in guai molto seri. Mycroft aveva iniziato a lavorare a Scotland Yard e si fece la reputazione del duro arrestandomi e facendomi condannare al massimo della pena.



La detenzione non migliorò né la mia rabbia né le mie amicizie.



Sentendomi tradito ed abbandonato, entrai in una spirale autodistruttiva a cui non avrei mai messo fine, se, finalmente, nella mia vita non fosse entrato qualcuno che mi aprì gli occhi: continuando così avrei solo favorito l’ascesa di Mycroft, mentre io avrei perso tutto.



Piano piano e con molta fatica, ho ripreso gli studi e mi sono dedicato ad attività legali. 



Per farlo sono stato costretto ad andare all’estero, perché sapevo che Mycroft non mi avrebbe mai permesso di rifarmi una vita onesta, se fossi rimasto qui.



Lontano da Mycroft, mi sono costruito una vita che potrei persino dire felice.



Ora sono tornato per conoscerti, perché mi sembra giusto recuperare il mio rapporto con un fratello che non ho mai potuto conoscere, non perché non lo volessi, ma perché non me lo hanno permesso.



 



 


Sherrinford tacque. Gli occhi fissi in quelli del fratello. John fissava Sherlock, in attesa di una sua reazione, che tardava ad arrivare. Alla fine, senza dire una parola, il giovane Holmes si alzò e si diresse alla porta del locale. Anche Watson si alzò velocemente:

“Offro io.” disse al maggiore degli Holmes.

Passò alla cassa, pagò le consumazioni, poi si precipitò fuori, sperando di non aver perso troppo tempo. Sherlock era fermo ad un semaforo, in attesa che venisse il verde. John lo raggiunse:

“Sherlock, fermati. – lo chiamò – Dobbiamo parlare.”

“Non ho tempo. – rispose il consulente iniziando ad attraversare la strada – Devo trovare un taxi ed andare a Baker Street. Devo parlare con Mycroft. Tu non sei invitato.”

Il tono della voce gli era uscito più duro di quello che avrebbe voluto: non era colpa di John se la famiglia Holmes non aveva nulla di normale. Watson, però, non si era offeso: quello che era successo doveva essere destabilizzante anche per una persona anafettiva come Sherlock. Allungò, quindi, una mano e costrinse l’amico a fermarsi ed a girarsi verso di lui:

“Ascoltami. – insisté – Posso immaginare che tu sia arrabbiato con Mycroft …”

“Perché mai dovrei essere arrabbiato con Mycroft? – lo interruppe il consulente stizzito – Si è solo dimenticato di parlarmi di nostro fratello! E mi ha dato del visionario, una volta in cui gli raccontai che ricordavo che fossero in due. Davvero, John, non so proprio perché mai dovrei avercela con lui!”

Watson sorrise, scuotendo la testa. Questo irritò Holmes ancora di più:

“Non so cosa ci trovi di così divertente in tutta questa situazione!” disse risentito.

Il dottore si fece serio e ribatté:

“Scusa, hai ragione, non c’è nulla di divertente in tutto questo, però, sto per dire qualcosa che non pensavo che avrei mai detto ed è questo ad essere divertente.”

“Spiega.” Ordinò sbrigativo Sherlock, portando i polsi dietro la schiena ed afferrando il destro con la mano sinistra. John incrociò le braccia sul petto e si concentrò sui propri piedi cercando le parole giuste da dire.

“Allora? – lo sollecitò Holmes impaziente – Dobbiamo stare qui tutta la sera?”

“Allora. – esordì John – So che stiamo parlando di Mycroft e che può sembrare incredibile … ehm … davvero … non credo alle mie orecchie … però, Sherlock, per quanto Mycroft sia subdolo, mellifluo e manipolatore … per quanto possa essere il tuo arcinemico … insomma … uhm … luitivuolebene.”

Finì la frase tutto d’un fiato aspettandosi che Sherlock esplodesse. Invece, il consulente rimase a fissarlo negli occhi, rimuginando su quello che gli aveva detto. Rimasero così per un tempo che a John sembrò infinito. Quando finalmente parlò, il giovane Holmes aveva un lieve sorriso sulle labbra:

“Stai attribuendo dei sentimenti a Mycroft?”

John stava per mettersi a ridere. Allargò le braccia, sconsolato:

“Cosa vuoi che ti dica, Sherlock? Mycroft ci tiene a te. A modo suo, certo. E non lo ammetterà mai, nemmeno sotto tortura, però tuo fratello non è così privo di sentimenti come gli piace far credere. Quando Magnussen disse che tu eri il suo punto debole1, aveva ragione. E puoi essere il tallone d’Achille di Mycroft solo perché sei importante per lui.”

Sherlock sbuffò:

“Che fortuna! Pensa se non tenesse a me!”

Scoppiarono a ridere. Una risata proveniente dal cuore, che illuminò i loro occhi.

“In