fargli questa domanda, lasciandogli un'occhiata scettica.

Non avevo idea se fosse una buona cosa o no essere comparati a questa creatura, o a qualsiasi altra mi avesse comparato. Non sapevo se volevo veramente essere quel mitico uccello dal quale le persone dipendevano, ma non sapevo se volevo essere quello ancora intrappolato nella gabbia. La colomba bianco sporco in quell'appartamento, e le sue piccole stranezze, proprio come quelle che aveva Gerard, stavano iniziando a piacermi, ma non avrei mai potuto dare per certo che questo fosse il significato delle parole dell'artista. Non avrei mai più potuto tirare a indovinare su questioni di tale importanza, specialmente con Gerard. Non avevo bisogno di fatti freddi e crudi - erano orribili e privi di creatività. Avevo solo bisogno di una base sulla quale formare le mie opinioni, e con Gerard che cambiava e deviava sempre i suoi pensieri, era come stare in piedi nel mezzo di un lago ghiacciato, con la paura costante di cadervi dentro. Stavo già iniziando ad avvertire il gelo nell'aria.

"Sì," annuì con calma, il suo viso che assumeva un'espressione serena e pensierosa. Schioccò la lingua, cercando di trovare un modo di porre la parte successiva. Portò lo sguardo di lato, il bagliore della luce del sole si fondeva con la sua pelle pallida mentre le sue labbra mimavano le parole che la sua mente pronunciava.

"Quando ti ho visto davanti a quel negozio di liquori, sapevo che eri una colomba." si fermò per un secondo, aspettando che io mi inserissi nel discorso, ma io rimasi immobile. L'unico suono presente che lo spronò a proseguire fu il tubare della sua colomba. "Tu eri diverso dai tuoi amici, ma sembravi proprio uguale. Tutti credevano che voi foste piccioni, sporche creature e ratti del cielo.. o di un parcheggio. Ma tu, Frank." Guardò di nuovo me, fissando intensamente e con decisione i miei occhi spalancati. Il suo corpo rimase fermo, ma era come se stesse puntando un dito dritto al mio cuore. Quando si era fermato questa volta, non stava aspettando che io intervenissi. Si stava assicurando che l'avessi sentito.

"Tu eri diverso. Non eri un piccione, ma una colomba che nessuno riconosceva perché differente dalla creatura che erano abituati a vedere. E persino nella tua unicità, non sei riuscito a riconoscere te stesso quando sei venuto qui, e hai fatto lo stesso errore con il mio uccello." Un sorriso gli attraversò il volto mentre mi guardava, punzecchiandomi per il mio errore nel distinguere le razze nella mia prima settimana da Gerard, quando non ero riuscito a riconoscere che l’uccello fosse qualcosa di più che un ratto del cielo. Spostai lo sguardo su di lei lentamente, cambiando il mio pensiero allo stesso momento. Quando ritornai a guardare Gerard, la sua espressione scherzosa aveva abbandonato il suo volto come se fosse stata una lavagnetta magica che era stata agitata*, un’aria seria a mascherare il tutto.

"Solo perché il mio uccello era marrone non voleva dire che fosse meno straordinario." la sua voce perse di profondità verso la fine, esortandomi a trarre la mia conclusione. Il suo sguardo mi accarezzava intensamente, ma non era invasivo. Era come se mi stesse guardando dentro, come se stesse vedendo ciò che realmente ero. Guardava oltre il marrone, oltre le piume e gli stereotipi. Stare davanti a un negozio di liquori non era un'immagine incantevole, e questo ne faceva evocare di pessime alla gente. Essere bloccati in una gabbia aveva lo stesso effetto comunque, e Gerard ne era a conoscenza. Aveva guardato oltre tutto questo per essere in grado di accettare me e il suo uccello, che stavamo lentamente diventando la stessa entità nella sua testa.

L'onda di realizzazione mi colpì con violenza e dovetti distogliere lo sguardo da Gerard per portarlo di nuovo attraverso la gabbia che stavo pulendo e, conseguentemente, all'animale che l'abitava. Capivo cosa intendesse dire su quest'uccello. Era una colomba, era libera, e per questo motivo significava tutto per lui. Io gli credevo ed iniziai a lisciare le sue piume, negando il permesso alle altre parole di assumere un significato nella mia mente. Nei suoi pensieri io ero come la colomba, anche se io pensavo di essere la persona più lontana dall'assomigliarlo. Era il più grande complimento che mi avesse fatto fino ad allora, ma non gli detti mai risposta. Non un grazie o altro; ero semplicemente tornato a pulirgli la gabbia. Sapevo che avrei dovuto dirgli qualcosa ma, onestamente, non c'era niente che avrei mai potuto dire per esprimere cosa mi aveva fatto provare la sua osservazione. Nessuna parola adatta era ancora stata inventata, o almeno, non ne ero al corrente. Pulire era l'unica cosa che ero abituato a fare e, nonostante Gerard stesse entrando a far parte della mia vita sempre di più, riuscii solo a rispondergli con l'unica cosa che sapevo fare bene. Pulii per il resto del tempo speso da lui, andando a casa prima.

Fu poco dopo quel breve incontro con la colomba che Gerard iniziò realmente ad aiutarmi a pulire di nuovo i suoi strumenti artistici. Continuò a insistere che dovessi essere io a prendermi cura di Dalì, o qualsiasi nome fosse quello della colomba