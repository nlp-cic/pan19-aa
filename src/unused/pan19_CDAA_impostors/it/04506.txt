occhi di Caroline spalancarsi e riempirsi di luce e sorpresa e le labbra piegarsi in un sorriso splendente praticamente di fronte a ogni stramaledettissima cosa.Rebekah guarda quei fiori di campo. Sorriso.Ohmiodio ohmiodio ma è altissimo. Occhi spalancati.Rebekah vieni a sentire l’acqua è freddissima. Risata. (E grazie tante, Caroline, non si chiama Mare del Nord per caso.)Bekah, devi assolutamente assaggiare questa… cosa. 
Rebekah davvero non capiva cosa suo fratello potesse trovare in una creatura del genere.
 
 
 
Stefan le raggiunse a Budapest.
Dopo che Elena aveva scelto Damon per l’ennesima volta aveva chiamato Caroline e le aveva detto che aveva bisogno di andarsene, di prendersi una pausa e Caroline aveva esclamato che Budapest era esattamente quello che gli ci voleva! In sottofondo, Rebekah aveva esalato un grugnito sardonico e Caroline l’aveva zittita lanciandole un cuscino addosso, con l’unico effetto di far ringhiare l’originale di fronte a un tale oltraggio.
Quando era arrivato in aeroporto, le aveva trovate intente a discutere animatamente su chi dovesse abbracciarlo per prima e Stefan ci aveva provato davvero, ma non era riuscito a trattenere la risata che gli era risalita alle labbra di fronte ai bronci delle due donne e agli insulti da cui era stato rivestito perché è una cosa seria, Salvatore e Stefan, non c’è niente da ridere!
 
- Penso stia scappando da Nik, - gli confessò Rebekah, una sera, mentre ammiravano il Ponte delle Catene, illuminato da duecento e qualcosa luci (Caroline aveva provato a contarle. Davvero!).
Stefan rimase in silenzio, per un lungo istante. Pensò: non è quello che stai facendo anche tu? e: non è quello che facciamo tutti, prima o poi? Pensò a Katherine, ad Elena e a sé stesso e sospirò.
- Magari lei riuscirà a salvarsi. Magari Klaus l’ha lasciata andare davvero. –
Rebekah si voltò e gli lanciò un’occhiata sardonica, avrebbe voluto dirgli: conosci Nik, ma venne interrotta da una colorita imprecazione.
- Smettetela di parlare. Mi avete fatto perdere il conto. Di nuovo! – Caroline gridò frustrata alzando le braccia al cielo e si riavvicinò a grandi passi ai due, sbattendo i piedi come una bambina. - E io non sto scappando da Klaus. – sbottò.
 
 
 
- Stavo pensando di iscrivermi a Cambridge, - affermò Rebekah osservando la pioggia che scivolava lungo il vetro della finestra della casa in cui alloggiavano a Cardiff. – Domani penso che andrò a farmi ammettere – concluse con un sogghigno e Caroline sapeva benissimo a cosa intendeva: compulsione. Come altro poteva pensare di essere ammessa all’università a marzo?
- No. Dovremmo trovarci un lavoro e iscriverci l’anno prossimo – Caroline esclamò, saltando in piedi.
Rebekah inarcò un sopracciglio:
- E perché mai, di grazia? –
- Perché è così che fanno gli esseri umani. E se ci iscriviamo dobbiamo laurearci per forza. – puntualizzò, sventolandole un dito sotto il naso.
 
 
 
Qualcuno avrebbe potuto dire che si comportavano come bambine.
Caroline avrebbe risposto che, grazie tante, avevano diciassette anni. Non avrebbe aggiunto: da qualche anno, perché faceva così tanto Twilight e i vampiri reali non brillavano al sole, non leggevano il pensiero, non predicevano il futuro e non erano così pieni di buoni sentimenti e buone intenzione.
No, nessuna buona intenzione, pensò, mentre spezzava il collo a un vampiro che aveva cercato di divorare una ragazzina in un vicolo. Rebekah si limitò a sbuffare, quando venne costretta a partecipare al piano: porta il vampiro in campagna e buttalo già dal dirupo (perché: - Caroline, quanto sei stupida? Non se ne accorgerà neanche.- - È sempre una punizione! -)
I vampiri, poi, non potevano avere figli. Quelli erano gli ibridi, pensò con più amarezza di quanto avrebbe voluto, ingoiando un bicchiere di scotch, che le bruciò lungo la gola e l’esofago e poi, ancora più giù, lo stomaco e l’intestino.
(Prima o poi, si disse, avrebbe smesso di bruciare.)
 
 
 
- Devo tornare a Mystic Falls, - annunciò Caroline un giorno. – Non vedo mia madre da troppo tempo e… è mia madre, capisci? –
Rebekah annuì distrattamente, senza alzare il capo dallo smalto che stava stendendo sui piedi e la liquidò con un gesto annoiato della mano. Se Caroline pensava che le importasse qualcosa, era davvero più stupida di quanto avesse creduto.
 
Quando si trovò a casa da sola, Rebekah pensò a Klaus, a Elijah e a New Orleans. Si chiese se sarebbe dovuta andare a trovarli: erano una famiglia nonostante tutto – nonostante i pugnali e le bare, il sangue e le bugie, nonostante i tradimenti e tutte le ferite – e lo sarebbero stati per sempre, ma era troppo presto. Rebekah non partì, non si mosse di casa neanche per nutrirsi, chiamò un take away e si mangiò il ragazzino che era arrivato tutto trafelato scusandosi per il ritardo.
- Non importa, - lo rassicurò, leccando il rivolo di sangue che gli colava lungo il collo. – Ho tutto il tempo del mondo. –
 
Quando Caroline tornò non era sollevata perché lei non era Klaus e non aveva mai pensato che Caroline sarebbe rimasta a Mystic Falls, che anche lei l’avrebbe trafitta alle