il ragazzo si sporse, appoggiando la mano sulla sua. Tracciò il profilo del suo orecchio, poi circondò il suo polso con le dita. Lui lasciò cadere la mano lungo il fianco, ma l'altro non lasciò la presa.

Lo shadowhunter corrugò la fronte. "Non sembri te stesso, oggi. E so che sono stato io a farti questo. Mi dispiace, Magnus."

Lo stregone scosse la testa. Avrebbe voluto dire Non hai nulla di cui scusarti. Non ancora. Ma non lo disse. Alec si sentiva già abbastanza in colpa. Portava già abbastanza peso sulle proprie spalle, senza che Magnus ne aggiungesse altro.

"Non mi sentivo dell'umore di ingioiellarmi, oggi" rispose invece. Allungò la mano non stretta nel pugno di Alec verso il portaoggetti in cui teneva i gioielli e me tirò fuori l'orecchino con il serpente di cui palava il ragazzo. Cercò di sorridere. "Vedi, ce l'ho ancora. Non ho sempre bisogno di accessori."

Alec fece una smorfia. Lo stregone non riusciva a capire perchè la cosa lo interessasse tanto. "Mi dispiace" disse, fissando le labbra di Magnus e stringendo il suo polso. "Mi dispiace, Magnus..."

Il suo cuore si strinse, poi iniziò a battere più velocemente. Il suo nome, sulle labbra di Alec, era pregno di un dolore più intenso e familiare di quanto sarebbe dovuto essere, per il poco tempo da cui si conoscevano. Lui stava male e in quel momento - cazzo, in quel momento - capì che per Alec era lo stesso. E capì anche che non sarebbe stato in grado di respingere la richiesta che il ragazzo stava evidentemente per fargli.

"Non ho mai baciato nessuno, Magnus. Lei sarà la prima, domani. E io non... Non dovrei chiederti questo - "

"Ma non vuoi che sia lei la prima" finì per lui lo stregone, cercando di parlare, pur avendo la gola secca.

Lo sguardo di Alec passò più volte dai suoi occhi alle sue labbra, mentre annuiva.

Magnus avrebbe detto sì, lo sapeva. L'avrebbe lasciato fare perchè nemmeno lui voleva che fosse lei a dare al ragazzo il suo primo bacio. Era una cosa egoista da parte di entrambi. Si sarebbero feriti a vicenda.

"Vieni qua" disse, infilandosi l'ear-cuff su un dito per non perderlo e facendo scivolare la mano sul retro del collo di Alec. Il metallo dell'orecchino premette sulla pelle del ragazzo, mentre lo tirava in basso, verso di sè. 

Fu un bacio semplice, fatto di labbra morbide e sospiri. Di calore e moderazione. Un tentativo ancora incerto, che sarebbe dovuto essere il primo di molti, ma non lo sarebbe stato. La mano di Alec si strinse forte sul suo polso, tenendolo saldamente e cercando di tirarlo più vicino. Magnus dovette allontanarsi. 

Si leccò le labbra, memorizzando il suo sapore. Era stato un errore. Un errore che avrebbe ripetuto all'infinito, se ne avesse avuto la possibilità, ma comunque sempre sbagliato. Si sforzò di parlare, ma doveva farlo. Aprì la mano che Alec teneva sul suo polso e gli appoggiò l'orecchino sul palmo. "Voglio che tu tenga questo, Alexander."

Alec corrugò le sopracciglia, ovviamente non capendo ciò che Magnus stava cercando di digli. E quello sguardo - quello sguardo che indicava allo stregone che il ragazzo voleva capire - intenerì Magnus più di quanto avrebbe dovuto. "Ma perchè?"

Aveva bisogno che il ragazzo sapesse che lui nutriva ancora speranze per loro due, ma non poteva dirlo. "Il diavolo sta nei dettagli**. E questo è un dettaglio che potrebbe avere più importanza per te che per me, un giorno."

Era un gioiello che non era costato molto, quando l'aveva comprato - un gingillo - ma il suo valore affettivo non poteva essere misurato con i soldi. A Magnus non importava di non averlo più, perchè il fatto che l'avesse Alec significava molto di più per lui.

Magnus desiderò riuscire a spiegargli che l'aveva comprato perchè i serpenti erano un antico simbolo di bene e male racchiusi nello stesso corpo - qualcosa che esprimeva perfettamente cosa fosse lui stesso, che volesse o no riconoscere la propria natura demoniaca.

Desiderò riuscire a spiegargli che quell'orecchino era importante perchè il serpente rappresentava la medicina, la guarigione. E, anche se lui non sarebbe mai stato bravo in quel campo quanto Catarina, quel gioiello gli ricordava costantemente del potere che aveva sulla vita e sulla morte.

Voleva dire ad Alec che quel gingillo era probabilmente d'argento, un metallo che veniva troppo spesso trascurato. Un metallo con straordinarie proprietà magiche. Un metallo più raro dell'oro. Il fatto che, a lui, tutto questo ricordasse Alec, non avrebbe dovuto essere uno dei motivi per cui glielo stava regalando, ma lo era.

Eppure, non poteva dire nulla di tutto ciò senza gettare sulle spalle del ragazzo un peso che non era pronto a reggere.

Doveva solo sperare che il giorno dopo, o più avanti, lo sarebbe stato.

"È tuo, adesso" insistette. "Lo puoi usare per una runa di localizzazione, se mai avrai bisogno di me." Una parte di me che ti regalo senza riserve, pensò, ma non