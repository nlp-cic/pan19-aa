le permetteva di fargli compagnia nello studiolo di Coldwater e trascorrevano ore davanti a vecchie mappe dei Setti Regni. Petyr le spiegava ogni angolo della zona della Valle senza dimenticare nemmeno il più stretto valico fra le Montagne della Luna. Le parlava degli alfieri di Lysa Arryn che aveva iniziato a chiamare “i nostri”, delle loro famiglie e delle loro aspettative su Robin. Quando qualcuno dei suoi uomini ad Approdo del Re riuscivano a recare loro nuove notizie dalla capitale, Sansa era sempre una delle prime a venirne informata. Giusto la sera prima gli aveva raccontato ciò che era accaduto a Tywin Lannister e della scomparsa di Tyrion. Per qualche strano motivo non ne fu stupita quanto credeva di doverlo essere.

Poi c’erano tutte le altre occasioni in cui davanti ai loro alfieri minori era costretta a fingersi la sua figlia bastarda e Petyr la trattava con fredda accondiscendenza, costringendola ad ascoltare in silenzio. In quei momenti lo odiava. Non appena restavano nuovamente soli e lei avanzava le sue opinioni, lui la fissava con sguardo intenso, annuendo di tanto in tanto e dandole ragione. A volte la prendeva in giro, invece, o riusciva a farla ridere prendendo in giro qualcun altro.

Non era assolutamente in grado di capire cosa stesse accadendo, ma per il momento era piuttosto soddisfatta. Non avrebbe mai scambiato quella sorta di esilio autoinflitto a Coldwater per i tempi ad Approdo del Re, nemmeno quelli che avevano preceduto la morte di suo padre. C’erano delle notti in cui non riusciva a prendere sonno e si ritrovava a pensare che, nonostante tutto, il tempo trascorso con Petyr fosse perfino più piacevole della monotonia di Grande Inverno. Erano sensazioni che venivano sostituite in fretta dal senso di colpa.

«Dunque, mia cara?» continuò Petyr. «Qual è l’innominabile domanda con la quale ti sta tormentando lady Waynwood?».

Sansa incrociò le braccia al petto e distolse lo sguardo, mugugnando appena una blanda risposta.

«Temo di non aver capito».

«Mi chiede della mia virtù» sputò infine lei, con il volto sempre più caldo e una sensazione di profondo imbarazzo nello stomaco. «Non fa che domandarmi se lui… se Tyrion Lannister…».

«Oh, capisco» commentò con naturalezza, tendendo nuovamente l’arco. Sansa si chiese se avesse intenzione o meno di scoccare la freccia. «E tu cosa lei hai risposto?».

«Niente. Non ho detto niente. Sono rimasta in silenzio e lei ha continuato ad assillarmi fino a quando non le ho detto la verità».

Petyr abbassò l’arco e scoppiò in una risata genuina. Le rimase a fissarlo con sguardo di vaga indignazione.

«Perdonami» si scusò in fretta, passandosi una mano sul volto. «Stai crescendo così rapidamente che spesso dimentico quanto tu sia giovane».

Sansa tacque. Avrebbe voluto dirgli che non apprezzava essere trattata come una bambina, ma intuì che non sarebbe stata la risposta più appropriata. Petyr non la trattava come una bambina: lo leggeva nei suoi sguardi, lo sentiva nel tocco fugace delle sue dita. Non desiderava trattarla come una bambina, e quanto Sansa se ne era accorta si era ritrovata combattuta da sensazioni contrastanti. Da una parte Petyr la spaventava profondamente e ciò che di tanto in tanto l’uomo lasciava affiorare dai suoi gesti quotidiani la metteva a disagio; dall’altra parte, tuttavia, si rendeva conto che quelle piacevoli attenzioni non le recavano solo disturbo. Nessuno l’aveva mai trattata come una donna e per quanto avesse passato tutta la sua vita ricevendo lodi alla sua bellezza, il modo con cui Petyr le diceva quanto fosse bella la faceva sempre sorridere.

Non era semplicemente complicato capire se ne fosse più intimorita o più lusingata: con Petyr era complicato capire ogni cosa. Sansa aveva deciso che avrebbe sopportato la confusione dei proprio pensieri fin tanto che in sua compagnia si fosse sentita protetta.

«Che cosa stiamo facendo qui, Petyr?».

«Secondo te cosa stiamo facendo?».

“Niente” si rispose, ma sapeva che l’istinto la stava ingannando ancora una volta.

Cercò di ragionare ancora una volta sulle decine di infinite possibilità che poteva spiegare la loro presenza a Coldwater. Fece mente locale e assemblò ognuna delle informazioni che Petyr aveva ricevuto dalle proprie spie, ogni resoconto degli alfieri della Valle… potevano vantare un esercito abbastanza consistente, ora, ma non era sufficiente per contrastare le armate dei Lannister. “La morte di Tywin le ha di certo indebolite… ma quanto?”. Dal Nord giungevano notizie del compatto esercito di Roose Bolton e di ciò che restava di quello di Stannis Baratheon. E Sansa sapeva che dal lontano Est, ben oltre le Città Libere, l’ultima discendente dei Targaryen sconfitti da suo padre e re Robert era intenzionata a riconquistare i Sette Regni. Inoltre c’era quel tacito accordo stretto con Olenna Tyrell di cui Petyr le aveva parlato solo di sfuggita, lasciandole intuire che nascondesse molto più di quanto non apparisse. E c’era quel corvo misterioso che Mastro Colemon aveva detto essere arrivato dalla Barriera qualche tempo prima, ma Lysa Arryn aveva bruciato la missiva prima che qualcun altro a parte lei potesse leggerla. Aveva domandato a Petyr se fosse a conoscenza di cosa contenesse, ma lui aveva scosso la testa con una smorfia seccata, come se non riuscisse a tollerare l’idea di ignorare qualcosa.

Il suo problema era sempre lo stesso