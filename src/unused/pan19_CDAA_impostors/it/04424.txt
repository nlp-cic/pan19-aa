. 

“Che cosa…”la tua voce si perde, confonde. 

“Amami Spike…” ripeto. 

Mi sollevo, piano. Vedo bene il tuo volto, ora: desiderio, passione, amore, confusione…tutti questi sentimenti sul tuo volto. 

E nei tuoi occhi. E nelle tue labbra. 

Li vedo…e vorrei sentirli. 

Inclini la testa…vorresti capire, Spike. 

Cosa leggi nei miei occhi? Cosa c’è? C’è ancora qualcosa?

Amami, ti prego. 

***

“Amami ti prego”

Non so nemmeno se ti si sia resa conto di aver parlato ad alta voce. È la tua voce. Sì, lo è.Conosco la tua voce. Ha tormentato i miei sogni, le mie viscere, il mio sangue per ore, giorni interminabili. 

“Amami Spike”ripeti. Il tuo respiro caldo, contro il mio volto. Caldo come fuoco. Fuoco dentro, fuori, tutt’intorno a me. 

Le tue parole bruciano. Come lacrime…le mie, versate la prima volta. Come le tue…Non versate, ghiacciate, dentro di te. 

“Ti prego”sussurri. 

Ed io chiudo gli occhi, devo farlo. Prima che nuove lacrime li riempiano, scavando nel mio volto.Nel mio cuore. ErodendoloDivorandolo. 

Sei così vicina a me, ora. Ed il fuoco,  mi consuma. Mi lambisce. 

E vorrei lasciarmi avvolgere da esso. Fino a consumarmi. Fino a che non rimanga niente di entrambi. Niente più che un pensiero. Niente più che un ricordo. 

“Guardami, ti prego”mi supplichi, ora. 

Ed anche i tuoi occhi sono fuoco. Puro…brillante…Doloroso. E così belli…

Vorrei perdermi in te, ora. Perdermi nella tua pelle, nel tuo calore. Asciugare in te il mio dolore ed i miei ricordi. Riempire il guscio di quello che sonoDi quello che ero…Di quello che sei. 

“Più della mia vita…”sussurro. “Ti amo…”

Le tue dita mi sfiorano il volto, ora. Leggere si posano sulla cicatrice.Il dono della prima cacciatrice. Scivolano sulla mia pelle, fino a sfiorare le mie labbra. 

Ed io tremo. Tremo per il freddo che  hai dentro…Lo sento…appena sotto il calore della tua pelle. 

È profumata la tua pelle. Bianca…e l’ho sognata…l’ho bramata…l’ho voluta. 

Leggere, le tue labbra si posano sulle mie…E vorrei toccarti…Ma se lo facessi saprei che non sei tu. Non saresti diversa dal maledetto robot. Non saresti  diversa dai miei sogni…

Solo…Solo più fredda…

Continuo a tremare, mentre le tue labbra ancora accarezzano le mie. Non farlo Buffy.Non sentirti viva con un uomo morto. 

Stringo i denti, mentre, il mio cuore viene stretto da una morsa più forte. Ti amo Buffy. Il mio demone, l’uomo che sono stato, quello che sono diventato ti ama. Ma non così.

Mi stai guardando ora. Capisci quello che ho dentro?Capisci che quel giorno siamo morti insieme?Capisci che il freddo che hai dentro, mi gela……e che darei tutto quello che sono per portarlo via da te***

Labbra.Le nostre labbra si incontrano, ora. So che non lo vuoi…vorresti la vera me…quella che ti prendeva a pugni, quella che una notte ti ha detto che eri inferiore. Quella che è saltata in un vortice bianco di luce e di pace. 

Prendi quello che sono Spike: il guscio vuoto.Amami…solo per un momento, solo per farmi dimenticare, solo per farmi ….esistere. Esistere. Il sangue è vita….lo hai detto tu…ed il mio sangue gela. 

Mi sfiori i capelli…quanta dolcezza c’è nei tuoi gesti…“Ti prego” sussurro. 

Non ho mai pregato nessuno, sono stata umiliata, ingannata, sconfitta, uccisa…ma non ho mai pregato nessuno. Un tempo mi dicesti che non ti sembravo il tipo di persona da supplicare…ora lo sto facendo, Spike. 

Amami, ti prego, ti scongiuro. 

Spike, perché stai allontanando le tue labbra dalle mie? Mi accarezzi i capelli, ed il guscio, quello che sono diventata, si sgretola. 

“No….” La tua voce è bassa, ma decisa. Così decisa. Così piena di dignità…come quella notte. Come sempre, da quando sono tornata. 

“No?” ripeto. Non sono incredula. 

Ho solo freddo, un freddo che sta congelandomi. 

Di nuovo le tue dita sfiorano i miei capelli. “No…” soffi. 

No.No.No.

Puoi far passare il freddo dentro di me, puoi farlo…e sei lì, immobile, a guardarmi. Sei l’unico che possa aiutarmi, l’unico che possa capire…e mi guardi. E c’è amore nei tuoi occhi…desiderio…passione…e dolore. Ed io…io non sento niente. Solo la mia carne che trema, fredda forse più della tua. 

“Ho così freddo…”

La mia voce è debole…come quella di una bambina…come l’eco che si sente accostando un orecchio ad una conchiglia. Eppure tu senti. Riesci a sentire il