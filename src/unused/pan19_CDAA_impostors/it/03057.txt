suo cuore si anima alla vista del viso arrossato di suo fratello; si ricorda degli anni in cui lui era piccolo, di quanto era un punto di riferimento per Kei e spera che alcune cose possano ritornare proprio come in passato. «Comunque, dato che è ovvio che tu lo voglia sapere, è nella squadra di pallavolo, un mio coetaneo e sì, lo so che ho detto che sono fastidiosi e lo penso davvero.» Ma va bene così – Kei non lo dice, ma Akiteru lo capisce e pensano le stesse parole nello stesso momento; sono così diversi, eppure scorre lo stesso sangue in loro e alle volte semplicemente si ritrovano, la famiglia Tsukishima è capace anche di questo. «Non voglio che i nostri genitori lo vengano a sapere, non ancora. L'unico favore che ti chiedo è di non farne parola con nessuno.» Kei lo guarda seriamente, pare quasi minacciarlo con la sua freddezza, ma Akiteru non si scompone e vuole bene a suo fratello anche se si affida a modi loschi per obbligarlo a mantenere la parola; è disposto a seguire il suo volere, ma non senza saperne il motivo. «Credi davvero che mamma e papà possano odiarti per questo? Kei, andiamo, non sono così superficiali.» Akiteru parla, ma non ci crede completamente; è vero che i loro genitori sono sempre stati vicini ad entrambi, ma non può assicurare che non diranno nulla a riguardo – mente per il bene del più piccolo, ma la verità è che spera per il meglio, per Kei e per l'intera famiglia. «La mia scelta è questa, ne ho parlato con Tobio e lui farà ciò che vorrà con la sua famiglia. Io non voglio che loro lo sappiano, non dovevi scoprirlo così.» Akiteru non capisce l'improvvisa ritrosia, certo, conosce Kei e il suo essere schivo, ma le sue parole iniziano davvero a ferirlo ed è chiaro che voglia allontanarsi volontariamente da lui e dalla sua famiglia; probabilmente è consapevole di aver fatto errori in passato, ma il comportamento di Kei non lo aiuta a migliorare il loro rapporto, anzi, li porta solamente ad ignorarsi ulteriormente.  «Tobio. Si chiama così?» Decide di alleggerire la conversazione, non può sopportare di litigare con lui ora e si ripromette di dare tempo al più piccolo di ripensarci; sarà lui a parlarne con i loro genitori e Akiteru non accennerà alla famiglia di ciò che ha scoperto; rispetta Kei e le sue scelte, questo gli basta per non tradirlo alle spalle. «Sì, è un nome stupido.» Akiteru sorride e si addolcisce nell'osservare lo sguardo dell'altro; forse Kei non se ne rende neppure conto, ma l'espressione sul suo volto si è fatta un poco più serena ed è un buon motivo per dimenticare inutili sconvenienti. «Che ne dici di un tè caldo? Ho voglia di parlare ancora di questo Tobio...» Kei accetta una temporanea resa; forse un pomeriggio con il fratello maggiore non può nuocergli così tanto alla salute e, nonostante l'imbarazzo, riconosce l'impegno che Akiteru dedica per non rendere la situazione più sopportabile. 

* * *

  Kei alza lo sguardo dal suo quaderno degli appunti, i suoi occhi si posano sulla figura di Tobio e non può che sorridere divertito perché, sebbene non sia la prima volta, trova piuttosto ironico vedere Kageyama piegato sui libri, la fronte corrucciata e la mano a giocherellare con la matita nell'attesa che una soluzione al suo problema possa giungere dal nulla. Non sono molte le volte in cui studiano da soli, in genere sono proprio poche le occasioni in cui Tobio si decide di studiare, ma i senpai hanno convinto il moro ad impegnarsi anche nella scuola e ovviamente Tsukishima è stato proposto come momentaneo tutor. Non sono sempre soli, spesso Yamaguchi e Hinata si uniscono al gruppo, ma per un motivo che Kei non ha ben compreso, oggi i due compagni hanno deciso di non partecipare alla sessione di studio, lasciando Kageyama e Tsukishima più tranquilli. A dire il vero, i due spesso litigano, Tobio è troppo testardo per ammettere di avere torto e Kei, d'altro canto, non riesce a resistere dal rinfacciare l'amara realtà: Kageyama è un vero idiota, parlando in termini scolastici, e il megane eccelle in un modo o nell'altro in quasi tutte le materie. Banale, elementare, semplice – Sono tutte parole che Tsukishima sceglie per descrivere i compiti che vengono assegnati all'altro; proprio non riesce a comprendere che cosa ci sia di complicato nel rispondere a delle domande, le quali risposte si ritrovano tutte sui libri, e Tobio non riesce né a ricordarsi un singolo nome di un qualche condottiero dell'epoca Sengoku né un elemento della tavola periodica per gli esercizi di chimica. Non crede neppure che lo faccia di sua spontanea volontà, la sua è idiozia cronica e lo spiccato intelletto di Tsukishima non può contrastare la sua stupidità; eppure, Kei ha ormai accettato l'idea di aiutarlo a fare i compiti e non è così noioso passare del tempo con lui – cosa che ovviamente non ammetterebbe mai davanti a qualcuno.  «A quale domanda sei arrivato?» Kei sposta lentamente la sedia e si posiziona al suo fianco, i loro gomiti si scontrano accidentalmente, ma Tobio non dice nulla; al momento è troppo concentrato