notare più volte che “i regali sono solo una stupida convenzione sociale per la gente che deve nascondere qualcosa. Tu cosa hai da nascondere, John?” e lui, ammutolendo, aveva evitato di rispondergli. Lui non aveva niente da nascondere, a Sherlock – sempre se fosse possibile avere dei segreti, con quell’uomo – e voleva fargli un regalo perché era Natale e perché aveva, finalmente, preso confidenza con le casse automatiche dei negozi. «In verità – disse stringendo i capelli sulla nuca – non so quale scegliere. Sono… troppe»«Di che colore sono gli occhi di sua moglie?»Il dottor Watson storse, per un attimo, la bocca – aveva immaginato Sherlock con un vestito a fiori e con un paio di scarpe col tacco mentre gli diceva che, in qualità di sua moglie, non si sarebbe accontentato di una sciarpa, ma di un brillante – e deglutendo rispose che era una domanda un po’ complicata. «Mia… mia moglie, ha degli occhi molto… strani. Sono di, ehm, molti colori differenti»«Ah, capisco – sospirò la commessa, come se la sapesse lunga sugli occhi dai “molti colori differenti” – allora, mi dica, ha la pelle chiara?»«Traslucida»«Quindi niente sciarpe chiare»E fino a lì c’era arrivato pure lui che, di colori, non ci capiva un cavolo. Per John, le sfumature di colore si chiamavano tutte allo stesso modo: che fosse verde salvia o verde pisello, sempre e solo verde era. «Una a fiori? Piacciono i fiori, a sua moglie?»Alla “moglie” delle sue fantasie, di certo. «Non… non proprio»La commessa del negozio – che da gentile, si stava trasformando in nevrastenica – gli disse, gentilmente nervosa, che l’avevano chiamata alle casse e che, se il signore avesse voluto, poteva chiamare una delle sue colleghe. John riportò lo sguardo sulle sciarpe arrotolate, ordinatamente, nello scaffale. Era possibile che ne esistessero così tante, di tutti quei colori, stoffe, tipi… voleva solo una maledettissima sciarpa, per la Regina! Una vocina – una di quelle che ti rompono le palle nei momenti meno opportuni – gli diceva di prenderle tutte così non avrebbe sbagliato. Tutte, però, sarebbero state troppe…Le scelgo a caso. Dopo più di venti minuti – perché anche scegliere a caso, a quanto sembrava, era ancora più complicato –, si presentò in cassa con ben cinque sciarpe. Aveva preso, alla fine, anche quella con il fondo violetto e con dei – imbarazzantissimi – gerani; la sua vocina gli aveva detto che, a Sherlock, sarebbe piaciuta.

Il rugby è lo sport praticato dall’80% degli studenti della sua università. Il rugby non lo aveva mai interessato: un gruppo di giovani di sesso maschile, una palla di forma ellittica, un campo d’erba – il più delle volte pieno di pozzanghere di fango – e decisamente troppo sudore, per i suoi gusti; le regole del gioco, poi, non erano per nulla stimolanti e la tifoseria non attirava la sua – preziosa – attenzione. Tutto questo, prima di conoscere John Watson, prima di scoprire che, il suddetto, faceva parte di quell’80% e prima di vederlo in pantaloncini – la visione di John Watson, in pantaloncini rossi, poteva spingere all’omicidio chiunque, anche Sherlock Holmes. Quei – maledetti – pantaloncini in fibra sintetica, aderivano perfettamente alle cosce muscolose e scattanti dell’aspirante dottore. Il colore, poi, spiccava prepotentemente sulla pelle leggermente ambrata – e per niente inglese – di John. Il tessuto aderente, insomma, lasciava ben poco all’immaginazione – Sherlock Holmes, di immaginazione, ne aveva veramente tanta. John si era accorto da poco che, Sherlock, era solito seguirlo agli allenamenti e se prima lo aveva trovato gratificante – e stimolante –, adesso lo trovava solo snervante. «Non puoi entrare con me negli spogliatoi, Sherlock!»«Sciocchezze. Necessito della tua divisa per testare il grado di assorbimento del tessuto»«Ti giuro che se…»«Per favore, John»John Watson, quando gli diede il borsone, dopo aver preso i vestiti per cambiarsi, avrebbe potuto giurare di aver visto – con la coda dell’occhio – Sherlock aprire la borsa e abbracciare i suoi pantaloncini. Cosa non si fa, per la scienza?

Questa è una John/Mary. Lo so che, forse, vi sembrerà strano ma mi piacciono, quei due, insieme - anche se la mia OTP è la Johnlock.

Il dolore che ti portavi dietro, non l’avresti mai dimenticato – anche se, alla fine, è tornato e l’hai perdonato. La delusione che ti ha morso il petto, non faresti mai finta di non averla sentita – anche se, alla fine, la ami come fosse l’acqua nel deserto. La speranza che qualcosa cambi, ti si aggrappa alle spalle come speri che farà la bambina che lei – la tua acqua nel tuo deserto –, si porta dentro. Quel giorno pioveva, te lo ricordi come se non fosse passata neanche un’ora – come se stesse ancora piovendo –, e lei era bella e profumava di speranza e di biscotti. Sapeva di rivincita e di rinascita. Sentivi, quando