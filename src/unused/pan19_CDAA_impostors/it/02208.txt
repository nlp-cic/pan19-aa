sveglio, sweetheart? »





Alfred si strinse nelle spalle. « Non avevo più sonno e mi sono svegliato ».





Prontamente, tenne per sé la parte relativa al forte rumore sentito poco prima.





« Sono stato io, non è vero? Ho fatto cadere per terra una ciotola e ti ho svegliato » commentò Kurt.





Il bambino fece no con la testa. Al movimento, i folti ricci neri di cui la genetica l’aveva dotato ondeggiarono morbidamente.





« No, mi sono svegliato prima di quello. Da solo » Alfred spiegò. « Anche se quel rumore così forte mi ha spaventato, credevo fossi un mostro ».





All’udire quelle parole, l’uomo si sentì terribilmente in colpa. Si affrettò a lavarsi le mani prima di prendere in braccio il figlio, ancorandoselo al fianco destro. Lo strinse a sé, mentre quello nascondeva il viso nel suo collo, e gli lasciò un bacio tra i capelli.





« Scusami tanto » mormorò piano.





« Non fa niente » gli rispose Alfred. « Ora lo so che non era un mostro ».





Continuando a tenerlo in braccio, Kurt iniziò automaticamente ad ondeggiare sul posto, proprio come quando quello era l’unico metodo funzionante per farlo addormentare. Ed il suo intento era proprio quello.





Sorrise soddisfatto quando lo sentì sbadigliare. « Ti riporto a letto, okay? Prometto che cercherò di essere il più silenzioso possibile ».





« Ma io non voglio tornare a letto! » protestò il bambino, il quale sembrava essersi magicamente ridestato. « E non mi hai nemmeno detto cosa stai facendo ».





« Stavo preparando la colazione per te e per papà, ma qualcuno si è svegliato prima che avessi il tempo di finire ».





Per Alfred, che era piuttosto intelligente per la sua età, non fu difficile comprendere che si stava riferendo a lui.





« Posso sempre tornare a letto e fare finta di dormire » lo assecondò.





« Mi sembra un’ottima idea » commentò Kurt. Conosceva suo figlio e, dopo lo sbadiglio di prima, era certo che il suo “fare finta di dormire” sarebbe stato molto veritiero.





« Oppure posso rimanere qui e aiutarti a preparare la colazione ».





Ignorando la proposta, l’uomo si avviò verso il corridoio, deciso a riportare il bambino nella sua cameretta.





« Ma non ho più sonno, papà! »





« Il tuo coniglietto però sembra averne, guarda ».





Nel momento in cui Kurt prese quel pezzo di stoffa imbottita dalle manine di Alfred per fargli vedere quanto sonno quello avesse, si rese conto di quanto fosse mal messo: uno dei due bottoni che rappresentavano gli occhi mancava all’appello – e chissà dov’era finito – , un orecchio stava cominciando a scucirsi da una parte e, nel complesso, aveva bisogno di una passata in lavatrice. Nella speranza di ricordarsene al momento giusto, si appuntò in un angolo della mente di dovergli dare una sistemata il prima possibile.





« Nessuno dei due ha sonno, vogliamo rimanere qui con te » s’impuntò il bambino e, dal tono utilizzato, l’altro capì chi dei due aveva appena perso la battaglia.





« D’accordo, prepariamo la colazione insieme » fece sorridendo leggermente. 





L’uomo si abbassò per mettere a terra il proprio figlio. Mentre si rialzava, cominciò a ragionare su cosa potergli far fare senza che lo intralciasse più del necessario e senza che creasse troppa confusione – per quella c’era già lui, del resto.



 



Una ventina di minuti più tardi, l’orologio della cucina segnava circa le 8:30 e Kurt e Alfred avevano finito di preparare la colazione. Insieme avevano fatto il caffè, i pancakes con i mirtilli e tostato qualche fetta di pane, non senza aver combinato qualche casino – tipo l’uovo che era finito sul pavimento dopo che Alfred l’aveva toccato, quando Kurt gli aveva espressamente detto di stare fermo.





Dopo aver messo ogni cosa in maniera accurata sul vassoio, l’uomo guardò suo figlio e scoppiò a ridere accorgendosi della bolla bianca di farina in mezzo ai suoi capelli. Con amore lo pulì, poi prese dalla credenza due tazzine da caffè ed un bicchiere e li aggiunse a tutto il resto.





« Voglio portarlo io » disse Alfred, riferendosi al vassoio.





« È pesante, amore. E sopra ci sono un sacco di cose che potrebbero rompersi » Kurt guardò con apprensione la ceramica delle tazzine e il vetro del bicchiere « E poi il coniglietto chi lo porta? »





Ingenuamente, il bambino allungò il peluche nella direzione del padre. Questo osservò prima il vassoio e poi il proprio figlio, decretando che non glielo avrebbe assolutamente fatto portare. Se avesse avuto un paio di anni in più, avrebbe potuto anche pensarci, ma in quella situazione era fuori discussione.





Vedendo che Alfred continuava a fissarlo speranzoso, Kurt gli si accovacciò dinanzi.





« Okay, facciamo così: scegli cosa portare tra tutto ciò che c’è sul vassoio » propose, nella speranza che non scegliesse qualcosa di particolarmente pesante.





Come se gli avesse letto nel pensiero, il bambino prese una delle tazzine e, con soddisfazione, s’incamminò verso il corridoio. L’uomo si affettò ad andargli dietro, contento del compromesso raggiunto.





Trovò Alfred ad attenderlo di fronte alla porta chiusa della camera matrimoniale, la tazzina da caffè in una mano e il