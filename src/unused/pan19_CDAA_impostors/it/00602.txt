di uno che era appena stato ad un funerale. Con molta probabilità lo avevano messo al corrente dei fatti, aveva pensato Jean. “Abbiamo appena contattato Ymir e Christa. E loro hanno detto che si metteranno in contatto con Sasha e Connie. Domani, o al massimo dopodomani, saranno qui.”

Jean osservava il vampiro che aveva appena parlato. Non aveva idea di chi fossero le altre persone nominate, ma non importava. L’importante era che riuscissero a sconfiggere questa strega.

“Christa ci ha riferito che Annie è ancora alleata con i due vampiri. Nel più roseo dei casi avremmo a che fare solo con loro tre. Nel peggiore, beh…”

“Nel peggiore moriremo tutti con onore, ma sinceramente non ci tengo ancora a diventare polvere.” Levi si era girato verso Eren. “Moccioso, il tuo migliore amico si chiama Arlert, giusto?” Jean aveva notato Eren irrigidirsi e poi annuire con vigore. “E il cognome di tua sorella prima di essere adottata dai tuoi era Ackerman, per caso?”

“Come diavolo vai a saperlo?” Eren si era mosso verso il vampiro, guardandolo confuso. “Cosa c’entrano loro in tutto questo?”

“C’entrano quanto basta per salvarci la pelle. Dopo chiamali, e digli che domani devono venire qui. Chiama i tuoi genitori ed informali che resti a dormire da Jean. E tu, Jean, dirai ai tuoi che sei da Eren. E’ meglio che nessuno sappia dove siete in questo momento, a parte chi purtroppo lo saprà già. Ma a questo modo almeno terremo le vostre famiglie al sicuro.”Jean aveva visto gli occhi di Eren spalancarsi per il terrore, e probabilmente i suoi avevano fatto lo stesso. L’ultima cosa che volevano era coinvolgere la loro famiglie. E Jean era sicuro che Eren ora era preoccupato anche per Mikasa e Armin, perché lo era anche lui.

“Non potremmo andare a prenderli subito?” Jean aveva stretto la mano di Marco, guardandolo. “Se Mikasa e Armin c’entrano in questa storia, allora saranno in pericolo se non li avvertiamo.”

Marco aveva guardato Levi e questi aveva sbuffato.


“Va bene, ho capito.” Gli occhi grigi di Levi si erano posati su Eren. “Andiamo a prenderli.”


Sfida: La Settimana di HalloweenPrompt: • Licantropia • Cuore • Vecchia abbaziaFandom: Shingeki no KyojinPersonaggi: Marco Bodt, Jean Kirschtein, Levi Ackerman, Erwin Smith, Eren Jaeger, un po’ tuttiPair: Marco/Jean, Erwin/Levi, Ymir/ChristaNumero capitoli: 7/7Generi: slice of life, soprannaturale, shonen ai, shojo aiRating: gialloNumero parole: 1445

Jean aveva osservato il paletto di frassino che una ragazza gli aveva messo in mano senza una parola. Aveva una borsa a tracolla e una balestra attaccata ad essa. Jean la osservava mentre distribuiva le armi senza dire una sola parola a nessuno. Si era presentata come Sasha Braus la sera prima, quando assieme ad altre tre persone era entrata nella casa dei Bodt.

Aveva appoggiato la schiena contro una grande croce. Una croce enorme che fungeva da lapide. Era entrato in quel mondo da pochissimo e già ne voleva uscire. Soprattutto ne aveva abbastanza di luoghi circondati da cimiteri.

“Jean, restami sempre vicino, va bene?”

Quando aveva aperto gli occhi, Marco era di fronte a lui e lo guardava seriamente.

“Va bene, si.” Aveva sospirato, stringendo il paletto con forza. “Andrà tutto bene, vero? Ne usciremo solo con qualche livido, no?”

“Si, o almeno lo spero.” Marco si era appoggiato all’altro lato della croce. “Quando tutto sarà finito, ti va di uscire con me? Possiamo andare a cena… O al cinema. O dove preferisci.”

“Basta che non mi porti a vedere un film horror, il cinema andrà benissimo.” Si, voleva pensare al momento in cui sarebbe tornato a casa, al momento in cui avrebbe potuto baciare nuovamente Marco e stringersi tra le sue braccia. Voleva pensare solo alle cose belle che lo attendevano in futuro.

Aveva spostato lo sguardo sugli altri componenti della squadra.

Erwin e Levi stavano parlando con Armin, suo amico d’infanzia e dentro all’occulto fino al collo. E nessuno lo sapeva, neppure Eren.

Uno stregone. Armin Arlert era uno stregone, discendente di una stirpe antichissima. Armin era la persona più intelligente che conosceva, ma non avrebbe mai creduto che le sue conoscenze andassero così tanto oltre alle materie scolastiche. E ora lo vedeva parlare con i due vampiri, e non era minimamente intimorito dalla loro presenza.

Poco lontano poteva scorgere Eren discutere con Mikasa e anche se parlavano a bassa voce poteva sentire ogni tanto la voce infuriata del ragazzo. La ragazza era umana, ma dotata di una forza mostruosa. Aveva sempre pensato che fosse soltanto per la quantità di ore che passava in palestra, non perché avesse un compito da svolgere, come Levi gli aveva spiegato la sera prima.

Gli Ackerman avevano da secoli il compito di proteggere gli stregoni della famiglia Reiss.

Il suo sguardo si era posato su uno dei nuovi arrivati. Una cosina adorabile con due enormi occhi azzurri e i capelli biondissimi. E ultima discendente dei Reiss. La vedeva parlare con gli altri due arrivati ieri sera, Connie Springer e Ymir.