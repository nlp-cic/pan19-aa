… sono sicuro che te ne ricordi. Nessuno dei due aveva mai fumato. E ora dimmi, dottore, non è forse vero che esiste una predisposizione genetica, a certe malattie? Un giorno probabilmente mi ammalerò per tradizione di famiglia, lasciami in pace fino a quel momento.” “Che bastardo. Ti odio quando fai così.” Aidan si alzò, incollerito. Lo infastidiva sentir parlare a quel modo di malattia, e di morte, e s’innervosiva ancor di più quando a farlo era la persona che amava, riferendosi a se stessa. Gli strappò la sigaretta dalle dita e gettatala per terra la schiacciò sotto lo stivale con evidente soddisfazione; Damien sbatté lentamente le palpebre.  “Quel tappeto l’ho pagato duemila dollari.” Non sembrava seccato, o arrabbiato, però; non si preoccupò di verificare il danno effettivo, e nemmeno si arrotolò un’altra sigaretta.   “In verità, mio caro, volendo potrei smettere anche subito: rispetto a qualche anno fa le ho già diminuite così tanto che abbandonarle del tutto sarebbe facile. Ma perché privarmi di scene come quella che mi hai appena offerto?” Si alzò e si allontanò, tornando poco dopo con un aspirapolvere portatile, rimediando quanto possibile al danno causato da Aidan.  “Insomma, se tu la smettessi di preoccuparti per me, perderei tanto di quel divertimento…” Terminò la frase puntandogli contro il petto l’aspirapolvere, sogghignando quando l’amico in risposta gli mostrò il dito medio. I vantaggi del conoscersi da tanti anni: le parole diventano superflue. “Dovrai rimandare il tuo divertimento a stasera, se proprio non puoi farne a meno: io vado, devo riaprire il negozio.” “Ti accompagno. Non guardarmi così, prometto di non tormentarti strada facendo e di non avere cattive intenzioni. Ho da sbrigare qualche faccenda, e più tardi devo andare a prendere Fabian e la signora Steine all’acquario; tanto vale che esca subito e che passi un po’ di tempo in negozio con te, scegliendo qualche cd che potrai regalarmi.”    Qualche ora dopo, seduto al tavolo del suo bar favorito, Damien non riusciva a concentrarsi sui suoi appunti come avrebbe voluto. Aveva esagerato con Aidan, lo ammetteva. La battuta sulla sua futura causa di trapasso era stata infelice, forse anche crudele; aveva voluto colpire basso, sapendo quanto Aidan deprecasse quel tipo di cinico umorismo, e quanto sul serio si preoccupasse per lui. Era stato insensibile… lo era abbastanza spesso, in verità. Quasi volesse sperimentare fino a che punto poteva tirare la corda, prima di romperla. Forse amava vedere quanto Aidan rimanesse legato a lui, nonostante tutto.In verità talvolta non aveva neppure intenzione di provocarlo, si prometteva di comportarsi da bravo amico tranquillo e premuroso, ma finiva lo stesso con il divertirsi a stuzzicarlo, come non dipendesse dalla sua volontà.Un’azione automatica, quasi.Magari irritare Aidan gli causava un massiccio rilascio di endorfine, chissà…Ma non era il senso di colpa per quella particolare, pessima uscita a distrarlo. Non ne provava poi granché, a dirla tutta, perché l’essere umano è dotato di libero arbitrio, e nulla avrebbe impedito ad Aidan di piazzargli un cazzotto in faccia e scaricarlo, ma non l’aveva fatto. Né quella volta, né mai.Quindi in fondo doveva andargli bene, il suo modo di trattarlo.Forse Aidan aveva una predisposizione al masochismo.Forse era così ottimista, responsabile e coscienzioso da sopportare tutto con la speranza che un giorno l’avrebbe condotto sulla retta via, e che sarebbe diventato una brava persona. E forse qualche impercettibile miglioramento l’aveva ottenuto, rifletté Damien, perché quando il suo buon amico gli aveva intimato ‘se hai qualcosa da dirmi, dimmela’ si era trattenuto dal ribattere soavemente: < Stanotte ho sognato qualcosa che tu sogni almeno cinque volte a settimana, per non parlare dei sogni a occhi aperti. Prova a indovinare. >  Fin troppo sottile… però dalla reazione avrebbe potuto capire quanto Aidan avesse la coscienza sporca. E nel caso non avesse colto il sottinteso, avrebbe potuto spiegarglielo lui: sarebbe stato comunque uno spasso.… anzi, era certo che in quel caso il sant’uomo si sarebbe imbarazzato persino di più. Quel sogno era alquanto distraente, e in un certo senso l’aveva colto di sorpresa: in tanti anni di conoscenza era la prima volta che gli capitava l’onirica visione di andare a letto con Aidan.Per forza non riusciva a focalizzarsi sul suo lavoro: c’erano ben altre immagini che gli affioravano alla mente. Immagini che non abbandonavano la sua testa da quel mattino, e che l’avevano indotto a fissare Aidan in modo un po’ troppo… curioso? Insistente?Immagini, e sensazioni: il corpo nudo e l’espressione offuscata dal piacere, il tocco caldo della pelle contro la pelle, baci umidi e mani che si aggrappavano alla sua schiena, lunghi capelli neri sparsi sul cuscino bianco…Era stato tutto così vivo, così realistico e intenso, che quel mattino, svegliandosi, aveva d’istinto allungato un braccio  accanto a sé; ma nell’altra metà del letto aveva trovato solo, ovviamente, Fabian addormentato.  Damien era abbastanza onesto con se stesso da ammettere che il sogno lo aveva colpito… turbato?... più di quanto si sarebbe mai aspettato