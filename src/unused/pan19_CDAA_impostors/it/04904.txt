una minaccia per la sicurezza precaria del gruppo, era il ricercato numero uno e come se non fosse bastato Sebastian gli stava alle calcagna.
Allora si era dato al vagabondaggio, scansando i legami, evitando di esporsi, vivendo all'addiaccio o guadagnandosi il pane come guaritore girovago.
La sua vita sembrava un copione abusato: Anders il fuggitivo, di nuovo, alla ricerca di un'illusione di libertà verso i confini del Tevinter, per lo meno fino ad un episodio amaro che lo costrinse ad uno stop forzato.
Un'imboscata tesa da un grupp di ladruncoli: lo attaccarono, Anders era affamato, spaventato, stanco, aveva perso il controllo causando la morte di uno dei teppisti, poco più di un bambino. Quel giovane sangue versato per sua mano gli di permise tornare in sé, si arrese lasciando che lo derubassero e lo picchiassero fino a ridurlo uno straccio.
Rimase in shock per mesi in seguito all'evento, visse da eremita, rintanato in un rifugio diroccato al confine tra Orlais e Nevarra, attanagliato da una paura folle di nuocere ad altri innocenti. Era un guaritore, non un assassino, se lo ripeteva tra le lacrime. Insani propositi attraversarono la sua mente: uccidersi con le proprie mani o persino consegnarsi ai Templari e piegarsi al Rito della Calma, ma Giustizia fino all'ultimo si era opposto,  mai e poi mai glielo avrebbe permesso.
Serbava pochi ricordi lucidi di quei giorni, frammenti nebulosi d'un sonnambulo al limite dell'alienazione.
L'agente di Varric l'aveva scovato in uno stato pietoso. Era mattino, Anders si trovava in un bosco nei pressi del suo capanno, aveva reagito come un animale braccato pronto all'attacco, ma la spia era preparata e paziente, somigliava ad Hawke in qualche modo e infine lo persuase. Varric, ancora una volta, aveva dimostrato la sua astuzia e ad Anders non rimase altra scelta che rimettersi in sesto  per partire  daccapo verso il vago spettro di una speranza.
Cercò gli Avvar con un unico scopo marchiato a fuoco nel cuore: riprendere il pieno controllo di se stesso.

Ripiegò con cura la lettera e la ripose in una tasca, maneggiandola come una preziosa reliquia. Anche dal suo angolino in disparte la sala comune di Roccia Ursina suonava particolarmente chiassosa quella sera, lo scaldo accompagnava il baccano con note vivaci, la confusione non voleva cedere spazio all'intimità necessaria alla riflessione. Vinse il profumo del cibo che saliva dal suo piatto, il mago finì a lente cucchiaiate una zuppa di pesce prima che diventasse fredda e immangiabile. Ad uno dei tavoli un omone scontroso e uno smilzo impudente, occupati in un'eterna partita a dadi, infiammavano le scommesse e gli animi dei presenti, una scena  affatto insolita per l'Anders di pochi anni prima. Non poté fare a meno di ridere in sordina, mentre passato e presente si sovrapponevano nella sua mente: rivide se stesso e Varric all'Impiccato, i boccali che fioccavano sul tavolo, il calore del camino contro la schiena e una partita di Grazia Malevola che nessuno dei due si decideva a voler vincere. Hawke e Isabela li avevano piantati in asso, prese da smanie più fisiche, pagando una stanza accanto a quella del nano e per Anders - in fin dei conti un uomo rimasto solo troppo a lungo - immaginarsi in mezzo alle due donne era stato un automatismo, accompagnato da tutta la  disapprovazione del caro vecchio Giustizia.
Varric gli aveva lanciato un'occhiata ghignando, come avesse indovinato la sua fantasia, dopodiché aveva scoperto la sua ultima carta.
«Ehi Biondino, il tuo spirito guida lì dentro ti sta per caso dando delle soffiate?» Esclamò sputando birra all'ennesimo pareggio di fila.
«Credi che lo spirito della Giustizia mi permetterebbe di barare?»
«Già, non hai tutti i torti»
«Senti Varric, ne ho abbastanza delle carte, perché non ce la giochiamo a birra e salsicce? Il primo che scoppia paga tutto»
«Fammi capire, quindi toccherebbe sempre a me, perché non hai  il becco di un quattrino»
«Vuol dire che ti arrendi? Se ti  ritiri, vinco io»
«Come se fregarmi fosse facile, Biondino. Cominciamo a ordinare!»
L'atmosfera leggera di quelle serate spensierate sembrava quasi reale. Il rumore di un pugno sbattuto contro un tavolo e un rutto, cocci rotti a terra e grida, il baccano della sala lo distolse dai fantasmi dei tempi andati. Nell'aria c'erano tutte le avvisaglie di una bella rissa a cui si sarebbe sottratto senza pensarci troppo.  Si alzò avvolgendosi in uno scuro mantello logoro, ma prima di poter varcare l'uscita venne bruscamente fermato «Ehi! Tu del Bassopiano!» Anders si voltò «Ho qualcosa per te. So che hai dei gatti nella tua baracca» annuì e guardò riconoscente l'uomo e l'involucro pieno di avanzi che gli pose tra le mani.
«Come sta tua moglie?» l'aveva curata per complicazioni durante la gravidanza.
«Molto meglio, straniero. Grazie» nessuna moina, dietro il ringraziamento uno sguardo diretto e sincero.

Provava simpatia per la gente ruvida e chiusa di Roccia Ursina, la poca confidenza che elargiva agli estranei era provvidenziale, permetteva ad Anders di focalizzarsi sul suo scopo, escludendo ogni altra distrazione, dalla sua cercava di stare in disparte, evitava