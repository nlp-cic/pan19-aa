'essere perfette. Davvero, Ispettore Lestrade, non intendevo insulto alcuno".

"Mi hai spedito foto di me tra una scena del crimine e l'altra, hai lasciato intendere che sapevi che non stavo lavorando e poi hai suggerito, non troppo velatamente, che sarebbe stato nel mio interesse venire a 'parlarne con te' a pranzo in un caffé".

Cosa che Mycroft aveva sperato intensamente venisse presa come una battuta... ma... forse col senno di poi... "Non ti stavo spiando", disse, "o almeno non te in particolare. Abbiamo un certo interesse per due dei tuoi casi. Possibili legami con i nostri. Stavo esaminando i filmati che avevamo raccolto nel corso della nostra indagine. Tu...sembravi avere tempo a disposizione e io..."

"Hai voluto intimidirmi".

"Non..."

"Lo hai fatto. Non mi piace essere intimidito, Mycroft". Lestrade strinse gli occhi, la loro solita espressione aperta sostituita da uno sguardo torvo e furioso. "E a te?" Fece un passo in avanti, intenzionalmente aggressivo, dritto nello spazio personale di Mycroft.

Di riflesso, Mycroft fece un passo indietro. "Non ti stavo intimidendo".

Lestrade si avvicinò ancora. "Sì, e io sono la regina Elisabetta". Si avvicinò ancora di un passo, con l'atteggiamento, Mycroft si rese conto, di un lottatore che si concentra - un lottatore che trova il suo equilibrio. "Non l'ho apprezzato, splendore".

"Basta". Mycroft si costrinse a non cedere terreno - per niente spaventato, perché sapeva come combattere, e anche se così non fosse stato, c'erano persone pronte ad accorrere nell'attimo in cui avesse dato l'allarme. Ma tutto questo stava degenerando in modi che non gli piacevano e che, era sicuro, Lestrade non voleva davvero. La rabbia lo stava spingendo a cose di cui poi si sarebbe pentito. "Lestrade, al di là di quanto tu possa essere infastidito dalla mia idiozia nei rapporti interpersonali, non vuoi tutto questo".

"Non volevo nemmeno quello che hai organizzato tu", ringhiò. "Non lecco culi, splendore. Non so i tuoi soliti amichetti, ma non scatto tutte le volte che Mycroft Holmes lo ordina, e non mi aggrada molto l'idea di strisciare fino ad un appuntamento a pranzo per essere poi obbligato a qualcos'altro".

La collera di Mycroft si infiammò a sua volta. "Non obbligo i miei partner".

"Davvero? A giudicare dal mio caso non si direbbe. Cosa fai? Li rapisci, come hai fatto quella volta con John?"

"Di solito li assumo ad una tariffa ragguardevole, e per i servizi resi lascio loro un'ottima mancia", scattò Mycroft, dominato dalla rabbia per un fugace momento. "In generale, preferisco i professionisti: i loro standard sono molto più elevati di quelli delle categorie dilettanti".

Lestrade sbattè le palpebre, poi emise un suono di scherno. "Sai, molti uomini sarebbero in imbarazzo ad ammettere di dover pagare per quello", disse.

"Molti uomini sono degli idioti, come dimostra anche solo un minimo di logica. Almeno non dimostro l'arroganza di considerarmi tanto irresistibile da attrarre solo gli individui migliori, i più esperti e leali, grazie al mio fascino leggendario". Storse il naso. "L'uomo medio, etero o gay, si considera talmente magnifico da conquistare persino un santo o un angelo - o se è per questo un succube - con nulla di più di una strizzatina d'occhio e un analcolico. Come risultato ottengono esattamente il tipo di amanti che ci si aspetterebbe da quella tariffa".

"Allora perché hai tentato quel giochetto con me? Non sono quel tipo di professionista, splendore, e se pure lo fossi, costerei più di un pranzo e una minaccia".

Mycroft deglutì e si voltò dall'altra parte, non più in grado di mantenere il ruolo insulso dell'impiegato statale che tenta di allontanare un ospite indesiderato dalla stanza.

"Perché?" insistette Lestrade.

Mycroft alzò le spalle. "Temporanea infermità mentale, forse".

Sentì che Lestrade si sedeva sulla poltrona in ferro. "Eh? Questa dovrai spiegarmela..."

"Niente da spiegare. Ho pensato di invitarti a pranzo. Niente di più, niente di meno".

"Non sai mentire tanto bene quanto credi, Mycroft. Non sono John - diamine, non sono Sherlock, sempre pronto a pensare il peggio di te perché fa bene al mio ego. Che cazzo stavi facendo, My?"

Raramente Lestrade lo chiamava 'Mycroft'. Non lo aveva mai, per quanto Mycroft potesse ricordare, chiamato 'My'.

"Come ho detto: ti stavo invitando a pranzo".

"E?"

"E...nulla. Ho esaminato le registrazioni delle videocamere a circuito chiuso. Stai lavorando a un paio di casi cui siamo interessati. Sembravi avere un po' di tempo a disposizione. Ho pensato di invitarti per un boccone. Mescolare affari e piacere". Persino Mycroft riuscì a sentire la lieve traccia di tristezza in quell'affermazione. Si voltò a guardare Lestrade. "E' solo che non sono molto diverso da Sherlock, a volte. Non così scarso e non così spesso... ma nessuno di noi due è completamente a suo agio con le norme del vivere sociale. Ho superato il limite, Lestrade, ma non nel