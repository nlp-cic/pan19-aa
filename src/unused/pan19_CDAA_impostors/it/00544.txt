in gola, mentre le iridi si dilatavano impercettibilmente e il sangue gli si gelava nelle vene, nonostante fossero trenta gradi all’ombra e nonostante fossero in piena estate.Bevve un altro sorso, uno più lungo, guardando di fronte a sé gli scogli che ormai avevano raggiunto, bloccandosi di conseguenza.«Ah, sì? Beh, sei il bagnino; il rosso del costume salta all’occhio.» Mentì, evitando di guardarlo.Non osava guardarlo in viso, non ne aveva il coraggio. Come l’aveva presa? Probabilmente pensava che fosse alquanto ripugnante come persona, forse l’aveva preso come uno stalker che lo puntava da lontano. Anche lui si sarebbe infastidito e avrebbe ritenuto la cosa alquanto strana, se un ragazzo che non conosceva avesse iniziato a guardarlo e fissarlo in quasi ogni momento e quando ne aveva la possibilità.Passò lo sguardo di lato, intercettando una piccola rientranza tra gli scogli, dove il mare veniva risucchiato a ritmi alternati. «Non sapevo ci fosse una cosa simile.» Disse cambiando totalmente discorso, avviandosi di lato, verso quella cosa, bagnando i piedi nell’acqua del mare. «Cos’è? Una grotta?»Il maggiore non volle insistere, visto come il moro aveva sviato il discorso. Gli era parso spaventato, per certi versi, pochi istanti prima e non era quello che voleva, così lo aveva semplicemente assecondato e aveva guardato mentre si avvicinavano verso una delle grotte che costellavano la costa, vicino agli scogli.«Ce ne sono parecchie in questa zona. Non ci sei mai venuto?» Lo guardava in tralice, consapevole che, forse, lo sguardo diretto lo avrebbe nuovamente messo a disagio, malgrado poi lui non avesse detto nulla di così strano, ma solo un dato di fatto.«No.» Rispose spicciolo, muovendo il capo in un gesto di diniego mentre entrava al suo interno.Abbassò gli occhi, facendo attenzione a non calpestare qualche spigolo o qualche scoglio al di sotto del pelo dell’acqua. Si portò verso destra, salendo su un pavimento di roccia e acqua e alghe.Rabbrividì; la temperatura lì dentro era molto più bassa rispetto all’esterno. «È anni che vengo, ma non l’avevo mai visto.»Si guardò attorno, apparentemente superficiale. Sentiva l’eco delle gocce d’acqua, per l’umidità, che scendevano dal soffitto, fatto altrettanto di roccia.Si volse di lato, guardando l’altro lato. «Non è male come pos-!»Avvenne in un attimo; il piede sinistro scivolò sul suolo umido, perdendo l’equilibrio e scivolando di lato, reggendosi però con l’altro ancora ancorato al suolo. Cadde col fondoschiena contro la roccia, la granita sparsa a terra: l’aveva lasciata andare per aggrapparsi a qualcosa che, scoprì, essere il braccio di Erwin.La sinistra era immersa nell’acqua, e alzandola ne vide un graffio profondo e ampio, dalla caviglia interna al polpaccio.La guardò pacato, sentendola pizzicare, per quanto non gli facesse poi così tanto male.«Oh.»Erwin si era mantenuto piuttosto vicino al più giovane e, quando questi era scivolato, aveva fatto in modo di fargli da perno, per evitare cadesse. Lo guardò, mentre Rivaille si osservava appena la gamba striata di rosso. Non sembrava una cosa grave, tuttavia la pelle chiara era diventata terribilmente irritata, scurendosi quasi subito, dimostrandogli che fosse davvero sensibile.«Stai bene?» Gli chiese, tirandolo appena, sollevandolo facilmente e prendendolo con la mano libera per un fianco magro. «Ce la fai?» Domandò ancora, in un gesto apprensivo, mentre lo tratteneva ancora per il fianco, verso di sé, malgrado non fossero a contatto se non per la schiena di Rivaille e il suo braccio, intorno al suo corpo.«Sì, non ho perso una gamba quindi sto bene.» Rispose tranquillo, guardandosi la gamba anche quando l’altro lo aiutò parzialmente a rialzarsi. Sentì la stretta contro il fianco, impedendogli di fare altri movimenti bruschi e, altresì, di camminare da solo.Posò la punta delle dita contro la superficie bagnata, del piede ferito, percependo fastidio e una piccola fitta sull’osso della caviglia; probabilmente avrebbe dovuto metterci qualche cerotto a casa.Alzò gli occhi sull’uomo, dunque. «Posso camminare.» Gli disse, avanzando a tentoni mentre gli faceva capire che avrebbe potuto lasciarlo, dirigendosi però verso un cumulo di scogli poco più avanti sopra ai quali si sedette.Si chinò dunque, e con una mano a coppa prese un cumulo d’acqua di mare che poi si andò a versare sull’abrasione. Strinse appena i denti, sentendola pizzicare.Lo aveva lasciato andare non appena quello lo aveva rassicurato sulle proprie condizioni, guardandolo tuttavia apprensivo e dubbioso, anche dal modo in cui appoggiava il piede; tale preoccupazione, del resto, si rivelò motivata dal fatto che il giovane si fosse seduto su degli scogli poco più avanti e si fosse portato un po’ acqua salata sulla gamba, per disinfettarsi.Gli si avvicinò, inginocchiandosi di fronte al moro e prendendogli con delicatezza il piede, osservando più da vicino la pelle chiara, diventata completamente rossa e striata. Vi passò un dito, delicatamente, sollevando poi lo sguardo azzurro sull’altro per vederne la reazione sofferente e sorridere leggermente. «Non