cosa pensa tuo zio Isshin di tutto
questo.» scandì il signor Goto a pochi centimetri
dal suo volto, liberandolo.
Yakumo ricadde sulla sedia più contuso e dolorante di quanto
lo fosse stato pochi minuti prima. Potevano anche punzecchiarsi a
vicenda con battutine anche piuttosto acide e scorbutiche, ma mai
quando si trattava di argomenti seri e delicati.
«Ti hanno picchiato di nuovo.» continuò
il poliziotto in tono serio con le braccia incrociate al petto.
Yakumo non si premurò neanche questa volta di rispondergli:
era più che evidente.
«Non è niente. A parte l’occhio nero, il
labbro sta già guarendo.» disse calmo dopo qualche
minuto di silenzio.
Goto bofonchiò un’imprecazione sulla sua
stupidità.
«Cosa devo fare con te?!» si esasperò
poi.
«Niente. Si preoccupi piuttosto di sua moglie che lo ha
abbandonato, signor Goto.» sviò Yakumo, sapendo
che lui avrebbe colto la provocazione.
«E tu come lo sai, piccolo impiccione che non sei
altro?!» abboccò infatti Goto.
«Le notizie arrivano e gli uccellini cantano.»
sogghignò il ragazzo. «Adesso posso tornare al
tempio?»
«Adesso ti porto nel mio ufficio, ti metti a fare i compiti e
aspetti che finisca il turno. Poi ti riaccompagno al tempio.»
rispose alzando appena il pollice della mano in direzione
dell’ufficio.
Yakumo sospirò con irritazione.
«Non sono più un bambino! E lei non è
mio padre!» protestò con veemenza.
S’incupì, abbassando la mano con cui teneva ancora
il ghiaccio sintetico. «Non
è neanche mio zio! Ma insomma, che avete tutti
quanti??» scoppiò.
Goto rimase ad osservarlo in silenzio, tranquillo, nonostante Yakumo si
fosse alzato barcollando per un giramento di testa che non aveva
previsto. Lasciò che gli si avvicinasse, che afferrasse il
tessuto della maglietta della divisa, che lo stringesse con violenza
nei pugni chiusi e sudati, che lo guardasse con disprezzo –
No, con disperazione. Furioso come un animale in gabbia, ferito troppo
profondamente, appesantito dal fardello di un “dono” non
voluto.
Quant’altra sofferenza, dolore, oscurità,
avrebbero visto quell’occhio rosso?
«La signora e il poliziotto che hanno voluto portarmi qui a forza, lei, mio zio!!»
stava ancora urlando. «Io volevo soltanto essere lasciato in
pace! Non è colpa mia se nello scantinato della scuola
c’è l’anima di un bambino morto!! Che mi
picchino pure, non mi interessa!! Loro non capiscono e neanche mio zio
capisce!»
Yakumo s’interruppe, sgranò gli occhi sgomento e
indietreggiò, lasciando andare la maglietta del poliziotto.
«Io sto bene. Sto bene!» tremò.
«E… è inutile che vi preoccupiate per
me!! Siete tutti degli stupidi!!» afferrò lo zaino
ai piedi della sedia e con il ghiaccio ancora in mano corse a chiudersi
nell’ufficio del poliziotto.
Goto lo seguì con lo sguardo fino a quando non vide altro
che la porta rovinata dall’usura e dallo sporco del proprio
ufficio, – ufficio era comunque un eufemismo,
perché uno sgabuzzino delle scope sarebbe risultato
sicuramente più spazioso al suo confronto.
Abbassò gli occhi sul pavimento incrostato qua e
là di macchie di caffè, nicotina e altra
sporcizia. Be’, l’indomani sarebbe stato giorno di
pulizie, ma non era quello il punto. Si accarezzò il mento
pungente di un accenno di barba con aria pensierosa.
Cosa poteva fare lui se non quello che stava già facendo?
Yakumo era ancora un bambino, troppo giovane e ottuso,
nonché scostante e scontroso. Un ragazzo difficile
l’avrebbero definito i colleghi – ed anche lui , ma
prima di essere un poliziotto era un essere umano e in quanto tale si
rifiutava di lasciarlo andare, di abbandonarlo. Certo, non poteva
sostituirsi ai suoi genitori né a suo zio, che rispettava
molto come persona. Sapeva che nelle mani di uno come Isshin, Yakumo
sarebbe stato al sicuro.
Certo, entro le mura del tempio, ma fuori? Fuori era esposto alla
curiosità, al disprezzo e alla cattiveria della gente. Il
mondo era troppo pieno di sé, le persone troppo egoiste ed
egocentriche per curarsi di ciò che dicevano, che facevano,
e delle conseguenze che avrebbero potuto provocare in un animo giovane
ed ingenuo come poteva essere quello di un ragazzino di appena undici
anni. Perché se Yakumo cominciava a capire quanto il mondo
fosse crudele, ciò non giustificava il fatto che cadesse
vittima di certe situazioni. Come quella appena accaduta: preso a suon
di pugni solo per aver detto di aver visto un fantasma.
La paura era davvero una brutta bestia.
E poi, già a quell’età Yakumo mostrava
un secco cinismo e un rifiuto totale di affetto – ne aveva
appena data dimostrazione.
Non andava per niente bene.
Proprio per niente.
«Maledizione!» imprecò a denti stretti,
sbattendo il pugno sul legno della scrivania.
Ci teneva a quel ragazzino. E sapeva che non avrebbe dovuto avere
più contatti con lui – chi avrebbe voluto avere
quel tipo di legame? Avere accanto la persona che ti ricordava la cosa
più atroce che mai sarebbe dovuta succedere ad un bambino...
Anche lui sarebbe fuggito disgustato.
E invece, eccoli lì, a pochi metri di distanza e con una semplice porta di compensato a 
separarli. Non era riuscito a lasciarlo in pace, non