quello che avrebbe preferito dimenticare, fece l’unica cosa possibile: ventre a terra, si trascino da una macchina all’altra, facendo attenzione a non perdere di vista la posizione del suo avversario.
Pregò affinché Lupin e la ragazzina fossero riusciti a mettersi in salvo; imprecò a denti stretti e scappò con la coda tra le gambe, vergognandosi come un cane.


4 – Face the truth


Non nevicava più. Continuò a fissare il vetro con insistenza, ammirando quando il suo fiato lasciava nuvolette appannate su quella fredda superficie. Non riusciva ad essere pienamente soddisfatto: lui era così vicino, eppure non abbastanza. Gli era sfuggito ancora, come quella volta, nove anni prima, quando era riuscito a regalargli solo buchi di pallottole. Non erano sufficienti, per un regalo d’addio.Ma, nonostante avesse fallito la sua missione, non riusciva a trattenere la risata che cominciava a risalirgli nel petto, per esplodere alta, cattiva, terribilmente distorta. Lui era lì ed era fuggito come un cucciolo spaventato. “Ahi, ahi, Jigen… è il tempo che ti ha rammollito o il tuo nuovo amichetto? O è perché lei non c’è più?”Se la ricordava bene, dopo così tanti anni, ma non era una cosa strana: donne di quel genere sono assai rare. La miglior killer in circolazione, corteggiata da tutte le organizzazioni malavitose del mondo; si era lasciata assoldare da un uomo prestigioso, che pagava in contanti, ma si era sempre rifiutata  di lavorare in gruppo fino a quando non aveva conosciuto Jigen.Oh, se la piccola Ariadne avesse capito subito che seguire quell’uomo col cappello era pericoloso… specie a causa degli altri componenti del gruppo. Scoppiò a ridere e il vetro davanti a lui s’appannò così tanto da celargli alla vista la città addormentata.Erano stati un bel gruppetto in fin dei conti, no? Lui, Jigen, Ariadne e Gin. Il loro datore di lavoro non si era mai lamentato del loro operato, erano professionisti dopotutto; un vero peccato, proprio, che tutto quell’oro finisse nelle mani di un lardoso miliardario e che quel misero 30% che il vecchio intendeva rifilare loro andasse diviso per quattro – sei, contando quelle due macchiette che dovevano aiutarli. Un vero peccato, specie quando c’era qualcuno che sul mercato offriva molto di più per i suoi servigi.Davvero, se si fosse lasciato sfuggire un’occasione come quella se ne sarebbe pentito… rimpianti per tutta la vita, no, non avrebbe potuto sopportarlo. Il primo era stato Jigen. Davvero, doveva fidarsi ciecamente di lui se gli dava le spalle senza tanti problemi, quando sapeva di che pasta era fatto il suo collega. Una scarica era bastata per lui e per quel paio d’idioti mandati dal capo; ancora si chiedeva come fosse riuscito a sopravvivere, con tutti quei buchi nella schiena: fortuna, probabilmente, solo una sfacciatissima fortuna.Poi aveva cercato Gin, ma invano. Quella volpe doveva aver annusato il pericolo nell’aria o qualche offerta più allettante, ma non c’erano più tracce di lui. Scomparso, come una nuvola di fumo. Era andato dal capo, allora, pronto a regolare i conti e a prendersi un po’ di extra dalla sua cassaforte, quando Ariadne gli si era parata davanti.Lei gli aveva dato qualche problema, effettivamente, ma alla fine il proiettile decisivo era arrivato anche per lei. Tutto il resto era filato liscio come l’olio e, davvero, Mash aveva considerato la faccenda chiusa, almeno fino a che non era venuto a sapere di Jigen. Il caso aveva voluto che anche Gin sbucasse fuori nel momento più opportuno.Ridacchiò: tutto sembrava andare per il verso giusto. Il panico sul volto del suo caro vecchio amico era stato qualcosa di impagabile; non vedeva l’ora di trovarselo di fronte, di vederlo scappare come un coniglio. L’avrebbe inseguito, sì, l’avrebbe inseguito con sommo piacere. Chissà se anche Gin si sarebbe unito a loro… forse era tempo di organizzare una rimpatriata in grande stile. In memoria dei vecchi tempi, ovviamente.

 

"Bé, non è stato molto carino da parte tua lasciarci in quel modo, sai?"In un’altra situazione Jigen avrebbe volentieri mandato al diavolo quell’idiota del suo collega, ma date le circostanze sentiva di meritarsi un poco di biasimo. Non riusciva a darsi pace. Cosa gli fosse preso, in quel momento, sdraiato tra la neve del parcheggio, non lo sapeva proprio, sapeva solo che più ripensava a quanto era successo e più se ne vergognava.In realtà neanche Lupin sembrava troppo intenzionato a fargliela pesare: vagava pensoso per la stanza, mentre ripeteva ad alta voce tutte le informazioni che aveva accumulato fino a quel momento e come pensava di articolare il suo geniale piano. Dal divanetto lì vicino Erika Lenher lo fissava attenta.Sembrava aver recuperato un po’ di lucidità dopo quanto era successo poche notti prima e per fortuna, perché se l’Organizzazione avesse provato ad attaccare di nuovo bisognava essere tutti pronti e reattivi. Avevano richiamato anche Goemon per l’evenienza e ora il samurai stava seduto accanto alla ragazza, spada in grembo e occhi chiusi, intento a meditare.Ad un certo punto il ladro più famoso del mondo interruppe il