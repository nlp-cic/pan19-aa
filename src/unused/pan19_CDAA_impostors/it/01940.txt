cuore: aveva notato che la tunica della maga era stracciata in più punti e sporca di sangue.
La sua rabbia era sempre più incontenibile, ma la via di fuga era libera: dovevano approfittarne subito. Le fece segno di raggiungerlo.
Quando la vide alzarsi e trascinarsi verso di lui, zoppicando a fatica, di nuovo il suo cuore saltò un battito.
Tornò di corsa verso di lei e la sollevò nuovamente fra le braccia:
- Non puoi farcela a camminare in queste condizioni: la strada è ancora lunga ed il sole ormai è sorto. Dobbiamo nasconderci da qualche parte ed aspettare di nuovo l’oscurità. – mormorò sottovoce, cercando di sorriderle in modo rassicurante.
Mentre la guardava, si sentiva morire: era veramente in condizioni pietose. Ancora poche ore… e sarebbe stato troppo tardi.

* * *

Ecco, ora erano al sicuro. Almeno fino al momento della fuga vera e propria.
La luce del sole filtrava dalle assi sconnesse ed illuminava il pulviscolo che roteava piano nell’aria ferma della catapecchia abbandonata.
Alhyssa era di nuovo tra le sue braccia e gli sorrideva debolmente:
- Non sono riusciti ad estorcermi nulla… sai, in nessun modo! - mormorò con orgoglio.
La guardava, guardava quel dolce viso, quel viso che, lentamente, contro la sua volontà, aveva cominciato ad amare.
C’era ancora il terrore nei suoi occhi, il terrore del ricordo di ciò che le avevano fatto. Ma c’era anche tanto orgoglio. Era coraggiosa la sua piccola Alhyssa, e forte, molto forte.
Le sorrise con tutta la dolcezza del suo cuore addolorato:
- Non ne avevo mai dubitato: lo so che sei in gamba. Non lavorerei con te, se non fosse così. Lo sai.
- Non dovevi venire qua e rischiare la tua vita per me.
Severus socchiuse gli occhi per un istante e deglutì a fatica: rischiare la sua vita?
Avrebbe dato qualsiasi cosa per essere stato al posto suo mentre qui maledetti la torturavano.
- Io non ho rischiato nulla: sono solo venuto a riprendermi il mio compagno di lavoro. – disse bruscamente.
Bene, tutto stava tornando alla normalità: quello sì che era il solito antipatico Severus. Il viso di Alhyssa si distese in un sorriso e la ferita sul suo labbro si riaprì.
Severus guardava il sangue uscire lentamente, osservava tutte le ferite sul volto della donna che amava. E desiderava baciare delicatamente quella bocca, e tutti quei graffi e quei tagli, uno per uno, con infinita dolcezza, con tutto il suo amore.
Invece sospirò silenziosamente e passò la mano sul volto di Alhyssa, sfiorando con delicata lentezza ogni ferita. Al suo passaggio la pelle si rimarginava istantaneamente.
- Grazie. – mormorò la giovane Auror.
Severus sorrise appena, sempre silenzioso, e le sfiorò ancora una volta il viso, in una tenera e tremante carezza, senza alcuno scopo curativo, questa volta.
Alhyssa lo guardava e non riusciva più a capire cosa stesse accadendo.
Lui continuava a sorriderle e sembrava tremendamente in pena per lei. Ma, soprattutto, non l’aveva ancora sgridata per essersi cacciata nei guai, da sola.
Ecco, questo era veramente strano, molto strano.
Ora la mano di Severus stava scendendo lentamente sul collo di Alhyssa, sulla spalla e lungo il braccio, seguendo lo strappo sulla tunica e sfiorando piano le ferite che scomparivano a quel lieve tocco.
La maga si mosse leggermente e Severus notò uno altro strappo all’altezza del seno.
Sollevò la stoffa… e inorridì.
Il livido scuro sul seno era inequivocabile: sapeva bene quale terribile maledizione l’aveva provocato, quale intenso dolore Alhyssa aveva dovuto sopportare.
Negli occhi della maga, ora, era tornato il terrore.
- Chi è stato? Chi ha osato farti questo? – domandò cupamente, mentre il respiro gli si faceva sempre più rapido ed i denti stridevano da quanto li stava convulsamente stringendo.
- Io… io… - Alhyssa chiuse gli occhi, quasi incapace di reggere quel doloroso ricordo - è stato Malfoy. – disse in un soffio.
Severus strinse i pugni, fino a conficcarsi le unghie nel palmo delle mani.
Poi le aprì piano la tunica sul petto e le appoggiò delicatamente la mano sul seno.
Chiuse gli occhi e si concentrò, mormorando parole incomprensibili. Lentamente Alhyssa percepì una sensazione di calore, leggera all’inizio e sempre più intensa: sembrava che Severus riuscisse a farle uscire il dolore dal corpo attirandolo nella sua mano che divenne ben presto bollente, gonfia e livida. Infine, il mago interruppe il contatto e si guardò la mano.
Poi chiuse nuovamente gli occhi e scrollò il capo: non era giusto, non era giusto.
Perché proprio Alhyssa, perché? Voldemort gli aveva già portato via Beryll, Alhyssa no… no, a lei non doveva accadere nulla!
- Grazie Severus. Ma la tua mano, ora…
Le parole della giovane lo riportarono bruscamente alla realtà.
- La mia mano non ha nulla, o quasi. – disse rudemente, strofinandosela contro il fianco. – Invece, io voglio sapere quali altre terribili ferite nascondi sotto la tunica.
Alhyssa riprese a tremare, e lui si sentì mancare.
Cos’altro potevano averle fatto?
Sapeva di essere ormai vicino alle lacrime, non ce la faceva più: la sua Alhyssa, la