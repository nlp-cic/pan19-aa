. Lo hai detto tu stesso che non c'erano speranze. -
- Evidentemente mi sbagliavo. -
- E chi ci assicura che non sia  un vampiro anche tu? - Intervenne Michiru. - Mi immagino la scena: lei che si sveglia, tu che esiti a piantarle un paletto nel cuore e lei che ti addenta... -
Eudial accese il motore e premette sull'acceleratore a fondo, colpendo la fiancata dell'auto di Haruka con violenza.
Scese sbattendo la portiera.
- Io non sono un vampiro! - Gridò. - E ora sposta quel catorcio e lasciaci andare! -
Haruka impallidì per l'ira.
- La mia auto... - La ragazza si avventò contro Eudial, alzando un pugno per colpirla. - Questa me la paghi strega! -
Giles si mise tra le due ragazze e il colpo di Haruka lo fece sbattere contro l'auto parcheggiata.
Eudial fissò Haruka con ferocia.
- Ti avevo avvisata. Non osare mai più fare del male al mio Osservatore! - Gridò furiosa, detestando la ragazza con tutte le sue forze.
L'auto di Haruka si sollevò in aria e venne scagliata a qualche decina di metri di distanza, contro una delle colonne del parcheggio, mentre i vetri delle auto vicine esplodevano in migliaia di frammenti.
Giles osservò a bocca aperta l'auto gialla ridotta ad un ammasso di lamiere contorte, poi si accorse che Eudial stava barcollando e riuscì a prenderla fra le braccia un istante prima che si accasciasse a terra.
Decise che era meglio sparire prima che le due sailor senshi si riprendessero dallo stupore.
Depose Eudial sul sedile posteriore, poi avviò l'auto e partì a tutta velocità.

 

Con un gemito Eudial aprì gli occhi.
Si guardò intorno confusa: era stesa sul divano della loro casa, ma non riusciva a ricordare come ci fosse arrivata. Ricordava solo che era nel parcheggio del ristorante e che stava per colpire Haruka, poi c'era il vuoto assoluto.
Giles tornò dalla cucina con un asciugamano bagnato e un catino di acqua fredda. Aveva un'espressione preoccupata.
- Per fortuna ti sei svegliata. Come ti senti? -
- Non lo so... Mi sembra di non avere energie, ma non sto male... a parte la testa. -
Giles le passò l'asciugamano fresco sul viso.
- Va meglio? -
- Un po'. Ma cosa è successo?-
Giles le raccontò la fine che aveva fatto l'auto di Haruka.
Eudial scosse la testa incredula.
- Sei sicuro che sia stata io? -
- Io non ho mai avuto esperienze di telecinesi e a giudicare dall'espressione delle due sailor non credo proprio che lo abbiano fatto loro. -
- Ma io non ho mai avuto poteri in grado di fare una cosa del genere! Non me ne sono nemmeno accorta! Volevo solo prendere Haruka a calci sui denti per averti colpito!-
Giles la guardò, serio.
- Allora credo proprio che abbiamo scoperto un altro effetto collaterale del morso del vampiro... -
Eudial sospirò.
- Non volevo fare una cosa del genere. Ho perso la testa, non riesco a sopportare che quelle due possano farti del male...-
- Non deve succedere di nuovo. Qualunque cosa dicano o facciano devi evitare di perdere la calma, almeno finché non sarai certa di poter controllare questo potere. Stavolta ci ha rimesso solo l'auto di Haruka, ma avresti potuto ferire qualcuno. -
- Forse hanno ragione loro. Forse sono davvero un vampiro... -
- No! Non lo sei. Se lo fossi non ti preoccuperesti di esserlo. Staresti in giro ad ammazzare la gente.-
- Però ora quelle due saranno convinte che sono pericolosa. Non ci daranno più pace. -
- Si, temo che non la prenderanno molto bene. - Giles si concesse un sorriso. - Del resto avresti dovuto vedere come era ridotta quella macchina... -

Giles aprì la porta con prudenza e guardò Setsuna con sospetto.
- Immagino che non sia qui per una visita di cortesia, vero? -
- Ho saputo quello che è successo ieri. -
- Non vi permetterò di farle del male. -
- Se avessi voluto ucciderla non avrei convinto Haruka e Michiru ad aspettare. Avrebbero voluto attaccare subito. Prima di prendere una decisione voglio giudicare di persona. Posso entrare ora? -
Giles si fece da parte lasciandola passare.
Setsuna sedette compostamente su una delle poltrone.
- Dov'è? -
- Sta riposando. Era sfinita. -
- Immagino. Far volare un'automobile intera richiede molte energie. -
- È stato un incidente. -
- Haruka e Michiru non la pensano così. -
- Quelle due non sono obbiettive. - Commentò Giles  con disprezzo. - Non aspettano altro che vendicarsi per gli avvenimenti di cinque anni fa. -
- Nemmeno lei lo è. In ogni caso ieri poteva succedere una tragedia. -
- Ma non è successo. Eudial non ha ferito nessuno. Per l'auto, risarcirò i danni personalmente. -
- Non è una questione di danni. Se non è in grado di controllare il suo potere è pericolosa. E non solo per gli altri. Cosa le succederebbe se usasse più energia di quanta non ne possa sopportare? -
- E cosa proponete di fare? Ammazzarla prima che  si uccida da sola? Riuscirà a controllare quel potere.