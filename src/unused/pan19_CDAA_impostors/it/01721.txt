quella tenda,
notò Snow, tutti lord di grande rilevanza e tutti
dall’aria corrucciata; il
ragazzo ne riconobbe alcuni dallo stemma ricamato sul farsetto, ma
della
maggior parte non sapeva proprio niente.



<
Jon.>



<
Robb.>



Con
lo stesso fare perentorio ed irremovibile con il
quale il re aveva congedato Umber, il ragazzo si voltò verso
i suoi
consiglieri. < Miei lord, vogliate scusarmi…>
Fu una sensazione
stranissima osservare tutti quegli uomini, di gran lunga più
anziani ed esperti
di lui, inchinarsi rispettosamente e uscire uno alla volta dalla tenda,
senza
osare discutere l’ordine. Jon li osservò
attentamente, uno per uno, ma ciò che
vedeva dipinto sui loro volti era rispetto e lealtà per il
loro giovanissimo
leader.



Ma
c’era un’eccezione. Al guardiano della notte si
bloccò
il respiro nel vederlo: occhi pallidi, duri, crudeli, faccia
indecifrabile,
astuta, pericolosa. Prima di uscire l’uomo, che per tutto il
tempo era stato
alle spalle di Robb, scoccò al re uno sguardo che Jon non
riuscì a comprendere,
ma non gli sfuggì il sorriso terrificante che
aleggiò per un istante sulle sue
labbra.



Attesero
che anche l’ultimo lord uscisse, uno di
fronte all’altro, immobili. Poi, non appena la tenda si
chiuse con un fruscio,
Robb percorse a grandi passi i pochi metri che li separavano e strinse
Jon in
uno dei suoi abbracci da mozzare il fiato. Per il bastardo fu come se
tutto il
calore che aveva lasciato a Winterfell per il freddo della Barriera
tornasse in
lui, una vampata che aveva difficoltà a controllare. Stark
si era fatto crescere
la barba, notò lui, e ora quella peluria rossiccia pungeva
contro la sua
guancia glabra.



Un
rumore gutturale fece voltare i due: accanto alle
loro gambe Vento grigio e Spettro si strusciavano uno contro
l’altro, dandosi
lappate sul volto e annusandosi a vicenda. Robb sorrise, raggiante e
stanco
come non mai. A Jon faceva uno strano effetto vederlo con una corona
sul capo,
ma anche suo fratello pareva dello stesso parere: si tolse quel cerchio
di
metallo, gettandolo sul tavolo, sopra una mappa cosparsa di scritte e
annotazioni.



<
Allora… – si voltò verso di lui, gli
occhi che
brillavano – Raccontami tutto.>



Jon
non si era realmente reso conto di quante cose
fossero successe da quando era arrivato alla Barriera, ma
scoprì di avere tante
di quelle cose da raccontare che non era ancora arrivato a
metà e già calava la
notte. Ma Robb ascoltava con attenzione e quando entrò un
uomo a riferirgli che
sua madre lo attendeva per la cena, ebbe il suo bel da fare per non
rispondere
bruscamente.



<
Fa aggiungere una sedia alla mia destra. Mio
fratello cenerà al mio fianco, questa sera.>



*



Non
era un banchetto come quelli che si davano
spesso a Winterfell e decisamente meno sontuoso di quello che era stato
imbastito per l’arrivo di re Robert Baratheon, ma per gli
standard di Jon era
comunque assai lussuoso. Per di più, era la prima volta che
cenava al tavolo
d’onore, con i grandi lord e cavalieri del Nord, invece che
nei tavoli più
distanti, destinati agli scudieri e ai bastardi.



Lady
Catelyn non approvava la scelta del figlio,
glielo si leggeva in faccia, ma Robb non ci prestò affatto
attenzione,
impegnato com’era a conversare amabilmente col suo
fratellastro e con tutti i
suoi alfieri. E, stando a quanto dicevano i commensali, non si era mai
visto il
giovane re così allegro da quando era cominciata la guerra.



Jon
ascoltò con attenzione l’uomo chiamato Umber,
che raccontava di come Vento grigio gli avesse staccato un
po’ di falangi,
quando aveva esitato a rispettare il primogenito di Eddard Stark.
Nonostante
tutto non sembrava averla presa male, anzi, dalle risate che si faceva
pareva
che la sua idea di comando corrispondesse proprio a far staccare parti
del
corpo dal proprio animaletto domestico.



La
cosa che lo stupiva di più di quella tavolata era
che nessuno lo trattava come il semplice bastardo che era sempre stato:
all’iniziò pensò che fosse per non
mancare di rispetto a Robb, che era così
entusiasta di rivedere il fratellastro dopo tanto tempo, ma dopo un
po’ si rese
conto che non era quello il punto.



Quegli
uomini non vedevano Jon il bastardo di
Winterfell, ma un giovane Eddard Stark, dallo sguardo freddo e
penetrante, di
poche parole, leale fino alla morte e giusto nelle decisioni. Ne ebbe
la
conferma quando uno degli uomini, ormai completamente ubriaco, lo
chiamò col
nome del padre: un moto d’orgoglio gli sorse in petto, come
non accadeva da
tempo, probabilmente da quando era arrivato alla Barriera. Non era una
soddisfazione da condividere con altri, ma sua e unicamente sua: una
sensazione
che credeva di aver completamente dimenticato.



Sul
finire della serata, però, accadde qualcosa che
gli rovinò completamente l’umore. Non
l’aveva neanche sentito avvicinarsi, vuoi
per il frastuono e il chiacchiericcio degli altri, vuoi
perché aveva alzato un
po’ troppo il gomito, ma la cosa gli diede immensamente
fastidio, oltre a
metterlo a disagio come se si fosse trovato solo al di là
della Barriera. Una
sensazione che non augurava al suo peggior nemico.



Ma
Roose Bolton, perché così l’aveva
sentito