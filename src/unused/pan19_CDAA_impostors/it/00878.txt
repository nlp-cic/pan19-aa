sua vita, dividendola brutalmente in un prima e un dopo, quel giorno John aveva visto buttarsi uno Sherlock diverso, fuori dal personaggio. Lo aveva già visto combattere con le emozioni, ma quella volta era stato diverso. Perchè non le stava combattendo, ne era preda, e non sembrava irritato, al contrario sembrava voler convincere un pubblico dell’autenticità delle sue emozioni, delle sue parole. Ecco, a quelle parole John non aveva creduto. Ma il pianto, il chiaro e profondo “scusami” che gridavano i suoi occhi, da quello era stato profondamente scosso.
Ed è per questo che John pensava di non averlo mai conosciuto realmente, perchè quello “scusami” che aveva percepito inconfondibile in quel gesto gli era sembrato dannatamente reale. Ed è per questo che ora, di fronte a quel messaggio di uno sconosciuto probabilmente squilibrato, si sentiva crollare.
Lo stato vegetativo che aveva raggiunto in quei tre lunghi, lunghissimi, quasi infiniti anni, improvvisamente si interruppe, e John vide la superficie di quella bolla che aveva con cura costruito per isolarsi dai sentimenti, per salvarsi dalla sofferenza, bruscamente lacerarsi.
E fu brutalmente catapultato nella realtà. Una realtà che per lui ormai era solo piena di sofferenza, e dalla quale si era escluso proprio per evitare questo dolore, che adesso era tornato a stringergli lo stomaco impedendogli quasi di respirare.

La mano tremante solleva la tazza, gli occhi ancora fissi sul telefono. E’ solo uno sconosciuto. continua a ripetersi, solo uno sconosciuto. Ma non è più quello il problema, ormai la bolla si è lacerata, la sicurezza dissolta. Ora deve ricominciare, ci sono voluti tre anni per diventare immune, passivo alla vita stessa. Ora deve ricominciare.
Sente le lacrime farsi strada sul suo volto, calde lacrime che da ormai troppo tempo non sentiva. Trema. Riesce a prendere un sorso del tè ormai freddo nella sua tazza. L'autocontrollo del soldato è andato in frantumi.
Tutto quello che riesce a fare è spingersi in un angolo del divano e rimanere lì singhiozzante; dovrebbe prendere dei tranquillanti, lo sa, ma non vuole, non ora. Adesso può piangere, e tutto ciò che vuole è piangere. Dopo tre anni poteva sentire di nuovo quel dolore pungente e nitido, quel dolore che lo spaventava così tanto, che lo aveva fatto fuggire dalla vita. Ma ora che poteva sentirlo di nuovo non sarebbe scappato, non lo avrebbe respinto, no. Perché era tutto ciò che gli rimaneva, perdendo quello avrebbe perso Sherlock.
così, tremando, nella terrificante consapevolezza di non poter tornare indietro, si addormenta.
Solo qualche ora dopo si risveglia, sorpreso, questa volta non erano stati gli incubi a strapparlo dal sonno, in effetti, non c’era stato nessun incubo.
Quasi rilassato, ma forse più che altro spossato, trova la forza per rispondere al messaggio: "Who are you?"
Non c'è più il fastidio, ma non è neanche curiosità, solo confusione, e ancora tanta, tanta stanchezza.
Lo squilibrato ribatte secco, ha ragione, perfettamente ragione, e questo lo disorienta ancora di più.
Ma alla fine torna anche la stizza. L'autocontrollo del soldato si sta ricomponendo e solo un piccolo brivido lo percorre a quelle parole "I'm sorry, John". Ora anche lui vuole rispondere secco, senza lasciar trasparire le sue emozioni, e questo è difficile, perchè John è appena stato attraversato da migliaia di sensazioni differenti e contrastanti, attraversato e soprattutto attaccato, assalito e poi divorato dalle sue emozioni. “Yeah I got it”, gli sembra di essere stato sufficentemente freddo, questo dovrebbe bastare a scoraggiare il suo squilibrato da possibili altri messaggi.
Due, tre, cinque, dieci minuti. Non risponde. Bene.
No invece, non va affatto bene, John non si sente bene. E’ notte fonda, è stanco, dilaniato, non ha più forze, si addormenta di nuovo, questa volta profondamente.
Si sveglia ed il sole è già alto, entra dalle finestre, filtrato ma non abbastanza dalle tende. Inonda il salone fino anche alla cucina, è di un’allegria contagiosa, fastidiosa, inutile.
L’uomo è per sua natura fortemente condizionato dal clima, e così sarebbe ben contento di poter lui a sua volta condizionare questo. Ed è per questo che quella mattina, John, il cui stato d’animo non è facilmente influenzabile, non sembra propenso a farsi contagiare dall’allegria che ha ormai invaso il piccolo appartamento. Ed è per questo che John avrebbe desiderato pioggia, nebbia, freddo e umidità. John avrebbe decisamente gradito una di quelle giornate in cui tutto quello che vorresti fare è raggomitolarti nel divano seppellito in una coperta, con solo il naso fuori per respirare e una tazza di buon tè caldo in una mano. E magari un giornale, da sfogliare più che leggere, alla ricerca di qualcosa che occupasse la mente senza richiedere troppo impegnativo lavoro.
E invece no. Il sole splendeva, e non sembrava intenzionato a farsi sopraffare dalle nuvole, che erano invece completamente scomparse dal cielo. Ma soprattutto John doveva andare a lavoro. Ed era tardi, molto tardi. E sicuramente c’erano già pazienti in attesa, molti pazienti in attesa.
Insomma quel desiderio di una giornata tranquilla, passata a guardare le gocce