L’uomo dalla morte della moglie non aveva più neanche guardato una donna in quel senso, sentiva come se stesse tradendo la sua amata, non poteva farle un torto del genere, non a quella che anche se per poco, era stata la sua luce nel tunnel.«Ho appena scoperto che mio padre si sposa. Tra un mese! Ti rendi conto? Mancava poco che me lo dicesse direttamente la mattina del matrimonio! E da quello che ho capito, vivranno la loro vita da sposini nella nostra casa. E io non voglio.» Non voleva che facessero scomparire i pochi ricordi che gli erano rimasti della madre, ma questo non lo disse, aveva già fatto troppo la parte della ragazzina isterica. Preferì piuttosto andare a sedersi su quel divano che tante volte lo aveva ospitato in una delle sue tante serate film, dove spesso e volentieri si era addormentato senza accorgersene, con ancora il telecomando tra le dita.«Oh. Quindi hai già conosciuto Ellen?» Bobby aveva insistito tante di quelle volte con l’amico perché si decidesse a dire al figlio della sua storia che decisamente non era nata da un paio di mesi, ma da anni. Non era mai stato d’accordo sul fatto che tenesse tutto nascosto a Dean, perché aveva visto il ragazzo crescere e sapeva come avrebbe reagito.Lo sguardo sconvolto e allo stesso tempo ferito che Dean rivolse al meccanico era tanto intenso che pure l’uomo burbero si ritrovò a deglutire, mentre il più piccolo si alzava di scatto dal divano e lo indicava con l’indice, accusatorio.«Tu lo sapevi! Da quanto tempo va avanti questa storia?!» Urlò praticamente l’undicenne, la frustrazione e il dolore visibili sul suo viso da bambino che però aveva già gli occhi di un adulto.Come aveva potuto pensare che quella volpe di Bobby non sapesse niente? Era un amico del padre dopotutto, era ovvio che sapesse delle sue imminenti nozze. Era stato l’unico ad essere all’oscuro dell’intera faccenda.«Questo è un argomento che dovresti trattare con tuo padre, non con me Dean.» Non riusciva neanche ad arrabbiarsi col giovane per il tono che aveva usato, quegli occhi verdi lasciavano trasparire ogni singola emozione. Tradimento, dolore, frustrazione, paura. Perché sì, Dean aveva una fottuta paura dei cambiamenti. Anche se piccoli, riuscivano a metterlo in crisi e a farlo perdere in un bicchier d’acqua.«Nessuno mi dice mai niente.» Si lamentò il giovane, ricadendo nuovamente a sedere sul divano con la nuca poggiata allo schienale del divano e gli occhi al soffitto che in quel momento sembrava essere diventato molto interessante. Ribolliva dentro di sé, perché non voleva una nuova famiglia, gli andava bene quella che già aveva, non aveva bisogno di una donna, aveva ancora il ricordo della sua mamma e quello doveva bastargli, non poteva dimenticarla, non come sembrava aver fatto il padre.«Ellen è una donna stupenda, l’adorerai.» Cercò di confortarlo Bobby, alzandosi dalla poltrona che occupava spesso per andare a sedersi di fianco al giovane a stringergli una spalla, mentre vedeva quegli occhi farsi liquidi come se da un momento all’altro dovessero far sgorgare tutte quelle lacrime mal trattenute.«Non m’importa. Non la voglio.» Il tono con cui aveva pronunciato quelle parole fecero sentire Dean alla stregua di un bambino capriccioso che s’impuntava sul fatto di non voler andare a scuola. Ma dietro quelle semplici frasi c’era molto di più, con quel ragazzo spesso si dovevano saper leggere le sfumature.Per interi minuti scese nella stanza un aria tanto pesante da poter essere tagliata con un coltello, il silenzio interrotto solo dal ticchettio regolare dell’orologio appeso al muro, non si sentivano neanche respirare, almeno fino a quando il meccanico non si tolse il berretto e lo poggiò sulla testa dell’undicenne con una pacca sul braccio come a svegliarlo.«Credi di poter rimanere a poltrire tutto il giorno sul mio divano? Alza le chiappe e aiutami a riparare il motore di una vecchia auto d’epoca e magari potrei valutare l’idea di regalarti tra qualche anno quel catorcio di una moto che ristrutturasti tempo fa.» Fargli tenere la mente occupata era l’unica cosa che poteva fare il meccanico, almeno così avrebbe smesso di versare in quello stato pietoso, non voleva vedere il suo moccioso così giù di morale, era abituato ad un bambino combattente che, nonostante avesse solo undici anni, sapeva già sparare quasi al pari di suo padre, il che era tutto dire.Alle sue parole il ragazzino quasi saltò dal divano, sistemandosi meglio il berretto sul capo così che non gli coprisse gli occhi per guardare con uno sguardo pieno di aspettative l’adulto, sembrava quasi che il suo volto si fosse illuminato.«Sul serio? Me la regali davvero?» Nella sua voce c’era incredulità mista a speranza, perché da quando aveva aiutato l’uomo a riparare quella moto che aveva personalmente verniciato di nero e personalizzato con vernice bianca, non aveva fatto altro che pensare a come sarebbe stato se fosse stata solo sua, guidarla con il vento che gli avrebbe spettinato i capelli.L’aveva decorato con segni che da un libro aveva letto appartenere alla lingua degli angeli, l’enochiano, e con altri simboli di protezione come il pentagono rinchiuso in un cerchio e altri