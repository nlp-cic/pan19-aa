afferrava, si aggrappava a lei.

Sono qui.


Sei tu?



Sì. Sei tu?



Ma dove? Come?



Prima di associare mentalmente il ricordo di un aspetto fisico a quella presenza, riuscirono a scorgersi per ciò che realmente erano. Anime nude, pura vita.
In quei primi momenti qualcosa impedì loro di sprofondare nel terrore. Si trattava di coraggio artificiale, sotto forma di iniezione, una pratica che non era certo la norma lì alla Clinica.
Era un luogo solitamente gioioso, in cui, se da un lato la nuova Unità doveva affrontare un percorso di riabilitazione, era comunque pienamente consapevole di ciò che era accaduto. Poiché nel loro caso non si era trattata di una fusione volontaria, ma di un terribile incidente, era stata implementata una procedura più complessa, il cui esito rimaneva quanto mai incerto.

*

[Costruite un mondo interiore condiviso, a cui ognuno apporterà le sue conoscenze e i suoi ricordi. Potete creare qualsiasi realtà vi faccia sentire bene. Scegliete con cura, perché è qui che si svilupperà la vostra esistenza mentale ed onirica, nonché i rapporti più intimi.]

Lo scrigno in cui Ada aveva scelto di custodire i propri ricordi era una costruzione a metà tra una residenza nobiliare di campagna e un tempio greco. L’edera cresceva sui mattoni scuri, tra una colonna e l’altra, creando nell’insieme una facciata suggestiva ma insolita.
All’interno, ogni singola parete era coperta di scaffali ingombri di libri. Qualcuno parlava di lei, della bimba dai capelli sottili e della ragazzina troppo magra e troppo poco interessata ai ragazzi della sua età. Ma la maggior parte, quelli rilegati con maggior cura e pieni di illustrazioni, contenevano tutto ciò che sapeva sul Dottore.

Clara aveva creato un’immensa foresta di querce. Tra un albero e l’altro, su cavalletti incastrati tra le radici o appese ai rami più bassi, migliaia di tele dipinte; erano quadri veri e propri, ritratti di sua madre, per lo più, piccole e durature gioie, tenui e profondi rimpianti, reminiscenze dei primi amori... e le sue avventure sulla TARDIS, naturalmente.

Informazioni ed emozioni, interno ed esterno; questi due luoghi, seppure creati separatamente, erano fusi in un’unica realtà che apparteneva ad entrambe.

Non avendo alcuna percezione visiva del corpo che si ritrovavano ora a condividere, per molti giorni vissero per lo più in quel rifugio, fingendo che si trattasse di un sogno molto bello e molto lungo. O il paradiso. O entrambe le cose.
Ma ogni volta che erano costrette ad ascoltare le istruzioni e le rassicurazioni dall’esterno, il sogno si spezzava. Anche se la foresta e il palazzo non sparivano, era come se quelle voci giungessero dall’alto a sciogliere l’incanto. A intervalli regolari, qualcuno imboccava quel corpo con del cibo e allora sì che tutto svaniva, era di nuovo buio e non c’era più differenza né distanza tra loro. C’era anche del dolore, ma breve e pungente. Anche il dolore faceva sparire il cielo e gli alberi.
E iniziarono a sentire davvero quel corpo, ad unirsi e dividersi con scioltezza e senza più timore, e a percepire sempre più forte la mancanza di lui.

*

[Mettetevi d’accordo su cosa esprimere all’esterno. Nei primi tempi ci vorranno anche diversi minuti; man mano che la vostra intesa sarà rafforzata, riuscirete a prendere una decisione e rispondere all’interlocutore in un batter d’occhio.]

Per la sua prima visita, il Dottore aveva indossato una giacca blu-verdastra dalla fodera color girasole. Rimase perciò un po’ deluso quando lo avvisarono che a lei non erano ancora permessi contatti visivi.
Lei. Loro. Non era entrato pienamente nell’idea. Aveva letto il manuale per i familiari degli sposi, bene, parole-belle paroline. E Dorium era riuscito a penetrare nel database della Clinica, ma davvero non c’era niente che a cui non si potesse arrivare con la pura logica e un po’ di buon senso. Non vedeva l’ora di farla uscire di lì. Farle uscire, cioè...

- Buongiorno.
Dalla foresta si alzò un volo di farfalle. Nelle stanze ricolme di libri s’insinuò una brezza che spettinava le pagine e il profumo dell’erba si mescolò a quello della carta.
Che cosa dovevano dire?


[Se interpellati singolarmente, siate chiari e sinceri sulla vostra identità. Se non interpellati, potete partecipare all’interazione sociale come restarne esclusi.]

- Dottore - sussurrò Clara, e ascoltò quella voce che era la sua e non lo era. Ada s’insinuò a prendere la parola, ansiosa e avida di quella presenza.
- Sei qui, oh, sei davvero qui, dimmi che non sei più arrabbiato, dimmi che non ci lascerai qui, non voglio non voglio non...
Il Dottore scoppiò a ridere, una risata di sollievo e gioia e riconoscimento, ma Ada ci rimase male lo stesso.
- Temevo proprio che avrei fatto confusione con quello che avreste detto. Ma avevo dimenticato il tuo accento; te lo porti dietro proprio dovunque vai.
Entrambe provarono un sollievo analogo. Sarebbe stato molto più semplice. No, era lo stesso difficile e comunque definitivo, ma erano tanto più libere rispetto a quanto era stato loro insegnato in quei giorni