io vi salvavo la vita con la magia. Ero troppo occupata a tenervi d'occhio e sono scivolata nell'acqua gelata.'

Era questo che avrebbe voluto dire. Ovviamente non poteva, perché il signorino era così idiota da non essersi ancora accorto della sua magia, e Merleen aveva la netta sensazione che le avrebbe staccato la testa proprio con quello spadino quando avesse realizzato chi era lei. Quindi, ancora, rimase zitta.

«Ecco, e adesso nemmeno ribatti con una delle tue solite battute cretine. Stai davvero male» disse Arthur e, senza darle tempo di fare altro, le infilò un braccio sotto le ginocchia e la sollevò.

Merleen non disse niente perché... va bene, non aveva la forza di farlo, non aveva effettivamente la forza di fare nulla se non di dormire, quindi si tenne stretta al collo di Arthur.

«Non dormire, capito? Non adesso» fece lui, raggiungendo una piccola grotta nascosta nel folto del bosco.

Depositò Merleen a terra, si tolse il mantello e glielo schiaffò tra le mani. «Vado a prendere della legna, tu togliti i vestiti bagnati e copriti con quello. E per l'amor del cielo, non dormire!» disse, scrollandola per le spalle.

'Tranquillo, asino reale. Mentre voi cercherete i vostri legnetti, la mia magia inizierà a fare il suo dovere e a rimettermi in sesto.'

Però... cosa c'era stato negli occhi blu del principe, oltre un'evidente irritazione per il tempo che Merleen gli stava facendo perdere? Era forse...

No. Impossibile.

La strega si spogliò, tremando come una foglia, e si avvolse nella cappa rossa di Arthur. Poi si rannicchiò in un angolo, chiusa a riccio su se stessa, e inspirò profondamente. Quella stoffa... aveva un odore particolare, di legno e cuoio e ferro, un non so che di confortante. Merleen la strinse forte tra le dita portandosene un lembo al volto. Il profumo di Arthur... era bello averlo così vicino.

In un certo senso, erano sempre vicini, loro due, ma non lo sarebbero mai stati davvero.

Merleen fu scossa da un singulto violento e inaspettato. Si strinse nel mantello e nell'illusione che portava con sé, chiuse forte le palpebre e nuotò nel buio, sentendosi più sola che mai, fino a che...

«Ti avevo detto di non dormire!»

La strega sobbalzò.

Arthur. Arthur con le sue mani gradi e calde che le avvolgevano le spalle, Arthur con la preoccupazione, sì, la preoccupazione nella voce.

Il principe si liberò in fretta dei guanti di pelle e della cotta di maglia, poi si tolse la tunica e Merleen restò imbambolata.

«Indossa questa» ordinò il principe. E visto che lei non si muoveva, non si fece complimenti a scostare il mantello, scoprendole il petto nudo, a sollevarle le braccia e infilarle la tunica.

Poi le rigettò goffamente la cappa sulle spalle e si voltò. Merleen, che lo guardava con la testa piegata di lato, ebbe come l'impressione di vederlo appena un po' più rosa intorno agli zigomi.

Il principe le tirò i guanti senza guardare e si mise all'opera per accendere il fuoco. Merleen se li infilò piano, grata. Ammirò la forma un po' buffa delle sue mani chiuse in guanti tanto più grandi e le parve di sentire già un po' meno freddo.

Dopo poco, Arthur la accompagnò vicino al tiepido fuoco acceso e la fece distendere. Si coricò accanto a lei, avvolgendo il mantello attorno a entrambi, e poi Merleen sentì che muoveva le mani senza sapere dove metterle.

Le scappò un sorrisetto.

«Invece di ridere, pensa a riposare. Ora che sei al caldo, puoi farlo.»

«Mh» concesse lei, sbattendo piano le palpebre. Andava meglio, ma non era completamente al caldo, in realtà.

Sentiva ancora il gelo nelle ossa e gli arti tesi, le dita delle mani e dei piedi bloccate.

Forse stava ancora tremando un po', perché Arthur sbottò: «Dannazione, mi crei solo problemi» disse, tirandola a sé e tenendola stretta contro il suo corpo.

Merleen, in un momento di debolezza, si concesse un sospiro. «Vi salvo, invece» mormorò, la guancia contro la spalla del principe.

«Ed è questo che tentavi di fare prima» disse lui, facendo salire la mano lungo la sua schiena, «tentavi di salvarmi contro i banditi anche se non avevi nemmeno un'arma con te.»

«Più o meno» fece Merleen, infilando una gamba nel calore di quelle di Arthur, muovendo piano il piede congelato.

Una mano tra i suoi capelli che accarezzava gentilmente, e Merleen sospirò ancora; sentì l'angoscia scivolare via e lasciarla svuotata di un doloroso senso di appagamento che le fece pizzicare gli occhi.

«Non dovevi intervenire» disse Arthur, categorico.

«E voi dovevate lasciarmi lì e mettervi subito al sicuro.»

«Certo, come no» disse il principe, e ora la stringeva così forte che Merleen dubitò ci fosse anche un poco di spazio vuoto tra i loro corpi.

«Voi dovete stare al sicuro, siete il cuore di Camelot» mormorò Merleen, strusciando il naso contro il collo del suo principe, chiedendosi se era davvero la prima volta che