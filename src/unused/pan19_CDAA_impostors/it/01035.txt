l’ha conosciuto una sera in cui pioveva, la sua bici aveva bucato, e Nick e la sua oscena berlina bianca hanno avuto un po’ di pietà. Lo ha portato ad una festa, quella sera e lo ha presentato a gente più o meno famosa come se fossero grandi amici. Solo alla fine, quando era Harry a guidare la berlina perché Nick era troppo ubriaco, gli ha detto di lavorare alla BBC. E una settimana dopo gli ha regalato un iPhone.  E’ una strana persona, Nick Grimshaw, ed Harry, di nove anni più piccolo di lui, si ritrova troppo spesso a tirarlo fuori dai casini. Ma tutto sommato si fida di lui, per questo sale sulla sua auto, colpisce con il proprio il pugno che gli porge, si fa sporcare una guancia di rossetto da Aimee Phillips, una ragazza con i capelli rossi da cui Nick è momentaneamente ossessionato, e non chiede neanche una volta, dove stanno andando: a pranzo, scoprirà, sei canzoni di Christina Aguilera dopo, in un locale ad occhio e croce country vicino Piccadilly, totalmente random. Harry ormai non si sorprende più, di queste improvvisate. Non gli ha mai chiesto nemmeno perché ci tiene tanto ad averlo intorno. Non è affatto sicuro, di volerlo sapere.  Siedono ad uno dei tavoli del locale, quelli messi in mezzo alla sala, mentre Aimee mostra ad Harry le proprie unghie e lui annuisce, senza aver capito effettivamente il punto. Nick ordina per tutti e tre hamburger e brownies, intreccia le dita sotto il proprio mento e “So” dice, con aria confidenziale, “hai rimorchiato il biondino che ti piace?”  Rotea gli occhi, Harry, rivolto a Aimee. Prende un sorso della coca cola che gli hanno appena portato, si asciuga la bocca sul tovagliolino di carta lentamente, prendendo tempo, sperando che la domanda cada nel nulla, ma Nick non si distrae. Lo guarda, con un mezzo sorriso come a dire “non ho niente da fare, non mi freghi”.  “No” gli dice, allora.  “Non gli piaci?” ipotizza Aimee, improvvisamente presa dalla questione.  “E’ etero?” chiede Nick, con evidente disgusto.  Harry aggrotta la fronte. Non ha ancora avuto tempo di pensarci, ma se gli piace Louis deve essere necessariamente omosessuale. Oppure no? Ma a lui piace Louis? Perché è di Louis che si sta parlando, no? “Ci siamo scritti su Facebook” fa spallucce.  “Mh, bravi. Quante volte?  “Una” “Una?” chiede Nick, perplesso. Lo indica rivolto ad Aimee, come in cerca di sostegno per il suo scopo ultimo, quello di infastidire Harry e di imporgli di fare ciò che Nick ritiene più giusto per le sue questioni di cuore, che Harry non è neanche sicuro siano tali. Assurdo.  “Ascolta me che conosco e capisco la tua generazione, Hazza” dice, mentre Harry scosta i gomiti dal tavolo perché il cameriere vi poggi i loro piatti. “Instaura una confidenza tramite social network, così non avrai la scusa di sentirti inopportuno quando ci provi.” Aimee annuisce, come perfettamente d’accordo. “Ormai si tasta il territorio su internet, che tristezza”  esordisce, prima di cacciarsi qualche patatina in bocca e scoppiare a ridere subito dopo. “Aimee, guarda quel tizio col culo di fuori alle spalle di Harry! Scattagli una foto, che la posto su instagram”  Si potrebbero scrivere saggi, odi in gloria alla dilagante incoerenza di Nick Grimshaw, davvero. E alla sua completa idiozia. Perché Nick, un milkshake e un centinaio di like alla foto del tizio dopo, ha fatto qualcosa di molto sbagliato e inopportuno. Harry lo sa, quando torna dalla toilet e il suo cellulare si è appena illuminato ad un “what?” inviatogli da niente popò di meno che Louis Tomlinson.  Nick ostenta nonchalance allo sguardo allibito di Harry, fingendo palesemente, e quando l’iPhone è sbloccato, Harry può notare con sommo sconcerto che non solo gli ha scritto quello che teoricamente dovrebbe essere un ciao, ma glielo ha scritto anche male. “Hai scritto hu” gli dice, semplicemente. Nick ridacchia coprendosi la bocca con un gesto civettuolo. “Stavi tornando, avevo fretta”Hi, riscrive Harry, ormai pacatamente rassegnato a passare per un rompipalle con qualche problema di dislessia. “Ti odio” dice, fissando il cellulare; non sa bene se rivolto a Nick o a Louis Tomlinson.  “Non è vero” fa Grimshaw, ed Harry sospira perché, in entrambi i casi no, non è vero.  Louis, però, ricambia il suo ciao insieme ad un “hahahah” e tutto sommato non sembra considerarlo eccessivamente rompipalle, perché continua la conversazione in modo che, per quanto attraverso social network, ad Harry sembra affabile.


Come va ragazzo riccio?


Scrive, ed Harry esclude del tutto le considerazioni di Nick riguardo la rottura dei rapporti interpersonali dalla sua attenzione e risponde a Louis, che prende a parlargli di argomenti di qualsiasi genere e così privi di qualsiasi connessione logica che quasi gli viene da ridere. Gli chiede se si stia immedesimando nella parte, per esempio, ed Harry butta lì un “sì, mi sento ogni giorno più romeo”, Louis digita una risata e in modo random finiscono a parlare di