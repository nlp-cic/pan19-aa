Sherlock ascoltò l’acqua della doccia che scorreva.

Immaginò il corpo bagnato di John.

Il sapone che scendeva, percorrendo tutto il corpo, fino ad arrivare ai suoi piedi.

Avrebbe voluto essere l’acqua che scivolava sul corpo di John, per poterlo accarezzare e baciare tutto nello stesso momento.

 

[23.15] Sarò da te fra poco. SH

 

L’acqua smise si scorrere.

Sherlock sentì la porta della doccia aprirsi.

Immaginò John prendere l’accappatoio ed avvolgersi in esso.

Avrebbe voluto essere l’accappatoio, per abbracciare e proteggere John in eterno.

Però, John aveva ragione.

Se volevano fare credere che avessero rotto, lui doveva tornare alla vita di tutti i giorni.

Si vestì velocemente, scrisse un biglietto a John e se ne andò.

John uscì dal bagno e trovò la camera vuota.

Vide il biglietto sul suo cuscino:

 


Perdonami se me ne vado senza salutare, ma se ti vedessi, non so se avrei la forza ed il coraggio di andarmene. Mi manchi. SH



 


John sorrise.

Anche a lui mancava Sherlock e non sapeva se sarebbe riuscito ad insistere per farlo andare via.

Tutto ciò che avrebbe voluto, era vivere fra le braccia di Sherlock.

John si sdraiò, dove c’era ancora il profumo del vampiro.

Prese il cuscino e lo abbracciò, avvolgendosi nel ricordo dell’uomo che amava.

E si addormentò.

 

 

Il pronto soccorso del Bart’s era tranquillo.

Quella mattina, sembrava che i londinesi avessero deciso di non ferirsi o sentirsi male.

John era nel suo studio e stava compilando dei moduli.

La porta si aprì, senza che qualcuno avesse bussato, ed un uomo dai capelli e dagli occhi neri, vestito con un elegante e costoso abito nero, entrò, senza farsi annunciare.

“Posso fare qualcosa per lei?” chiese John, piuttosto interdetto.

“Certo che mi puoi aiutare, Johnny boy. – gli sorrise l’uomo – Posso chiamarti Johnny, vero? In fin dei conti, siamo praticamente parenti, dato che siamo andati a letto entrambi con i fratelli Holmes.”

Il sangue si gelò nelle vene di John.

“James Moriarty.” capì, immediatamente.

“Non riesco a leggere la tua mente, Johnny boy, ma vedo dalla tua espressione che tu sai chi io sia. – cantilenò l’uomo, cambiando velocemente tono ed esibendosi in una voce cavernosa – Sono il terribile James Moriarty!”

Il vampiro tacque e fissò John negli occhi.

Malgrado un brivido gli avesse attraversato la schiena, John aveva mantenuto un’espressione neutra.

“Notevole. – sogghignò Moriarty – I cari fratellini Holmes devono averti raccontato cose terribili su di me, eppure non hai battuto ciglio. Capisco perché Sherlock abbia fatto di te il suo animaletto preferito.”

James si sedette di fronte a John, continuando a fissarlo come un leone fissa una gazzella:

“Dimmi, Johnny, ti sono piaciuti i sogni che ti ho mandato? – domandò, con voce suadente – Non erano terribilmente sexy ed erotici? Oppure … una piccola confidenza, su Johnny boy, siamo praticamente parenti, ricordi? … quei sogni non erano nulla, in confronto alla realtà e tu ti sei fatto veramente sbattere dai due fratelli, anche contemporaneamente?”

“Fuori di qui! – sibilò John, avvampando – Quello che faccio nella mia vita privata non sono affari suoi. Io non ho più nulla a che fare, con quei due. Se ne vada!”

“Mi dispiace tanto per te, Johnny boy. – mormorò Moriarty, in tono addolorato – Ho riflettuto a lungo su questa cosa, sai? Davvero! Non sapevo se credere alla vostra rottura oppure no. Sherlock è pure tornato a lavorare con quello stupido ispettore umano, lasciandoti completamente solo. No,no, non si fa.”

Moriarty si fermò e fissò John, che continuò a non mostrare segni di paura.

“Ho deciso che mi stiate prendendo in giro. – sibilò James, in tono feroce – E questo mi ha fatto veramente arrabbiare, sai, Johnny boy?”

John non si mosse.

Sapeva che non avrebbe potuto scappare da nessuna parte né combattere contro Moriarty.

“Cosa vuoi da me?” chiese, in tono freddo.

Moriarty si esibì in un sorriso soddisfatto:

“Mi piaci, Johnny boy! – gorgogliò, in tono allegro – Mi piaci veramente tanto. E sarà un piacere farti a pezzi! Se mi state ingannando e Sherlock ti ama ancora, impazzirà, per averti lasciato solo, in mezzo al pericolo. Se, invece, vi siete veramente lasciati, peccato per te. Però, sei stato l’animaletto prediletto di Sherlock, quindi un po’ di dolore glielo procurerò ugualmente. Alla fine, io vinco sempre.”

“Come pensi di portarmi fuori da qui?” domandò John.

“Oh, ma tu verrai con me di tua spontanea volontà! – ribatté James, in tono allibito – Se non lo farai, i miei ragazzi uccideranno ogni persona che troveranno in questo ospedale. In questo cosa, il loro sangue ricadrà tutto nelle tue mani.”

“È la stessa scelta che hai costretto Sherlock a fare la sera in cui hai ucciso i miei genitori. – gli fece notare John, gelido – Non ti sembra di essere un po’ monotono?”

Moriarty si alzò in piedi ed andò verso la porta: