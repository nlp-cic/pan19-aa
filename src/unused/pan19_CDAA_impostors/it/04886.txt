fare quando c'era Bård.« Ok, io... dopo la chiamata di ieri mi ero un po'... spaventato. » ammise poi piano, come se Bård non fosse nemmeno presente « I cocci di vetro a terra? Cosa diamine è successo qua ieri? »« Colpa mia. Ieri ho sbattuto contro il tavolo e le bottiglie sono cadute a terra. E poi sono inciampato contro la libreria. »Esattamente come Bård Simon lo guardò sapendo perfettamente che era una bugia, ma proprio come il fratello decise di prendere quella scusa per buona. Alla fin fine nessuno voleva far scatenare una discussione su una cazzo di bottiglia rotta e un paio di foto gettate a terra.Non ne valeva la pena.Così come non la valeva Vegard.Vegard lo guardò di sfuggita. Era in divisa militare, in mimetica per la precisione, quindi voleva dire che quel giorno aveva fatto da istruttore alle nuove reclute e lo trovò affascinante, come sempre, ma non bello come poteva esserlo Bård, per quanto si assomigliassero.Alti, capelli biondi, occhi azzurri, occhiali di tanto in tanto e una strana e morbosa ossessione per le felpe con il cappuccio.Vegard si schiarì la gola, tentando di interrompere lo scambio di sguardi fra Simon e Bård, mentre qualcosa sotto pelle lo avvisava che a breve sarebbe scoppiata l'apocalisse se non fosse intervenuto.« Mi dispiace avervi... »« Dillo un'altra volta e m'incazzo Vegard. » lo interruppe Bård, sempre senza guardarlo « Come ti ho già detto, capita. » Simon fece un passo in avanti, come di protezione nei confronti di Vegard. Simon odiava quando qualcuno alzava la voce contro di lui.« Su. » tentò di dire ancora « Manteniamo la calma, ok? Non c'è niente di cui preoccuparsi, sono ancora vivo e sono sempre un coglione, quindi... » « Quindi sei tu lo stronzo per cui mio fratello si è ubriaco ieri sera? » esclamò ancora Bård « La sua grande relazione che “va avanti da un pò”? » chiese poi senza nemmeno nascondere il proprio tono irritato e il sarcasmo.« Bård! » lo riprese Vegard « Smettila. Sembri un bambino. »« Come se mi importasse qualcosa di quello che pensa lui di me. » brontolò il più piccolo, comunque stupito di essere stato rimproverato di fronte ad un estraneo.« Beh, importa a me quello che gli altri pensano di te dato che quello che ti è sempre stato dietro ero io. »« Oh scusami Vegard. Possiamo ricominciare da capo allora, signor Stronzo? » allungò una mano verso Simon « Buongiorno, mi chiamo Bård Ylvisåker e sono il fratello minore di Vegard. Lei come si chiama invece signore? Ha passato una buona giornata fino ad adesso? » Vegard si lasciò scappare un gemito di insofferenza, passandosi una mano sul viso e si voltò verso Simon.« Davvero. Scusami. Non so che cosa abbia oggi. »Simon lo guardò per un lunghissimo minuto negli occhi, senza dirgli nulla, poi sospirò e abbozzò un sorriso.« Deve essere l'affetto fraterno. Anche io da adolescente tirai un pugno all'ex di mia sorella quando si sono lasciati. » Vegard si morse un labbro e si voltò verso Bård. Se aveva o meno afferrato il velato commento fra le righe, Bård aveva fatto finta di niente e continuava a sorridere con quel suo affabile sorriso che sfoggiava quando voleva prendere per il culo qualcuno.Simon, nello specifico.« Va bene. » si arrese comunque il soldato « Devo comunque tornare alla base militare a finire delle cose, ero passato solo per un controllo veloce. La mia pausa pranzo sta per finire, credo. »Vegard si limitò ad annuire.« Sì, certo. Me ne rendo conto. » mormorò solo.Poi Simon lo prese delicatamente per un braccio (e là Vegard si rese conto di come la sua stretta fosse meno possessiva di quella del fratello e si rese conto di come le sue mani non gli aveva mai lasciato segni addosso e si rese conto di come Bård fosse mille volte più irruento con lui, passionale e fisico, in ogni cosa che facevano insieme) e lo tirò verso di sé, dandogli un bacio sulla guancia, morbido e delicato, come se temesse di fargli del male o di ricordargli brutte cose.Era sempre stato così Simon. Attento e premuroso e pieno di attenzioni per lui. Vegard sentì di nuovo la sensazione di essere un mostro che si faceva strada lungo le vene. Lui non era mai stato in grado di esprimere o dimostrare quello che provava. Non era mai stato il tipo che capisce quali premure riservare alla persona che frequenta. Forse non gli interessava abbastanza, ma anche con il fratello gli risultava difficile.Forse era semplicemente stupido.« Ripasso fra un po', ok? » chiese la voce morbida di Simon, distogliendo dai propri pensieri.« S-Sì. Certo. » balbettò Vegard mentre Simon si stava già allontanando « A dopo. » biascicò verso la porta ormai chiusa.« Da come si comporta con te direi che è più di un “va avanti da un po'”, Vegard. » esordì Bård spezzando il silenzio in cui si erano ritrovati immersi.Vegard sospirò ancora, più profondamente di prima.« La nostra è una situazione complicata Bård. Ci sono cose... sulle quali non riusciamo a mettere una