non puoi toccarlo. Non puoi toccarlo o svanirà.

Arthur aprì gli occhi.

«... Merlin» disse solo. E in quel nome c'era tutto, c'era tutto.

Un colpo di riso isterico e secco graffiò la gola di Merlin (o forse un singulto) – ce l'aveva fatta, ce l'aveva fatta... «Arthur» disse, assaporando il suono che non usciva dalla sua bocca da anni e anni e annianniannianni... «Arthur, Arthur, Arthur...»

«Merlin» disse il re, e sembrava così lontano, ora, eppure era a un passo. «Merlin, che cosa hai fatto?»

«Non ce la facevo più» disse Merlin, quasi gridando, e poi corse oltre il tavolo da lavoro, sbattendo sull'angolo e rovesciando le ampolle e il grimorio, solo per raggiungere lo spettro di Arthur – perché anche se non poteva toccarlo, poteva almeno stargli più vicino possibile.

Arthur lo guardava con tenera durezza, come aveva fatto quando stava per morire e gli aveva chiesto di stringerlo tra le braccia... quando si era reso conto che Merlin avrebbe potuto fare qualunque cosa, qualunque. cosa.

«Non farti questo... idiota» sussurrò Arthur, le iridi che erano pozze dolcissime dorate e azzurre.

Merlin emise un suono sofferente che proveniva dal fondo della gola. Si vergognava e allo stesso tempo avrebbe potuto morire per la felicità di vederlo ancora, di sentire la sua voce che lo chiamava idiota, che lo rimproverava...

«Non ce la faccio più, Arthur. Non ce la faccio più...»

«Non è vero» disse il fantasma di Arthur, il fantasma che Merlin aveva evocato per egoismo, perché centinaia di anni erano passati senza che succedesse niente e lui si sentiva morire sempre di più ora dopo ora.

«Sì, sì che è vero!» Merlin urlò. «È vero, è vero. Non ce la faccio. Non sono forte abbastanza per continuare ad aspettare, a sopportare... non ne ho il coraggio.»

Arthur lo guardò, ancora quella piega severa negli occhi, addolcita da qualcosa che... nemmeno Merlin sapeva spiegarsi.

Era stato bravo con l'incantesimo. Più bravo di quanto avesse mai potuto sperare. Forse era la forza della disperazione, forse...

Merlin aveva provato molte volte, nel corso di quegli anni bui e solitari, a evocare lo spirito di Arthur con la negromanzia. Non per riportarlo indietro, no. Solo per il più breve, minuscolo conforto. Per rendersi conto che il passato era stato reale, e lo era ancora, da qualche parte oltre le onde grige di Avalon.

Non era mai riuscito a evocarlo. Avrebbe dovuto saperlo, un grande spirito non può che rispondere a una grande, grande magia. E se uno spirito è grande come quello di Arthur, Merlin aveva pensato, non esiste magia alla quale possa davvero rispondere. Così, si era accontentato: un'illusione. Lo spettro di uno spettro...

Avrebbe rievocato l'Arthur dei suoi ricordi, il fantasma che tormentava le sue notti i primi anni dopo la separazione. Almeno avrebbe potuto ricordare le forme del suo viso, la curva del suo naso, la durezza della sua fronte che ora la memoria di Merlin, per proteggere se stessa, si rifiutava di fargli immaginare.

Un crudele gioco con la sua stessa mente... Ma Merlin era arrivato al limite, ormai, e anche illudere se stesso era sufficiente.

«Menti a te stesso» sussurrò Arthur, e Merlin pensò 'Sì, proprio così'.

Però Arthur aggiunse: «Non è vero che non hai il coraggio di aspettare. Ce l'hai. Sei l'uomo con più coraggio al mondo».

Merlin fu preso dalla voglia di mettersi a ridere per la disperazione. «No, avevate ragione voi quando mi chiamavate codardo...»

«Merlin-»

«Non ce la faccio più senza di voi, capito?» E ora, oh, finalmente ora stava piangendo. «Non riesco più a dirmi che basterà aspettare, la paura che non tornerete più mi pugnala la notte, strappandomi il respiro...» Abbassò la testa, ma le parole non si fermavano. «Mi toglierei la vita, se solo potessi davvero farlo, se non fossi immortale e se non avessi quel briciolo di speranza nel vostro ritorno...»

«Hai sempre avuto fiducia in me» mormorò Arthur, costringendo Merlin ad alzare la testa perché era Arthur, e stava parlando. E Merlin non avrebbe mai potuto non guardarlo. «Non smettere ora. Ti prego.»

E questo... questo fu come se la mano che stringeva la gola di Merlin gli fosse entrata dentro e avesse graffiato le pareti del suo corpo.

Cosa?

«Merlin, non smettere di credere in me» disse Arthur, e le sue dita si sollevarono appena, come se anche lui avesse voluto...

Ma non era possibile. Arthur era solo una proiezione dei ricordi di Merlin. Non era possibile, il vero Arthur non avrebbe mai...

«Ho superato tutto solo perché tu credevi in me» disse il re del passato e del futuro. «Io esisto ancora perché tu credi in me. Non smettere, Merlin, ti prego, non smettere, perché se non mi dai la tua forza, non sono più niente. È sempre stato così.»

Lo stregone boccheggiò. Questo- questo lui