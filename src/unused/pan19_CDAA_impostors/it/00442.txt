retorica. Mi giro e lo guardo. I suoi occhi sono aperti, bramosi, è un po’ teso. La gamba difettosa dimenticata (per il momento). Anche il suo respiro si è fatto appena più veloce (proprio come il mio). Eccitazione. Sollevo un sopracciglio. John chiede una cosa, ma vorrebbe chiederne una del tutto diversa. Questi non sono il genere di giochi verbali in cui io eccello. Cosa vuol sapere? Se sto andando a letto con qualcun altro in questo periodo? Se, come lui ha Mary, ho anch’io qualcuno? Se suono per qualcun altro mentre lui è a Clapton a guardare X-Factor con Mary?

“Suonavi così per…” una pausa. “Per…” cerca una parola ma non riesce a trovarla. So a quali opzioni sta pensando: fidanzate, fidanzati, non sa quale usare . Ormai deve sicuramente sapere che ho una preferenza. Non riesce ad immaginarmi né con uomini né con donne, sta lottando per pronunciare quelle parole per principio? Oppure ci riesce, riesce ad immaginarmi con entrambi e non riesce a scegliere? Non vuole essere offensivo, fare ipotesi. (Fare l’ipotesi sbagliata: è ciò che sappiamo fare meglio). Alla fine decide per: “Suonavi per i tuoi… precedenti compagni?” [2]. Genere neutro. Un punto per la political correcteness. Bravo, John.

Alzo l’archetto e lo tengo di nuovo sospeso sulle corde. Non ho deciso cosa suonare. Le mie dita: nessuna posizione, nessuna contingenza. Pausa. Un’altra domanda imbarazzante a cui rispondere direttamente. Devo chiarire. (È questo che vuole sapere? Di sicuro sono stato chiaro anche su questo punto).

“Non ne ho”.

Di nuovo Čajkovskij? O qualcos’altro? Čajkovskij lo compiacerà sempre, lo sedurrà sempre.

“Nessun ex?”. Una breve risata. “Ci vai ancora a letto insieme, allora?”.

Che strana congettura. John davvero non osserva niente di me se crede che una cosa del genere possa essere vera. Forse qui c’è una conversazione nascosta: John è geloso di persone che non esistono? “No. Non ho avuto nessun compagno”. Concerto in Re? Per John un pezzo di Čajkovskij vale l’altro? Posiziono le dita; mi preparo.

“Cosa?”. Sorpresa genuina. “Neanche…”. Un’altra frase che non finirà. Neanche uno. È così John. Suppongo sia strano. Inaspettato. Davvero non m’importa. “Oh”. Espira. “Io”. Forse la più breve frase mai pronunciata [3]. Una pausa lunga. Accarezzo le corde del violino, aspetto che riordini le idee.

Che cosa significa il fatto che non sapesse queste cose di me? Niente. Non significa niente. Non c’è un prima e un dopo la consapevolezza, il sesso non è ciò che definisce un uomo. Di sicuro non c’è alcuna conoscenza segreta da svelare. Non fa differenza, tranne per la differenza che sembra fare per John. C’è una tensione palpabile che sta crescendo tra noi, che non posso definire con esattezza. Non voglio starmene in piedi vicino alla finestra, col violino incastrato sotto al mento. Voglio starmene nel mio letto, con John accanto a me, le sue mani su di me, la sua bocca contro la mia. Incerto su come passare da qui a lì. Non c’è una via diretta. Non c’è una mappa. Mi giro ancora così posso vederlo, vedere il suo viso. Tolgo il violino da sotto il mento. Aspetto. Guardo.

“Pensavo che…”. John sospira. Sembra nervoso. Stranamente è nervoso. È nervoso? O è qualcos’altro?

A quanto pare questa rivelazione è più significativa di quanto avessi realizzato. Perché? Un’altra categoria che John può aggiungere alla sua lista dei campi in cui la mia conoscenza è chiaramente mancante? Tutto ha cambiato di significato (di nuovo)?

Si strofina il labbro con l’indice. “Beh, all’inizio sai, mi sono fatto qualche domanda al riguardo, più o meno. Dicesti che non era il tuo campo. Me lo ricordo. Voglio dire, ho pensato… magari in quel momento non eri interessato in… beh, una relazione. Una separazione difficile, roba così. Poi mi sono chiesto se tu… se tu non avessi…”.

Non avessi cosa? Se avessi avuto un inutile psicologo come quella di John sono certo che avrei già fatto questa conversazione più volte, ma generalmente la gente non condivide le proprie opinioni sul mio passato sessuale (o sulla sua inesistenza) con me. Ho notato che molte persone presumono che io non abbia alcun impulso in quel campo, e ciò le rende stranamente rilassate ed arrendevoli in mia presenza. Il maschio asessuale: non interamente un uomo, decisamente non una donna. Il problema del né l’uno né l’altro. Idee assurde. Ma l’invenzione è utile. Non avevo realizzato che John vi fosse coinvolto, del tutto o in parte. È per questo che era (è) esitante con me?

John si lecca le labbra. Nervosismo. Stranamente attraente. La lingua di John. Un flash di memoria sensoriale: la lingua di John sulle mie labbra, nella mia bocca, e (