. Se spegnesse la luce la vista sarebbe ancora più bella, ne è sicura, ma non può permettersi di farlo.

Touko odia il buio.

(E le bambine cattive meritano di stare al buio.)

 


“Mamma! Mamma ti prego perdonami!”



Sua madre non risponde e continua a trascinarla per il braccio.



“Lasciami andare, per favore! Sarò buona!”



Apre l’anta dell’armadio e ci trascina dentro la piccola, che continua a dimenarsi.



“Sei una bambina cattiva, Touko.”



Sbatte i pugni contro le ante ma sembra che sua madre abbia chiuso l’armadio a chiave.



“E le bambine cattive meritano di stare al buio.”


 

Scuote la testa, cercando di scacciare quell’orribile ricordo.

 


Dopo tre giorni rinchiusa nell’armadio ha le manine spellate, gli occhi gonfi e un filo di voce per le troppe urla. Non ricorda se sia stato suo padre a farla uscire o l’altra sua madre, sa solo che stava morendo di fame ma ha aspettato fosse notte per scendere in cucina e mangiare qualcosa, perché non voleva essere punita di nuovo.


 

Uno strano odore la distoglie dai suoi (brutti) pensieri. È sgradevole e sulle prime non riesce ad individuarne l’origine, quando qualcosa si muove sulla sua scrivania: in mezzo ad alcuni fogli trova una cimice. Touko sbuffa: quegli insetti puzzano se li uccidi, e pure se li infastidisci, quindi con delicatezza la solleva con un paio di fogli e la poggia su una pianta fuori dal davanzale. Nel giardino in fondo alla strada ci sono diversi alberi di ciliegio, magari è arrivata da lì, pensa.

Quando sta per rimettersi a scrivere sente ancora quell’odore: si volta e la cimice è ancora lì, sulla pianta dove l’ha lasciata.

“Devo starti proprio simpatica” sospira, osservando l’insetto. “Te ne pentirai… come fanno tutti.”

Le lancia un’ultima occhiata, e per un attimo crede di averla vista muovere le antennine. Touko pensa distrattamente che potrebbe essere una risposta.

 

*

 

Due mesi dopo la cimice è ancora lì.

L’ha chiamata Kameko, e le ha comprato una piccola piantina di soia da tenere sul davanzale; all’odore si è abituata, ma l’insettino sembra non aver mai avuto ragione di sentirsi infastidito e quindi rendersi ancora più maleodorante, anzi sembra gradire la sua nuova sistemazione.

Poco a poco Touko comincia a parlare con la cimice: dapprima le racconta solo le sue giornate, ma pian piano si ritrova a sfogarsi e parlarle di tutto, dalla situazione scolastica a quella familiare.

“Odio la mia classe. Non vedo l’ora di andare al liceo.... anche se potrei trovare gente peggiore.”

Kameko si fa largo tra le foglioline di soia, avvicinandosi.

“Sai il romanzo sta vendendo bene ma ora sono bloccata, non so cosa inventarmi per un nuovo libro! Forse… forse il mio talento era solo una cosa passeggera!”

Kameko muove le antennine e a Touko sembra voglia incoraggiarla.

“Odio mio padre. Odio anche mia madre… entrambe le mie madri. A volte penso che se me ne andassi a loro non importerebbe. Anzi, forse ne sarebbero persino contenti.”

Kameko non risponde, ma a Touko basta: è solo un insetto, ma per lei è l’insetto più speciale del mondo. La sua unica amica.

(Le persone fanno tutte schifo. Ma almeno ho Kameko.)

 

*

 

Ancor più dell’idea di poter morire per mano di uno dei suoi compagni, i pensieri fissi di Touko durante quei giorni rinchiusa dentro la Kibougamine erano due: Genocider Syo e Kameko; c’era anche la crescente infatuazione per Byakuya-sama, ma persino lei si rendeva conto che passava totalmente in secondo piano rispetto ai primi due.

E se proprio grazie a (o per colpa di) quest’ultimo Genocider era venuta fuori, di Kameko non ne aveva parlato con nessuno.


(Nessuno capirebbe.)


Era già vista come un’isterica squilibrata da tutta la classe, far sapere anche che il suo animale da compagnia era una cimice (benché speciale) sarebbe stata solo l’ennesima conferma di quanto meritasse le cattiverie che aveva sempre subito.


(In fondo le persone fanno tutte schifo.)


E tuttavia non riesce a spiegarsi perché Makoto Naegi continui a rivolgerle la parola, chiederle come sta, passare addirittura del tempo con lei. Sarà sicuramente uno scherzo, si dice, aspetta solo il momento buono per ridermi in faccia e dirmi che l’ha fatto solo perché ha perso una scommessa con qualcuno.


(Magari quel buzzurro di Oowada. Magari Byakuya-sama.)


Quel momento però non arriva mai: Naegi è gentile, le chiede di lei, la ascolta e non la deride; e quando le suggerisce di scrivere un libro su se stessa Touko pensa che forse l’idea non è così brutta e soprattutto non le sembra una presa in giro. Forse potrebbe provarci.

Scrive di getto per diverse sere di fila, e quando finisce la prima cosa che pensa è che vuole farlo leggere a Naegi.


(Le persone fanno tutte schifo. Però Naegi-kun è gentile.)


 

*

 

“Kameko è un semplice insetto, Fukawa-chi.”

Touko è sempre stata cosciente della natura del tutto ordinaria della sua piccola amica cimice; Komaru e Hiroko Hagakure