Hudson non sarebbe importato se avesse preso un biscotto – non dopo averne sfornato l’intera teglia appena in tempo! – e ne sollevò uno ancora bollente, portandoselo alla bocca.  

            «John! Non farlo!»

John sobbalzò. Sherlock fece irruzione nella cucina e gli strappò il biscotto di mano.

            «Sherlock!» esclamò corrugando le sopracciglia e chinandosi per recuperare il dolce. «Non pensavo fossi in casa».

            «Infatti ero uscito: mi servivano le uova. Comunque, non puoi mangiare quel biscotto, John».

            «Adesso no, ovvio. È caduto sul pavimento, per l’amor del cielo!»

            «È per un esperimento!»

            «È solo un biscotto, Sherlock!»

            «Il biscotto è l’esperimento!»  

«Oh». John lasciò cadere il dolcetto nel lavandino, affrettandosi a lavarsi le mani.

            «È estremamente importante, John: hai mangiato qualcosa che si trovava in questa cucina?». Sherlock squadrò la stanza, prendendo mentalmente nota del cibo presente. «Qualsiasi cosa?»

            «No, ho solo-»

            «No, vedo che non hai toccato nulla. Bene».

«Aspetta, vuoi dire che sei stato tu a cucinare tutta questa roba?»

            Sherlock estrasse una confezione di uova da una borsa di plastica. «Sì?»

«Ma- Cucinare? Tu?»

            « John, all’occorrenza sono più che in grado di seguire una serie di semplici istruzioni» osservò Sherlock, divertito. «La cucina non è altro che chimica commestibile».

            «Spero che tu non abbia preso tutto questo dalla signora Hudson».

            «È in Cornovaglia, al momento» disse Sherlock, posando il cartone di uova sul tavolo vicino ad un mucchietto di farina.

            Oh. Una vecchia amica che si risposa. «Giusto, me ne ero scordato». 

«Comunque, ho preso solo le teglie, le ciotole e gli altri strumenti da cucina». Sherlock sollevò di nuovo le uova, osservò le tracce lasciate sul tavolo e, annuendo, le posò sulla sedia accanto al crumble di mele. «La serratura del suo appartamento è di una qualità pessima».

            «Hai preso gli utensili da cucina della nostra padrona di casa per un esperimento?»

            «Le verranno restituiti puliti alla perfezione, ovviamente».

John aveva una mezza idea di chi se ne sarebbe dovuto occupare. «Posso chiederti per che razza di esperimento hai dovuto cucinare tutto questo?»

            «Ho trovato un vecchio caso negli archivi della Yard». Sherlock afferrò una frusta, esaminando i residui di burro che avevano iniziato a rapprendersi tra i raggi. «Morte per avvelenamento. Hanno impiegato anni per rendersi conto che si era trattato di omicidio e non hanno mai scoperto con sicurezza il metodo usato. Stavo cercando di stabilire gli effetti della cottura a forno su una discreta varietà di veleni. Potrebbe rivelarsi utile in futuro».

            John guardò i dolci improvvisamente a disagio. «Quindi ogni cosa qui è-»

            Sherlock gettò la frusta in una terrina con un tintinnio. «Avvelenata». 

            «Avv- Buon Dio, Sherlock!». Pensò al biscotto nel lavandino alle sue spalle con una leggera nausea. «Avresti potuto lasciare in giro un biglietto! “Non entrate in cucina. Sherlock Holmes ai fornelli!”».

            Sherlock lo guardò contrariato. «Andiamo, John. Ti ho inviato un messaggio».

            «Ho perso il cellulare in metropolitana!»

            «Oh. Giusto». Sherlock osservò la sua camicia ancora zuppa. «E anche il tuo ombrello, a quanto vedo».

            «E se la signora Hudson fosse entrata in casa?»

            «Anche nel caso non si fosse trovata in Cornovaglia, sono certo che la signora Hudson non toccherebbe mai nulla che arrivi dalla nostra cucina. Almeno, non volontariamente».

            «Immagino di no» ammise John. Si sentiva piuttosto strano, e sperava che si trattasse di una reazione psicosomatica ad un avvelenamento evitato all’ultimo momento, piuttosto che un virus preso in metropolitana con conseguente principio di raffreddore. Sarebbe stata l’ultima cosa di cui avrebbe avuto bisogno per concludere in bellezza la settimana.  

            «Comunque, è un bene che tu non abbia mangiato quel biscotto, John». Sherlock afferrò un dolce simile dal vassoio e lo spezzò in due parti, esaminandole. «La vittima era caposquadra in una miniera di Castleford ed era grossomodo il doppio di te. Considerando l’effetto della cottura sul veleno, questo biscotto avrebbe potuto ucciderti nella metà del tempo».

            «Oh». John cercò di deglutire, sentendo la bocca improvvisamente secca. Sherlock gettò il dolce spezzato sul vassoio e afferrò un biscotto alla marmellata. «Per che diavolo- Che cosa hai intenzione di fare con tutta questa roba? Avvelenare il prossimo tè di beneficenza della parrocchia?»

            «Certo che no! Pensavo di-»

            «Aspetta» lo interruppe, sollevando una mano. «Ripensandoci, non credo di volerlo sapere. Non vorrei essere chiamato a testimoniare in favore dell’accusa durante il processo ».

            Sherlock inclinò la testa di lato con malcelato divertimento. «Sul serio, John. Pensavo di portare tutto al Bart e di condurre qualche test».

            «Oh- Allora immagino che non ci siano problemi». John si guardò nuovamente intorno, osservando le pile di dolci dal profumo del tutto innocente. «Davvero è tutto avvelenato?»

            Sherlock sollevò il biscotto in modo che la marmellata riflettesse la luce del lampadario in cucina. «L’esatta natura del veleno non è stata registrata nella cartella