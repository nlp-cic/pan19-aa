rifletterci su un attimo. « No, è al sole ma non brilla quindi niente Edward. Proviamo con Harry, ha la faccia da Harry » e senza possibilità di replica, prende la lattina col nome e la sistema sul vassoio, prima di girarsi verso la macchina del caffè per fare i due cappuccini. Louis vorrebbe replicare qualcosa come, “Harry? Secondo te, si chiama veramente Harry?” ma sta zitto perché ha paura che la sua voce possa in qualche modo tradirlo ancora. Una volta pronti passa tutto a Louis, sussurrandogli un buona fortuna quanto mai scontato. L’ultima volta per la fretta di raggiungere il tavolo e scoprire se il nome sulla lattina fosse quello giusto, ha ribaltato mezzo cappuccino sul vassoio e Niall l’ha dovuto rifare tra insulti a mezza voce e maledizioni ai parenti prossimi di Louis. E se qualche santo era finito in mezzo, Louis aveva fatto finta di non ascoltare. Facendo attenzione a dove mette i piedi, Louis torna al loro tavolo e poggia prima la coca-cola e poi i due cappuccini, si allontana con un sorriso riuscendo a evitare di incrociare lo sguardo con il ragazzo. Tende l’orecchio mentre fa finta di controllare la zuccheriera su un tavolo lì vicino. La reazione arriva quasi istantaneamente. « Ma se facessi la foto alla lattina col mio nome e la mettessi su instagram quanto farei ridere da tantissimo a come se non ci fosse un domani? » chiede ai suoi amici. Louis, senza nemmeno ascoltare la risposta dei suoi amici, si allontana con un sorriso più che mai raggiante dipinto sul suo volto. Il ragazzo misterioso finalmente ha un nome, si chiama Harry e Louis vorrebbe solo ridere a pieni polmoni e ringraziare Zayn per la sua brillante trovata. Forse anche la coca-cola merita una menzione d’onore grazie a quelle lattine. Va, con ancora il sorriso stampato sulle labbra, a un altro tavolo a prendere l’ordinazione, ma prima si rivolge a Niall alzandogli entrambi i pollici in segno di vittoria. La prima volta che vede il ragazzo misterioso fuori dalle quattro mura del bar è una sera di metà settembre. Ancora non riesce a chiamarlo per nome, né nella sua testa né quando ne parla con gli altri. È sempre il ragazzo della coca-cola, quello con le fossette e il sorriso fantastico, tutto denti e guance morbide. Non riesce a non sorridere a sua volta ripensandoci. Quella sera è in un locale per una festa universitaria, l’hanno costretto ad andarci Niall, Zayn e anche Liam  per svagarsi un po’, per distogliere la mente dal troppo lavoro, dai turni poco umani che fa. D’altronde, pensa, una piccola festa non ha mai ucciso nessuno. Certo che non si sarebbe mai aspettato di incontrare il ragazzo misterioso – Harry, si corregge. « Liam, assaggia un po’ qua! » grida Niall, porgendo all’altro uno shot di qualcosa. Louis non vuole nemmeno sapere cosa sia, ma accetta di buon grado l’altro shot che gli sta porgendo Zayn. Proprio mentre sta per mandare giù si accorge che il ragazzo misterioso è lì vicino. Non sa se lo riconosce dai capelli, dalle fossette o dal sorriso, tanto che Louis praticamente si strozza col suo shot. Niall sembra vedere anche lui il ragazzo misterioso e ride tanto da contagiare anche gli altri. Forse sono tutti un po’ ubriachi e il fatto che ridano senza motivo non può far altro che confermarlo. Harry, si gira verso di loro, con una birra in mano, ma nessuno sembra prestargli attenzione e lui stesso sembra non guardare nessun altro oltre a Louis. Alza la bottiglia quasi a mimare un brindisi e gli fa l’occhiolino prima di andarsene. Il cuore gli balza nel petto tanto che si trova a chiedersi se è stata una sua impressione, se quell’occhiolino fosse esistito sul serio. No, si ripete, non è successo veramente e quello non è Harry. Harry avrebbe avuto una coca-cola in mano, non una birra. O forse semplicemente è lui a essere troppo ubriaco per pensare correttamente. Fissa il punto in cui Harry è sparito tra la folla, desiderando solo di poterlo seguire. Il giorno dopo si sveglia con un mal di testa lancinante, la bocca impastata e una voglia assurda di vomitare. Però il ricordo di un sorriso tutto denti e fossette continua a tornargli alla mente. Quando Harry, finalmente non più il ragazzo misterioso, torna al bar è qualche giorno dopo. Louis lo guarda da dietro al bancone con un sorriso probabilmente stupido stampato sul viso. Lui stesso si sente stupido, tanto che, non appena Harry e i suoi amici si siedono, a Louis non sfugge Zayn che lo guarda scuotendo la testa come se non può credere a ciò che ha visto. No, effettivamente nemmeno Louis riesce a pensare che la sua cotta potesse raggiungere livelli di stupidità tali. L’ordine stavolta va a prenderlo Zayn perché lui è costretto dalla mancanza di Niall a restare dietro al bancone. Non sa se sia un bene o un male non poterlo servire come al solito. Sicuramente evita la solita figura di merda, però sono anche istanti preziosi che si perde del suo sorriso. E delle fossette. E dei capelli. Ma soprattutto il sorriso. « Prendono tre coca-cole stavolta