a terra il piede barcollò e fu sul punto di cadere di nuovo, se non fosse stato per il tempestivo intervento di Nero, che gli era rimasto appositamente accanto. Quest'ultimo infatti gli passò prontamente un braccio dietro il collo e l'altro al davanti del torace, sorreggendolo. Dante gli si aggrappò addosso come se stesse per precipitare in un burrone.«Ah, forza ti accompagno io. Tu cammina piano» gli disse il minore.Ritornarono lentamente sul sentiero, dove Dante recuperò il suo zaino prima di proseguire.Il resto dell'ascesa fu molto più faticoso del primo tratto. Dante aveva difficoltà a camminare che si facevano sempre più evidenti e Nero era costretto a lottare con l'ingombro degli zaini per rimanergli vicino.A peggiorare ulteriormente la situazione, il mezzogiorno si avvicinava inesorabile, assieme al picco della calura e soprattutto alla fame, i cui morsi cominciarono ben presto a farsi sentire. Così alle lamentele di Dante per i piccoli sforzi della caviglia si aggiunsero anche i gorgoglii e i brontolii dei loro stomaci vuoti.Arrivarono verso mezzogiorno e mezzo a destinazione, sudati e stanchi.«Wow...» commentò sorpreso Dante quando superarono il limite oltre il quale la salita si trasformava in una dolce distesa pianeggiante punteggiata di tavoli da picnic in legno. All'intorno lo spiazzo era circondato di radi alberi che creavano un'atmosfera quasi romantica ed intima - e soprattutto offrivano un po' di riparo dall'implacabile luce solare.Da là sopra si aveva una vista mozzafiato del mare che appariva come una piana distesa che brillava cristallina al riverbero del sole.«Bello, eh? Ne è valsa la pena» disse Nero, sorridendo.Il cacciatore di demoni lo fissò: «Volevi portarmi qui?».«È un bel posto dove trascorrere il tempo quando c'è il sole...» spiegò Nero, deviando lo sguardo imbarazzato e stringendosi nelle spalle «Inoltre è poco conosciuto, quindi possiamo stare soli...» aggiunse, divenendo paonazzo.Dante si sporse verso di lui con tutta l'intenzione di stringerlo tra le braccia, ma il movimento spostò parte del suo peso sulla caviglia dolorante, strappandogli un gemito di dolore che riportò l'attenzione di entrambi su ciò che era veramente urgente.«Adesso occupiamoci di questa» disse Nero, accompagnandolo verso il tavolo più vicino.Fece sedere Dante e posò lo zaino, quindi sfilò la scarpa dal piede dell'uomo e gli sollevò il pantalone arrotolandoglielo fino al ginocchio.Fu palese subito a tutti e due che la caviglia si era gonfiata parecchio.Nero la tastò di nuovo e Dante dovette mordersi il labbro inferiore per impedirsi di cacciare un gridolino di dolore.«Dannazione, non c'è ghiaccio qui» commentò a mezza voce il giovane, passandosi una mano tra i capelli mentre rifletteva sulle opzioni a sua disposizione.Doveva metterci qualcosa di fresco, altrimenti al ritorno Dante avrebbe dovuto portarlo tra le braccia e considerata la strada da percorrere non era proprio il massimo come prospettiva.L'uomo era piacevolmente sorpreso dall'espressione di apprensione sul suo viso: sapeva anche preoccuparsi per lui allora. Vederlo così gli fece tenerezza ed avvertì l'impulso forte di baciarlo, un po' per ringraziarlo dell'interessamento e un po' per consolarsi per le sue condizioni.Si sentiva uno stupido ed il suo orgoglio era finito sotterrato dei metri sotto di lui.Il ragazzo si mise a frugare nello zaino in cerca di qualcosa che gli potesse tornare utile. Quando incappò in un fazzoletto ebbe un'idea che, a ben pensarci, pur non sostituendo in toto il ghiaccio poteva comunque fungere da buon sostituto.Dante lo osservò mentre estraeva tutto ciò che aveva riposto nello zaino, alla evidente ricerca di qualcosa di specifico.«Che stai facendo?» domandò l'uomo, inarcando un sopracciglio e sporgendosi un po' verso il più giovane, come per curiosare tra le cose che aveva sparso sul piano. Si era portato dietro veramente un sacco di roba.«Sto cercando l'acqua...» esclamò Nero in tono spiccio, senza distogliere gli occhi da cosa stava facendo.Dante non aveva motivo di infastidirlo se non lo considerava minimamente: il divertimento stava tutto nel farlo incazzare o imbarazzare, a seconda del commento. Deluso dal suo atteggiamento così serio, il cacciatore di demoni optò per rimanersene buono e tranquillo ad aspettare di vedere cosa la sua mente stava pianificando.Quando finalmente Nero riuscì a trovare la borraccia dove teneva l'acqua, l'aprì di fretta ed impregnò il fazzoletto con il liquido, scoprendo con piacere che il contenitore era riuscito a preservare la fresca temperatura della bevanda a dispetto della calura della giornata. Poi, senza il minimo preavviso, posò il panno bagnato sulla caviglia gonfia del più grande, dopodiché lo avvolse attorno all'arto annodandocelo.Il paziente rabbrividì visibilmente per il pesante ed inatteso contatto con il punto dolente.«Ahio! Non puoi fare più piano?!» sbottò Dante, sobbalzando. «Hai anche da lamentarti...?» Nero scosse la testa, scoccandogli un'occhiataccia «Hai un bel coraggio, visto che sto cercando di evitare che la caviglia ti si gonfi ancora...».Dante ammutolì ed un rossore ben visibile gli risalì dal collo fino alle guance, donando loro un po' di colore.«Ehm... grazie, ragazzo» borbottò imbarazzato, voltando altrove lo sguardo, sentendosi a disagio.Nero abbozzò un sorrisetto, sporgendosi verso di lui con la