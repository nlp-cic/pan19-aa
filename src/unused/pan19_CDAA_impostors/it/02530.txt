aveva portato la bambola all'età di nove anni.

Capì di essere lui quella persona misteriosa quando, ai primi di dicembre, sentì Rose chiedere alla mamma se Babbo Natale poteva portarle la bambola dai capelli rossi esposta nella vetrina di un negozio di giocattoli.
Non appena loro due svoltarono l'angolo, entrò subito nel negozio e comprò la bambola e la fece incartare con della bella carta azzurra con disegnate sopra delle stelline gialle che sembravano brillare. Successivamente comprò anche un fiocchetto adesivo da attaccare al regalo e una cartolina in cui avrebbe lasciato un piccolo messaggino.

Aspettò appoggiato con la schiena e il piede sinistro sul muro di un palazzo e, per non farsi vedere in faccia, si era nascosto dietro al giornale di quel giorno fingendo di leggerlo. Sulle spalle portava uno zaino nero in cui all'interno c'era custodito il prezioso regalo che quella sera avrebbe messo sotto l'albero della famiglia Tyler.
Pochi minuti dopo una macchina parcheggiò e il guidatore rimase in auto tenendo il motore acceso, Jack era sicuro che la persona al suo interno era la sorella di Jackie che le stava aspettando.
Alcuni istanti più tardi, l'uomo, sentì la voce squillante della donna urlare a Rose di non correre e quando sentì la bambina superarlo e aprire la portiera del veicolo sbirciò oltre il giornale per guardarla: indossava un cappottino marrone che le arrivava fino a sotto la vita con il cappuccio di finto pelo; Sotto indossava un vestito rosso con i bordi di colore verde, la gonna era a palloncino e le arrivava fino al ginocchio. Sotto ancora portava delle calze pesanti di colore bianco e ai piedi portava delle ballerine con il laccetto di colore nero lucido. I capelli erano raccolti in una graziosa treccia e in cima alla testa, invece, c'era una piccola coroncina di carta gialla.

Sorrise alla vista della bambina ed era sicuro, o meglio era convinto, che se il Dottore fosse stato presente, anche lui, avrebbe avuto lo stesso sorriso sul suo volto.

Non appena Jackie salì in auto, con il suo lunghissimo vestito rosso e un bellissimo ed elegante cappotto bianco, Jack tirò un sospiro di sollievo e guardò la vettura allontanarsi da lui e cominciare a raggiungere la meta.

Jack aspettò per più di un'ora appoggiato su quel freddo muro prima di incamminarsi verso la casa dei Tyler. Rose gli aveva raccontato che sua madre dimenticava spesso qualcosa quando doveva andare da qualche parte quindi non voleva rischiare di venire sorpreso in casa.

Una volta arrivato davanti alla porta giusta, Jack si sfilò lo zaino e lo depositò per terra a pochi centimetri dai suoi piedi e, per sicurezza, si guardò attorno per accertarsi che nessuno lo stesse guardando. Fortunatamente c'era abbastanza silenzio da poter sentire chiaramente qualsiasi rumore e di agire velocemente prima di venire visto scassinare la porta.
Quando si sentì abbastanza sicuro da poter agire, tirò fuori dallo zaino il suo kit da scasso e, con veloci ed esperti movimenti, dopo pochi secondi era al sicuro all'interno dell'appartamento.

Le uniche fonti di luce provenivano da una lampada accesa in modalità 'luci soffuse' appoggiata sopra a un mobiletto di legno posto all'ingresso e, ovviamente, dalle luci dell'albero di Natale.
L'appartamento era, secondo i suoi gusti, molto piccolo ma accogliente.
Dalla cucina proveniva un buonissimo profumo di biscotti allo zenzero e lemon curd. Curioso, si addentrò nella stanza e, dopo diversi tentativi, riuscì ad accendere la luce. Sul ripiano del mobile, vicino al lavandino, si trovava un piatto colmo di biscotti dalle forme più diverse e un bicchiere di latte ancora caldo. Jack si avvicinò, prese un biscotto e lo addentò, chiuse gli occhi dal piacere che gli provocava il sapore e mangiò subito il pezzo che rimaneva. Bevve un piccolo sorso di latte e, dopo aver spento la luce, uscì dalla cucina e si recò nella stanza da letto di Rose.
Dopo aver aperto del tutto la porta lasciata socchiusa, notò che la piccola abat-jour posta sopra al comodino era accesa dandogli la possibilità di vedere l'intera stanza: attorno alla testata del letto in ferro battuto erano state avvolte le luci di natale che in quel momento erano spente, dei vestiti piegati con cura erano stati appoggiati sopra la scrivania e diversi giocattoli erano sparsi un po' ovunque per terra. Dei poster erano stati appesi un po' a caso sul muro color rosa pallino e raffiguravano cartoni animati e boy band del momento.
Sorriso quando vide, appesa sopra la scrivania, la medaglia che aveva vinto pochi anni prima.
Socchiuse la porta e si spostò in salotto guardando una per una tutte le fotografie di Rose disseminate su tutti i mobili che c'erano.
In quell'istante Jack si chiese in quale avventura si erano andati a cacciare il Dottore e Rose e pensò a quanto tempo doveva ancora passare prima di poterli rivedere e riabbracciare e, perché no, viaggiare ancora un po' insieme.

Il suo sguardo si spostò sull'albero di Natale e lo guardò per bene per la prima volta; non era male.
Jackie e Rose l'avevano addobbato con tutto quello che avevano trovato: statuine che raffiguravano angeli e stelle ma anche con dei fiocchi di tessuto fatti al momento, fiori secchi e statuite di cartoni animati. E tante palline colorate che venivano illuminate dalle