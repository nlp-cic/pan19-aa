la sera? Decise dunque di prendere tempo continuando a non rispondere alla vera domanda di Sherlock.


Non saprei, oggi non ho voglia di litigare con la cassa automatica del Tesco. JW



Oh, insomma John, quando torni a casa? SH


John gustò il sapore della vittoria, perchè quando si aveva a che fare con Sherlock era giustificabile esultare anche per quelle piccole conquiste.


Ahhh, volevi sapere quello! JW
Non so ancora. JW



Non ti sei ancora stufato di questa tua nuova fiamma? Tanto sarà tale e quale a tutte le altre che hai avuto. SH


John alzò nuovamente gli occhi su Tom, fermandosi su di lui finchè non incrociò il suo sguardo: gli sorrise a metà tra il divertito e il sognante. Divertito perchè gli sembrava molto adolescenziale l’idea di essere andato a trovare al lavoro il ragazzo con cui attualmente usciva. Sognante perchè non faceva altro che pensare a quanto stesse bene vestito in quel modo. Fu proprio quel pensiero a suggerirgli la risposta da scrivere a Sherlock.


Potresti rimanere molto stupito del contrario. JW



Ne dubito. SH
Ti offro la cena da Angelo. SH



Il tuo solito tentativo di sabotarmi gli appuntamenti? JW



Un rarissimo tentativo di chiederti scusa. SH


John inarcò le sopracciglia e rilesse più volte quel messaggio, stupito per la rarità della situazione, contento di essere sempre l’eccezione di Sherlock. Nel frattempo la lezione era finita, ma attese di raggiungere Tom poichè vide una studentessa avvicinarsi alla cattedra per chiedere spiegazioni su un argomento che evidemente non aveva compreso. John ne approfittò per pensare ancora qualche istante e alla fine prese la sua decisione, scegliendo di premiare lo sforzo di Sherlock.


Non posso non approfittarne. JW



Bene. Ci vediamo alle 8 da Angelo. SH


°oOo°

Dopo aver recuperato panini e bibite per il pranzo, Tom portò John sul tetto dell’edificio universitario entro il quale riuscì ad accedere, nonostante fosse un posto il cui ingresso era riservato esclusivamente al personale autorizzato alla manutenzione periodica, grazie alla sua proverbiale gentilezza con la quale riuscì a corrompere il custode addetto alla sorveglianza. Tom rivelò a John di andare spesso lassù, soprattutto quando voleva rimanere da solo a pensare e buttare giù gli appunti per qualche articolo da pubblicare in libri e riviste filosofiche: era anche già attrezzato di una vecchia coperta che stese per terra, onde non rovinare o sporcare i loro vestiti.“Allora, che ne dici di questo picnic?” domandò Tom dopo aver finito di divorare il proprio panino “So che abbiamo un bellissimo cortile e che avrei potuto organizzarlo giù, sul prato, ma qui è più intimo, non trovi?”“Certo, mi sta bene.” annuì John, per poi svitare il tappo della bottiglietta d’acqua “Non posso certo competere con dei ventenni, d’altronde.” ridacchiò tra un sorso e l’altro.Tom inarcò un sopracciglio, per poi avvicinare la mano destra al proprio volto, leccando da indice e medio qualche rimasuglio di salsa piccante “Che intendi?”“Che sembrano tutti pazzi di te qui dentro.” dopo aver posato la bottiglia dell’acqua, John si mise più comodo, stendendo le gambe e appoggiandosi sui gomiti grazie ai quali manteneva la parte superiore del busto sospesa da terra “E come dargli torto! Sei perfetto in tutto quello che fai. Guarda anche come ti vesti.”“Come mi vesto?” domandò Tom per poi sdraiarsi a sua volta, su un fianco, con la guancia appoggiata sulla mano destra, il cui braccio era piegato all’altezza del gomito.“Benissimo. Sei sempre perfetto.” sospirò, a metà tra l’estasiato e il rassegnato “Io a confronto, con le mie camicie a quadri, sembro un boscaiolo.”“Un boscaiolo sexy, però.” commentò Tom, sorridendo per la risata che era riuscito a far nascere dal petto di John “Che vuoi che ti dica, ci tengo, mi piace vestirmi bene.”“Non era una critica infatti.” concluse John per poi sdraiarsi del tutto, con il volto rivolto verso l’alto. Rimase in silenzio per qualche istante, notando poi con la coda dell’occhio Tom che lo stava ancora guardando con un leggero sorriso dipinto sul volto. Prese coraggio, quindi distese il braccio sinistro verso di lui, offrendoglielo a mo’ di cuscino.Tom si stupì leggermente per quel gesto, ma non potè che approfittarne per ridurre ulteriorimente le distanze tra loro: appoggiò la tempia destra sul suo avambraccio, mentre la mano andò a posarsi leggera e timida sul suo torace. Lo sguardo era sempre fisso sul profilo di John al quale, dopo qualche istante, ricominciò a parlare “Quando ti ho visto entrare in aula mi sono sentito uno scemo.”John ruotò il capo accorgendosi solo in quel momento di quanto il viso di Tom fosse vicino, con entrambe le fronti a circa dieci centimetri l’una dall’altra “Perchè? Ho fatto male ad entrare?” timidamente risalì con la mano destra sul proprio addome, sfiorando con le punte delle dita quelle dell’altro.“No, hai fatto benissimo. E’ che non me l’aspettavo.” gli sorrise, muovendo a sua volta le dita della mano per generare un timido incontro, un leggero incastro “Mi sono sentito uno scemo perchè mi sono emozionato moltissimo. Ho pure perso il filo del discorso qualche volta.”John abbassò lo sguardo per qualche