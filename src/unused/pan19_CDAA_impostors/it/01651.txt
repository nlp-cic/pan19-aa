Ma quando riuscirai ad amare di nuovo, dovrai fare tutto quello che è in tuo potere per non lasciartelo scappare!”
Magnus guardò Ragnor incapace di rispondere: gli aveva aperto gli occhi su qualcosa che aveva sempre saputo ma che non aveva mai voluto ammettere. O semplicemente rendersene conto perché faceva troppo male. Così si alzò con un sorriso e una decisione che sorpresero persino lui.
“Vai da qualche parte?” gli domandò Ragnor con lo stesso sorriso soddisfatto.
“Sai una cosa? Anche da morto riesci a dare degli ottimi consigli.”
“Sarebbe bello se li ascoltassi non solo ogni trecento anni” fece Ragnor prima di sparire e lasciando Magnus solo con se stesso e i suoi pensieri alla ricerca di quel coraggio che gli sarebbe servito per andare all’Istituto, entrare nella sala della cerimonia davanti a tutti e aspettare che Alec mandasse all’aria il matrimonio. Non era chiedere troppo in fondo.
Andò nella sua stanza e cercò alcuni dei suoi abiti migliori a li scartò tutti. Era una situazione troppo delicata e visto quello che avrebbe dovuto fare, forse era meglio optare per qualcosa di sobrio che non l’avrebbe esposto più del dovuto. Un completo nero era perfetto. Sembrava un po’ un vampiro, ma gli sembrò comunque la scelta più adatta. Finì di abbottonarsi la camicia e e fece un respiro profondo… in fin dei conti aveva un’ottima scusa. Doveva parlare con Clay e Jace dei suoi progressi nella ricerca del Libro, magari a Clay sarebbe venuto in mente qualcosa che li avrebbe aiutati. E poi Izzy l’aveva ufficialmente invitato alla cerimonia, quindi…

Quando arrivò all’Istituto non c’era quasi nessuno se non qualcuno davanti agli schermi per assicurarsi che non arrivassero intrusi o soggetti potenzialmente pericolosi. Magnus oramai era un ospite fisso degli Shadowhunter, quindi nessuno batté ciglio quando lo videro entrare e dirigersi con passo deciso verso la sala in cui si stava tenendo la cerimonia. Era già iniziata, poteva percepire l’energia marcia delle rune che venivano evocate, rune che da lì a breve i due sposi avrebbero inciso l’uno sulla pelle dell’altro in un legame indissolubile. Doveva sbrigarsi.
Percorse i corridoi dell’Istituto seguendo la scia magica, visto che non aveva ben chiaro dove si sarebbe effettivamente svolta la cerimonia, fino a che non arrivò a pochi metri dalla porta aperta sul salone. Poteva intravedere il tappeto che avevano percorso prima Alec e poi Lydia per incontrarsi all’altare e ora sarebbe toccato a lui calpestarlo per non lasciarsi scappare quell’occasione. Si appoggiò per un secondo con la schiena al muro e inspirò profondamente: non aveva molto tempo se voleva farlo, doveva sbrigarsi. Ma la domanda era proprio quella, voleva farlo davvero? In cuor suo sì, anche se non era certo che avrebbe sopportato l’umiliazione di Alec che lo mandava via. Si era già preparato la frase con cui zittire la madre di Alec che sicuramente gli sarebbe andata incontro per allontanarlo o farlo desistere da fare qualsiasi cosa. E lui le avrebbe semplicemente risposto “Questa è una cosa tra me e tuo figlio, me ne andrò solo se lo dirà lui”… semplice ma d’impatto. E se invece non avesse fatto nulla? Se fosse rimasto lì fino alla conclusione della cerimonia? Le cose per lui non sarebbero cambiate più di tanto, avrebbe continuato a flirtare con Alec (anche se essendo un uomo sposato si sarebbe perso gran parte del divertimento) mentre Alec… beh, era stato lui a volersi sposare, a qualunque cosa andasse incontro sarebbe stata una sua responsabilità: che fossero infelicità perpetua o una bella famigliola felice, a nessuno era dato di saperlo. E lui stesso non poteva fare alcuna predizione visto che qualunque cosa sarebbe successa sarebbe stata la conseguenza di una sua azione.
Si avvicinò ancora un po’ e si sporse per vedere quello che stava accadendo: Lydia aveva preso la propria stele e, con la mano di Alec tra le sue, era pronta a incidere la runa nuziale sulla mano dell’uomo che Magnus voleva. Era lì, bastava solo fare un passo…

Quel passo Magnus non lo fece mai.
Era rimasto immobile a osservare dall’angolo dietro la porta Lydia e Alec che si incidevano la runa nuziale, con un pizzico di nervosismo, ma nessuna traccia di rimpianto. Per lo meno sul volto di Lydia. E come darle torto.
Rimase ad ascoltare distrattamente la musica che proveniva dal salone del ricevimento mentre lui era ancora lì, dietro un’altra porta, ad aspettare che Clary o Jace facessero la loro comparsa, così da informarli sui progressi fatti e trovare, magari, anche qualcosa che li conducesse al Libro Bianco.
Finalmente Clary uscì dalla sala e Magnus l’afferrò per un braccio, facendola sussultare per lo spavento.
“Shhh” fece lui mettendo un dito davanti alle labbra “Vai a chiamare Jace. Ho delle novità.”
“Non sei venuto qui per-”
“No” la interruppe subito Magnus “Avevo altro a cui pensare” aggiunse cercando di ricomporsi e non dar a vedere cosa in realtà lo stava tormentando.
Clary gli rivolse uno sguardo non molto convinto, quello tipico dei mondani che sanno perfettamente quando qualcuno sta mentendo, soprattutto se ci sono di mezzo dei sentimenti, ma comunque fece quanto le aveva detto. Riemerse con Jace e andarono in una sala dove