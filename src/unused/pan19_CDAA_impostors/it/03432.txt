che sembrava non arrivare mai.



L’attesa fu quindi, in assoluto, la cosa peggiore. 



Non un solo aereo aveva sorvolato quella zona.



Li stavano cercando o no? Che ne sarebbe stato di loro se avessero ritardato troppo?



Istintivamente, si sentì arrabbiato. 



Se ne stava lì, seduto con le spalle appoggiate alla parete fredda, a fissare Marco dormire  col capo appoggiato al cuscino di Mario, attento però a non sfiorarlo per paura di spostare quella maledetta scheggia e provocare un’emorragia. 



Per tenere al caldo il suo ragazzo aveva addirittura rinunciato alla sua coperta, così da darne due a Götze.



Müller lo guardò tremare nel sonno, mentre col viso infilato nella sciarpa nera che Ristl gli aveva dato, cercava di tenersi al caldo. 



Sospirando, si alzò in piedi, prendendo la sua coperta e andando ad appoggiarla sul biondo, prima di lanciare un ultimo sguardo a Manuel addormentato.



Studiò il suo viso rilassato, la crosta fra i capelli biondi e il suo petto che si alzava e abbassava pacatamente, come se tutto fosse a posto.



Allora perché cazzo non si svegliava?!



L’aveva chiamato, così tante volte da perdere la voce, ma i suoi occhi non si erano mai aperti. 



Basta. 



Non riusciva più a stare seduto lì a fare niente.



Uscì, deciso a tenersi impegnato. 



O sarebbe impazzito. 



Nella carlinga, molti dei ragazzi si stringevano fra loro, iniziando a prepararsi per quella notte di veglia e di sonno reso quasi del tutto impossibile dalla paura e dal freddo. Quando arrivò quasi al tendone di plastica che avevano  trovato per pura fortuna e successivamente fissato sperando di isolare l’interno dal vento gelido, Gianluca gli passò un panino, ma lui non lo prese “Ora non ho fame.”



“Devi mangiare” insistette Gaudino “Sono due giorni che mangi lo stretto necessario per tenerti in piedi.”



“Devi essere in forma per quando Manu si sveglierà, o ti spaccherà la faccia” Lo incoraggiò Lucas, appoggiando il suo ragazzo in quella piccola crociata.



Thomas sapeva che sarebbe andata così. Perché Manuel si sarebbe svegliato e gli avrebbe fatto una scenata incredibile.



Sì, doveva succedere.



Prese il panino, spaccandolo a metà prima di passarlo ai due ragazzi “Dividetelo, anche voi dovete mangiare.”



Divorò il panino in due morsi, cercando di non farsi vedere per evitare di mostrare quanta fame avesse, prima di andare verso il falò che stavano tenendo acceso dalla prima notte.



Felix schizzò in piedi, guardandolo preoccupato “Mio fratello…?”



“Mario sta…. Sta come prima.” Gli rispose Thomas, per rassicurarlo almeno in parte e subito il più piccolo dei due Götze si rimise seduto, in silenzio.



Jogi gli passò un bicchiere di acqua, prima di alzarsi “Ti do in cambio in infermeria?”



“Sì, ma lascia dormire Marco. Credo che non abbia chiuso occhio nelle ultime quarantotto ore.”



Thomas si sedette sulla lastra di metallo su cui aveva appoggiato Manuel la prima notte, mentre l’allenatore tornava verso il relitto dell’aereo. 



Con gli occhi puntati oltre la cresta del monte, sopra il suo capo, iniziò a pensare che forse non li avrebbero mai trovati in tempo. La vita di Mario e di Lukas erano appese ad un filo.



Un brutto presentimento si fece largo dentro di lui, mentre aiutava Mesut a sedersi con loro e poi Toni e Rode a posare la legna e altri detriti inutili per il fuoco.



Se avessero chiesto a Thomas come avrebbe reagito in una situazione del genere avrebbe risposto che sarebbe impazzito: dispersi, con poco cibo e la sola persona che era certo avere amato dal primo istante ferito. 



Invece, straordinariamente, riusciva a tenere il controllo di sé.



Certo, aveva i nervi a fior di pelle e la frustrazione lo faceva incazzare come una bestia ogni due secondi, ma poteva ancora controllarlo.



Lo stava facendo in attesa del risveglio di Manuel.



Se anche lui fosse morto, allora non sarebbe più riuscito a contenersi. Viveva letteralmente nella speranza che li avrebbero trovati, che sarebbero stati di nuovo felici.



Per questo, il solo mettere in dubbio che l’avrebbero scampata era troppo. Semplicemente troppo.



“Siamo stati fortunati.” La voce di Patrick lo fece trasalire.



Ormai la notte era calata da un paio di ore e lui si stava ancora assicurando che il fuoco continuasse ad ardere. Non si era accorto che il giovane trequartista si era avvicinato.



“Fortunati, Pat?” chiese perplesso “Siamo su una schifo di montagna a morire di fame e di freddo. Dove la vedi la fortuna?”



Il biondino sospirò, alzando gli occhi verso le stelle “Potevamo morire tutti schiantandoci contro la montagna. Non capisci? È dura, è vero, ma qualcuno lassù ci ha dato un’altra opportunità…”



Müller sbuffò, mentre in lontananza, un lupo ululava acuto. 



“Bella opportunità” replicò acidamente, prendendo un pezzo di metallo da terra e lanciandolo in mezzo alle fiamme “Lupi, neve e Dio solo sa che altro. Scusami, vorrei essere ottimista come te, ma le mie possibilità sono limitate ed è questo che mi fa incazzare!”



Patrick si zittì, appoggiando il mento sulle ginocchia e Thomas si sentì uno stronzo.



Tutto quello che il ragazzino accanto a lui aveva cercato di fare era dargli una minima speranza, chissà, magari regalargli un sorriso o