lo sguardo molto lentamente. Gamba del tavolo. Tavolo. Vassoio. Resti di cibo. iPod di John. Mani (bellissime) di John. Profilo (dolcissimo) di John. Labbra sottili (invitanti) di John che scandivano le parole della sua canzone.John.Rimase così, perso via a contemplare il suo delicato profilo per un tempo indefinito, pensando che forse, forse, poteva azzardarsi ad approcciarlo. Chiedergli una cosa qualsiasi, tipo se era buono il pudding o se sapeva quale fosse il numero atomico del carbonio perché lui proprio lo aveva scordato.Alzò un piede per spostarlo verso sinistra, ma poi ci ripensò, lasciandolo sospeso nell'aria. Sentimenti. Non poteva cedere a loro. Mamma, papà e fratello lo avrebbero considerato un debole, se lo avessero saputo.Scosse la testa, decidendo che no, i sentimenti non andavano proprio d'accordo con lui, quando successe. John alzò gli occhi e glieli donò. Forse non voleva donarli proprio a lui, ma quando aveva sollevato il capo e aveva incontrato gli occhi azzurri di Sherlock, i suoi decisero di rimanere lì, a contemplarli, poiché agli occhi di John era subito parso chiaro che non ci fosse nulla di più bello al mondo, in quel momento.Si guardarono e si parlarono.Con gli occhi.Con la bocca.E tutto il corpo."Ciao" mormorò John. "Cia-ciao" tentennò Sherlock in risposta.Che cos'era quel macigno che si sentiva improvvisamente sullo stomaco? Non aveva nemmeno ancora mangiato. E quel formicolio alla nuca? E che dire dell'improvviso attacco di tachicardia? Sì, era decisamente tachicardia. (Prendere nota di dire a mamma di chiamare il cardiologo per una visita.)Tutte cose "decisamente" insolite per lui. Come si gestivano? Si poteva ignorarle? Sì, forse poteva, bastava ad esempio muovere velocemente qualche passo verso l'ultimo tavolo in fondo al refettorio e...Sbam!"Ehy! Fai attenzione, mostro che non sei altro!"Era andato a sbattere contro Jim del terzo anno.Mai avvicinarsi a Jim.Mai salutare Jim se non era lui a salutare te per primo.Mai nemmeno incrociare la sua strada o "respirare" quando lo stava facendo lui.Soprattutto, mai far finire anche un solo granello di polvere sui suoi bei vestiti eleganti. Figuriamoci un'intera scodella di pudding..."È un Westwood! Collezione junior! Hai idea di quanto costi un solo dannato pollice di questa stoffa, eh mostro?" aveva continuato Jim a ringhiare a denti stretti.No, Sherlock non ne aveva idea perché non gli interessavano quelle cose. Non gli interessava esser chiamato "mostro" o esser preso a pugni. Ma ciò diveniva dannatamente importante se si verificava davanti a John."Ovvio che non lo sai, mostro. Tu che te ne vai in giro con il gilet fatto da tua mamma e quell'improponibile fiocchetto blu. Mostro. Mostro!" ripetè Jim, alzando sempre di più la voce sino a quando non vide gli occhi del ragazzino diventare lucidi.A quel punto, chiuse una mano a pugno e portò indietro il braccio per caricare, preparandosi a colpire Sherlock in pieno stomaco. Come faceva sempre quando era annoiato.Il ragazzino serrò gli occhi, preparandosi a incassare il colpo, e a pregare quel Dio in cui non era sicuro di credere affinché se ne andasse, affinché non assistesse a quello spettacolo in cui lui avrebbe avuto il ruolo della vittima.E poi accadde l'impensabile: Jim si accasciò a terra, uscendosene in un mugolio più adatto a una donnicciola, che a un bulletto come lui. Sherlock sbatté incredulo le lunghe ciglia scure, spostando lo sguardo, prima su Jim e poi su... John.John, che si era alzato con uno scatto dal tavolo.John, che aveva impedito a Jim di colpirlo.John, che aveva salvato Sherlock."Stai... Stai bene?" farfugliò, guardando Jim accasciato a terra, poi la propria mano ancora chiusa a pugno e infine Sherlock. Il ragazzino non rispose, limitandosi ad annuire.Era stato salvato da John e non sapeva se sentirsi terribilmente imbarazzato per questa cosa o terribilmente felice. Al sol pensiero, si sentì arrossire sin sulla punta delle orecchie."Io mi chiamo John Watson" continuò il biondino tendendo una mano, incurante di Jim ancora semi stordito ai loro piedi. Sherlock guardò la mano che gli veniva offerta, ma rimase immobile: nessuno prima d'ora si era mai presentato formalmente e cordialmente a lui."Ora dovresti stringerla" spiegò sorridendo. Il morettino ubbidì, continuando a percepire strani fremiti nel suo corpo. "Io sono... Io sono..." Era la prima volta che era a corto di parole con qualcuno. Irritante."Tu sei Sherlock Holmes, vero?" gli venne incontro l'altro, il sorriso che non abbandonava mai le sue labbra. John che conosceva il suo nome, incredibile. "Come lo sai?" Il biondino ammiccò. "Non si può non conoscere il ragazzo che ha fatto sospendere quell'idiota di Anderson per aver fatto intasare i bagni femminili dopo averlo smascherato con l'impronta delle sue scarpe!" sciorinò John tutto d'un fiato.Non solo John conosceva il suo nome ma anche le sue imprese. Sembrava Natale.

Non appena si riebbe, Jim finì dritto dritto