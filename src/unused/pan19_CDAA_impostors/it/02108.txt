troppo giovane per essere Victor, sbraitando che i pattini non sono un’arma impropria. Victor non dimenticherà mai la litigata furiosa al check-in nel novembre 2001.
Gli aeroporti sono anche i negozi di duty free dove le ore tra i voli paiono passare più in fretta; c’era una pattinatrice di sei anni più grande che comprava un rossetto di colore diverso per ogni aeroporto visitato. Sheremetyevo è rosso ciliegia. Katia, si chiamava. Insegna educazione fisica in una scuola elementare, o almeno così ha sentito dire.
In uno quei duty free un Victor tredicenne acquista un pacchetto di elastici perché i suoi capelli stanno cominciando a essere abbastanza lunghi da dargli fastidio quando pattina. Un paio di giorni dopo vince la sua prima medaglia d’oro agli Europei Juniores e, già superstizioso come solo un atleta sa essere, decide che non abbandonerà più quell’elastico di spugna giallo canarino.
 
“E questa?”
Yuri solleva una coppa alta pochi centimetri inscritta in cirillico, sopra la scrivania. Gli occhi di Victor si accendono ancora prima che la bocca si pieghi in sorriso. “Il mio primo podio, in una competizione regionale. A otto - no, nove anni” si corregge picchiettando un dito sulle labbra. “Terzo. Una caduta dopo un triplo axel” aggiunge, anticipando la domanda dell’altro. Yuri sgrana appena gli occhi che brillano di curiosità per una notizia troppo banale per essere pubblicata su una qualsiasi giornale o pagina internet, ma per questo ancora più ghiotta.
 
“Racconta.”
“Non è molto interessante.”
“Racconta.”
 
Si tratta di una gara minore, un campionato locale tra club senza secondi fini, sebbene i pattinatori più grandicelli sperino di essere notati da un qualche sponsor per il loro debutto nei circuiti maggiori. Anche a Victor non dispiacerebbe essere notato, sa che ha solo un paio di anni prima di raggiungere l’età in cui potrà partecipare alle gare Juniores internazionali. Gli Europei sono il primo obiettivo e quel triplo axel diventa una sorta di biglietto d’accesso.
 
Victor si è allenato di nascosto, nonostante gli avvertimenti di Yakov, ed è caduto tante volte da avere lividi su lividi. La caviglia destra gli dà fastidio nel pattino così stretto da stritolargli il piede; forse si è preso una storta, ma si dice di poter resistere per i pochi minuti del programma. 
Ha perso il conto delle volte in cui è caduto. La gente, Yuri compreso, non gli crede quando afferma di aver collezionato ameno un milione di cadute. 
"Tu non sei mai caduto in gara."
"Appunto, in gara. L'importante è non cadere in gara."
Si cade dietro le quinte, si cade in allenamento, quando tutti gli altri hanno abbandonato la pista e lui è ancora lì a provare i suoi primi quadrupli, a lavorare su quel  quadruplo flip che diventerà il suo marchio ma che a diciotto anni è solo un sogno.
A nove anni è atterrato sul mento in maniera tanto violenta da fargli saltare uno dei denti da latte. 
Quando lo racconta a Yuri, non ci crede. 
"Sono sicuro che mamma ha conservato quel dente. Scommette che qualche pazzo lo acquisterebbe per una fortuna se solo lo mettesse su E-bay."
Yuri fa una faccia che dovrebbe essere disgustata se nella micro mimica Victor non vi leggesse anche un briciolo di interesse. 
"Ti stai chiedendo quanto costerebbe?" lo stuzzica. Yuri scuote la testa, con un balzo all'indietro. 
"No! D’accordo, magari un poco. Scusa non è stato educato. Tua madre ha tenuto anche i capelli" chiede tuttavia con cautela. Victor nega. "Vieni, è quasi ora della passeggiata di Makkachin.”
 
Yuri non protesta. È come a Barcellona, prima del Grand Prix, quando per poco non hanno litigato per una stupida borsa di noccioline e anche Yuri sta imparando a riconoscere i suoi stati d’animo, soffocati al limite dell’invisibilità. Victor non ricorda l’ultima volta in cui ha avuto una violenta reazione emotiva negativa davanti a qualcun’altro. Persino quando si è messo a piangere di fronte a Yuri il suo è stato più un elegante perdere acqua dagli occhi. Yuri quando piange, lo fa sul serio, un pianto di quelli sinceri, col naso che cola e il viso distorto. È brutto e stupendo al tempo stesso nella sua onestà. Victor non dubita che anche a Yuri sia stato insegnato a nascondere le proprie debolezze – Yurio gli ha raccontato di averlo trovato a “frignare” nel bagno degli uomini a Sochi – eppure la finzione non è riuscita a fare presa su di lui.
Con Victor è andata diversamente. Sa che parte del suo successo dipende dall’immagine che gli hanno cucito addosso, dell’affascinante principe che ha sempre un sorriso e un occhiolino pronto per quei fan, che aumentano di anno in anno
“Grazie. Continuate a sostenermi” è la prima frase in inglese che impara. La prima in assoluto. Prima ancora di sapere dire “good morning” o “good evening”. Anzi, più che le parole impara i suoni, a memoria, da ripetere con il suo forte accento russo.
 
Tenk u. Kip on supporting mi
 
La voce di un sé stesso ragazzo gracchia da una vecchia cassetta in VHS ormai in bianco e nero.
Qualche anno dopo Chris gli