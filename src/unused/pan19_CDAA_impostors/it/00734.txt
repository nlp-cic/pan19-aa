del suo cuore e il suo odore. Era inebriante.

"Liam", lo chiamò Theo. Sembravano essere trascorsi secoli da quando Liam era entrato nella stanza, ma probabilmente non si era trattato altro che di lunghi e interminabili secondi. "Che è successo?"

Liam prese un profondo respiro prima di rispondere. "Non ne posso più", rispose, e le sue labbra sfiorarono il collo di Theo. Liam sentì la chimera rabbrividire a quel contatto. "Non ne posso più”, ripeté, e poi fu come se le parole continuassero ad uscire da sole, spinte dalla voglia di lasciarsi andare e di dar voce a tutta la frustrazione che l'incontro col branco gli aveva provocato.

"Capisco che all'inizio fossero preoccupati, è naturale, lo so. E apprezzo che Scott e gli altri si preoccupino per me. Ma sono passati mesi, e loro continuano. Dopo tutto quello che hai fatto per noi, dopo tutto quello che hai fatto per me, tutte le volte che mi hai salvato la vita, loro ancora pensano che non dovrei fidarmi di te, che non dovrei permetterti di vivere con me, che dovrei semplicemente lasciarti al tuo destino. Io non ne posso più", concluse, e un sospiro nervoso sfuggì alle sue labbra.

Ripensò alle parole di Stiles e di Malia, al ringhio sempre presente nella voce di lei ogniqualvolta si parlava di Theo. Liam capiva il loro punto di vista, lui stesso aveva impiegato del tempo per arrivare a fidarsi di Theo dopo tutto quello che era accaduto. Liam non era uno stupido e non era un bambino, non si sarebbe fidato di Theo se non fosse stato completamente certo del fatto che era cambiato. Perché era evidente a chiunque si degnasse di prestare attenzione, che Theo non era lo stesso ragazzo che li aveva usati e traditi nella sua ricerca del potere, non era la stessa persona che loro avevano mandato all'inferno. Era sotto gli occhi di tutti ma, evidentemente, Liam era l'unico che si era preoccupato di andare oltre il suo passato e vedere la persona che Theo era diventata. Anche Scott, che dava una seconda possibilità a tutti, che era arrivato a fidarsi anche di Peter e di Deucalion, anche lui non riusciva a smettere di guardare Theo con gli occhi pieni di sospetto, e guardare Liam come se la sua scelta di fidarsi della chimera fosse la cosa peggiore che avesse mai fatto.

"È pericoloso, Liam, non puoi fidarti di lui. Non puoi davvero credere che sia cambiato, non dopo tutto quello che ha fatto".

Queste erano state le parole che avevano fatto arrabbiare Liam più di ogni altra cosa, quelle che gli avevano fatto provare quella rabbia nata dalla frustrazione e dalla delusione, quella rabbia sofferta che non si sarebbe mai aspettato di provare, che non si sarebbe mai aspettato che sarebbe stata causata da Scott, dal suo Alpha. Liam si sentiva tradito perché, in qualche modo, il fatto che il branco non si fidasse di Theo significava che non si fidava neanche di Liam.

Strinse ancora di più le braccia attorno a Theo, le mani artigliate nella sua maglia.

"Perché non riescono a vederlo? Perché non riescono a fidarsi di te?", mormorò contro il collo di Theo.

Sentì il cuore di Theo accelerare per un istante per poi rallentare nuovamente, come se la chimera si fosse dimenticato per un attimo di controllarlo. La mano che stava accarezzando i capelli di Liam si fermò, il braccio attorno alla sua vita allentò la presa e, dopo un secondo, Theo si allontanò da Liam, ristabilendo la distanza tra di loro. Liam sentì immediatamente la mancanza di quel calore, e dovette trattenersi dal fare un passo avanti per sentirlo ancora.

Invece, sollevò lo sguardo nel tentativo di incontrare quello di Theo, ma lui teneva gli occhi bassi, fissi sul pavimento.

"Forse hanno ragione", sussurrò, la voce tanto bassa che per un attimo Liam pensò di aver capito male.

"Di che stai parlando?"

"Hanno ragione", ripeté Theo, e finalmente alzò gli occhi e incontrò quelli di Liam. C'era così tanto in quegli occhi, così tante cose che Liam non riusciva a comprendere, così tante cose che avrebbe desiderato essere capace di capire. "Dopo tutto quello che vi ho fatto è ovvio che non si fidino di me, Liam. Io non riesco neanche a capire come tu faccia a non odiarmi, dopo tutto ciò che ti ho fatto", si interruppe, ma prima che Liam riuscisse a trovare le parole per ribattere, continuò. "Io non mi fido di me stesso. Io non riesco a credere davvero di poter cambiare del tutto. Io non sono certo di non essere un mostro".

Liam avrebbe voluto tirargli un pugno e spingere violentemente fuori dalla sua testa quei pensieri; avrebbe voluto abbracciarlo, stringerlo talmente forte a sé fino a che tutto ciò che Theo poteva sentire fosse stato Liam, solo Liam, finché dentro di lui non ci fosse stato più posto per quegli assurdi pensieri e quelle insensate parole.

Si ritrovò a stringere i pugni, e ora la sua rabbia non era rivolta solo al branco, ma a Theo che sembrava essere cieco quanto loro, e a se stesso che non era stato capace di fargli aprire gli occhi.

"Non essere stupido", disse, e si rese conto