doveva. "Dillo."

Thor sospirò "Loki... sei Loki, lingua d'argento..." gli sfiorò la bocca con le labbra "sei Loki, la spina nel fianco, che vuole sempre seguirmi anche dove non deve venire," gli baciò la fronte, con tenerezza, "Loki che non è bravo con le armi e non si interessa ai duelli..." gli sfiorò l'orecchio con la punta della lingua "Loki sempre con un libro o una pergamena in mano, perennemente distratto..."
Poi gli dischiuse le labbra e lo baciò, insinuante, andando avanti così per tutta la notte, attento a non fargli mai male, gemendo il suo nome - quella gli parve ogni volta la parte più bella.

Per tre giorni si evitarono, poi fu lui ad entrare in camera di Thor, col fiato mozzo e le ginocchia che gli tremavano.

"Hai mai... Che esperienze hai avuto? qualche ancella di Frigga? o... uno schiavo?" Thor fu pratico, come se gli stesse chiedendo se avesse mai usato una daga, una lancia o se preferiva il tiro con l'arco.

Lui scosse la testa, impacciato.

"Direi di lasciare da parte cose troppo fantasiose... cominciamo con  qualcosa di... " sospirò, "questo lo hai già fatto da solo, sicuramente... spero... lo facciamo tutti... e ora lo facciamo insieme, se vuoi. Solo se vuoi." gli accarezzò la nuca e lo costrinse a guardarlo negli occhi "solo se vuoi, sarò io a toccarti. Se lo vuoi davvero."




In quei due mesi imparò molte cose su di sé, Loki figlio di nessuno e su Thor, figlio di Odino. E su Sif, sul perché tollerava le scappatelle di Thor - Thor era Thor, impossibile non amarlo e non essergli grati per ogni singola briciola del suo esuberante affetto, e le scappatelle, ne fu certo, non contavano poi nulla per quei due. Fu obiettivo nel pensarlo: Sif sarebbe rimasta Sif, la Guerriera che non si faceva sbattere con la faccia nella sabbia, che andava con Thor in giro a fare macelli, imboccando spavalda la strada del Bifrost, che la pensava esattamente come lui su cosa era bello, giusto e divertente. Lui era solo l'ancella o lo schiavo del momento. Un buco da riempire, con strani gusti e strane idee.
Nemmeno l'unico: una sera che stava per andare a cercare Thor - era sempre lui, ormai, a cercarlo - sentì la risata di Gissa e li vide nella penombra del letto, i seni della donna esposti ed impertinenti, le punte rivolte verso l'alto, che riempivano le mani di Thor.
I gesti che aveva per Gissa erano gli stessi che aveva per lui, lo notò con sorpresa, quel suo modo di baciarti sul collo, seguendo la linea dei tendini, goloso, ridendo a fior di pelle, complice e soddisfatto...


Quella sera vomitò. Gli sembrò la degna conclusione di un amore impossibile che per l'Altro era solo stato un diversivo tra tanti.



Gli successe anche il giorno dopo. E il giorno dopo ancora. E ancora il giorno che venne dopo quello.


Si seppellì in Biblioteca per cercare nei libri quale fisiologia, tra quelle note, potesse spiegare quella cosa che lo spaventava, che aveva intuito, ma che forse avrebbe spiegato... altro. Tutta quella diversità che non gli tornava. 
La biologia degli altri regni non era un mistero ed i libri, bastava cercarli, erano sufficientemente esaustivi - il peggio per ogni cosa non è capirla, ma accettarla, specialmente se non ha un gran sapore.


Smise di andare da Thor: faceva troppo male, se si considerava solo una ancella di passaggio, e poi sarebbe finita comunque. Se lo considerava uno con cui era cresciuto, forse avrebbe dovuto parlargli  di cose che non erano chiare nemmeno a lui, e questo lo faceva stare anche peggio. E poi la novità avrebbe cominciato a notarsi, perfino Thor, ad un certo punto, avrebbe capito. 
All'inizio fu dura, come perdere una brutta abitudine - Thor gli mancava come l'aria e non solo per quello che aveva tra le gambe. Ma gli era chiaro che lui non mancava a Thor in quello stesso modo.
Altrimenti lo avrebbe cercato.



Chiese discretamente alla vecchia Nutrice se suo fratello avesse mai ingravidato qualcuna - scelse apposta il verbo più crudo, perché questo era quello che era successo, niente di poetico. solo una faccenda di sperma rilasciato in un terreno che non si presumeva fosse fertile. Seppe così che una volta era capitato e che non ne era rimasta traccia - avrebbe complicato le cose con Sif, dedusse, con i figli futuri e legittimi, e con Odino. Non lo avrebbe comunque cresciuto o cresciuta: non aveva la testa, suo fratello, che non era suo fratello, per qualcosa che non fosse una battaglia, una bevuta tra amici, e una scopata senza conseguenze.
La Nutrice lo guardò stranamente e gli chiese se per caso, lui, con qualche ancella inesperta, se serviva un aiuto...


Si era quasi deciso - se ne sarebbe sbarazzato da solo, e dopo avrebbe dimenticato, per stare più attento la prossima volta con il prossimo amante, con Thor non avrebbe più... mai più - quando gli amici di suo fratello lo trascinarono nell'Arena per un allenamento.