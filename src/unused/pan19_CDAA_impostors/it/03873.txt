, ma di non permettere a quell'uomo di toccarla ancora.Barret la afferrò per i capelli e la tirò in piedi di peso, strappandole un gemito di dolore.La ragazza aveva l'impressione che il tempo avesse rallentato, permettendole di notare ogni minimo particolare dell'uomo: dai capelli biondi e corti allo sguardo azzurro e freddo che sembrava trapassare ogni sua difesa a ogni dettaglio degli abiti che indossava.Roger di Barrett estrasse un pugnale che portava alla cintura e, invece di essere spaventata dalla lama affilata così vicina al suo viso, Marian si trovò assurdamente a pensare che quell'arma non si adattava al fodero: il pugnale era semplice, un coltello estremamente tagliente senza alcuna decorazione, creato solo per penetrare nella carne umana, mentre il fodero che lo aveva contenuto era molto più prezioso, rivestito d'argento e decorato con gemme rosse disposte a formare un motivo ornamentale.L'uomo la strattonò per i capelli e Marian pensò che avrebbe dovuto cercare di salvarsi la vita in qualche modo o almeno piangere e gridare, ma ormai era oltre la paura, si sentiva distaccata da tutto, come se non fosse lei a essere lì e stesse semplicemente guardando quello che succedeva a un'estranea.- Tu sei una peccatrice. - Disse Barret con disprezzo. - Per accostarti a me dovrai venire all'altare con l'umiltà di una penitente.Attorcigliò una grossa ciocca dei capelli di Marian attorno alle proprie dita e tirò per tenerla tesa, poi usò la lama del coltello per reciderla.Roger di Barrett lasciò cadere a terra la ciocca che aveva tagliato e ne afferrò un'altra e poi un'altra ancora.- Resterai chiusa in una stanza, senza acqua né cibo e pregherai per la tua anima dannata, poi verrai all'altare strisciando e supplicherai per il mio perdono. Solo allora ti permetterò di diventare mia moglie. E ricorda, piccola, infida lebbra, se non obbedirai a tutto quello che ti ordinerò di fare, sarà tuo padre a subire la punizione per ogni tua mancanza.Finì di tagliare l'ultima ciocca e fece un sorriso sinistro, poi spostò la lama sulla guancia di Marian, sfiorandole la pelle con la punta del pugnale.- Ora va meglio, ma manca ancora qualcosa, qualcosa che ti ricordi sempre a chi appartieni.Premette più forte la lama, tracciandole una linea sanguinolenta sullo zigomo, breve, ma abbastanza profonda perché restasse la cicatrice.Roger di Barret guardò la ragazza, soddisfatto da quello che vedeva: la donna che lo aveva fissato con tanto disprezzo e orgoglio ora era solo un'altra delle sue vittime, tremante e in lacrime, incapace di ribellarsi e totalmente nelle sue mani. Le voltò le spalle e fece un gesto alle guardie perché la portassero via per rinchiuderla nella stanza spoglia dove avrebbe atteso il giorno del matrimonio.

Guy restò immobile sul letto, steso su un fianco a fissare il bagliore del fuoco in lontananza. I fuorilegge avevano iniziato a discutere animatamente su come avrebbero dovuto comportarsi nei confronti di Allan, ma lui non aveva aperto bocca e si era allontanato dagli altri.Per la banda di Robin Hood Allan era un traditore, non valeva la pena rischiare le loro vite per salvare un uomo che li aveva abbandonati per soldi. Inoltre cercare di impedire l'impiccagione avrebbe potuto mettere a repentaglio il salvataggio di Marian: se i fuorilegge fossero rimasti uccisi o feriti nel tentativo di liberare Allan, chi avrebbe aiutato la ragazza?Gisborne avrebbe potuto cercare di convincerli, ma come avrebbe potuto chiedere aiuto ad altri per rimediare a una situazione che si era creata unicamente per causa sua? Era stato lui a rendere Allan un traditore e sempre sua era stata la stupida idea di mandarlo al castello per tenere d'occhio Marian senza pensare ai rischi che avrebbe corso.Col calare del buio, i fuorilegge smisero di discutere e Guy li sentì tornare ai loro letti uno alla volta. Ascoltò il loro respiro che diventava più profondo e lento mentre si addormentavano e il crepitio sommesso del fuoco, ma lui non avrebbe potuto chiudere occhio nemmeno se avesse voluto.Rimase a fissare nel buio, assorto nei propri pensieri, poi si rese conto all'improvviso di non essere l'unico sveglio nel campo. Anche un'altra persona era stesa a letto senza dormire, Gisborne ne era certo, anche se non avrebbe saputo dire da cosa lo aveva capito.- Hood. - Lo chiamò a bassa voce e per qualche secondo non ebbe risposta, tanto da pensare di essersi sbagliato, poi Robin si girò nel letto per voltarsi verso di lui.- Cosa vuoi? - La voce del fuorilegge era secca e amareggiata.- Devo considerarmi vostro prigioniero?Robin ci rifletté per qualche istante, non sapeva nemmeno lui che risposta dare a quella domanda.- Perché lo chiedi?- Il tuo uomo, John, non tornerà finché io sono qui e avrete bisogno di lui per salvare Marian. Mi permetterai di andare via oppure mi ucciderete?Robin fece un sospiro di stanchezza.- Vattene, Gisborne. Sono stufo di essere considerato un assassino assetato del tuo sangue. Prenditi il tuo cavallo e la tua spada e sparisci. Oppure resta, fai quello che ti pare, non mi interessa. Ma ricordati che se rivelerai a qualcuno dove si trova il campo, allora ti ucciderò con le mie mani.- Non ho intenzione di farlo. - Promise