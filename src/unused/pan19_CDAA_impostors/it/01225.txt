, con i suoi vecchi libri perennemente in mano e il sogno di diventare medico, beh, lui viveva con il vecchio. A Gwaine nasce un sorriso amaro sulla bocca, al pensiero che ai tempi Merlin era felice, e che non è diventato medico, ma un fioraio, schiavizzato, a volte, da un amico, perché fosse un aiuto-pasticcere. E forse adesso non è poi così felice. "Stalker" cantilena, come se fosse una delle cose più ovvie in questo mondo cantilenare qualcosa di stupido per dimenticare dei pensieri tristi.

Merlin sorride, perché lui sorride sempre quando qualcuno parla di Gaius. "Abbiamo un amico in comune, sembra." Ed è anche riservato sulla sua famiglia. Come sempre.

Morgana sbandiera di nuovo il cupcake e lo sbatte accanto a della lavanda, ma lo fa con delicatezza, mentre punta con un dito Merlin e sorride. "Tutto." Deve essere una delle sue parole preferite, visto che non fa che ripeterlo. "Voglio che i fiori del mio matrimonio vengano curati da te. E ti pagherò quanto vorrai. Ma alla condizione che Gaius venga con te. Ben vestito e pettinato. Dimmi che i capelli se li taglia, quando l'ho conosciuto aveva questi bellissimi capelli che gli ricadevano sulle spalle." Sorride ancora. "Lo voglio al mio matrimonio."

Gwaine e Merlin si scambiano un'occhiata. E la situazione sembra star diventando troppo intima.

"Voglio anche lo spogliarellista al matrimonio" continua Morgana, ridacchiando. "L'ultima volta ha fatto un buon lavoro."

Merlin scoppia a ridere.















Gwaine ha una teoria, di cui non può parlare con Percival, perché lui è stupido e ancora non gli parla, neanche a lavoro, e quindi la pasticcera si vuole licenziare -come sempre-, perché Gwaine la usa come messaggera a lavoro e basta.

Però Gwaine ha una teoria e deve davvero condividerla con qualcuno. Certo non con Percival. Quell'idiota.

Lancelot sfonda il portone e si butta verso di lui, in una corsa disperata verso il salotto, gridando: "Gwaine! Gwaine, cavolo, stai bene?" e sì, forse attirare lì l'amico dicendo di essere caduto dalle scale ed essersi rotto una gamba, mentre stava sanguinando dalla testa era un stata un po' una cattiveria. Ma altrimenti mica avrebbe risposto, quel grandissimo rompiscatole, perché Gwaine, sono un poliziotto, okay? Non ho tempo per le tue stupidaggini!

"Lance!" lo saluta, mettendosi in bocca un cucchiaio di nutella. E Lancelot lo uccide con lo sguardo, perché lui era davvero preoccupato per lui e... almeno stava bene. Almeno quello. Almeno per ora.

"Perché?"

"Ho una teoria." Dà due colpetti al suo posto accanto a sé e si aspetta che Lancelot si sieda accanto a lui e che inizi ad ascoltare, ma l'amico lo guarda male e gli si vede in faccia che lo vuole picchiare, che vuole distruggergli il bel faccino che si ritrova e nascondere il suo corpo in un campo fuori Londra e... "Ho una teoria" ripete Gwaine e aspetta che gli istinti omicidi di Lancelot si calmino, cosa che succede, come sempre.

Lancelot si siede accanto a lui, accarezzandosi la fronte e chiede: "Cosa?" nel modo più sgarbato che conosce -che non è poi così sgarbato. Neanche un "2 rud 4 u", per quello che sapeva Gwaine poteva essere classificato come un: "Dimmi, tesoro, quello che ti fa stare male", ma non dice niente su questo.

Inizia a parlare della sua teoria sui Pendragon. E Lancelot alza gli occhi al cielo ma lo ascolta, perché è troppo gentile per dire che non vuole ascoltarlo e okay, Gwaine sembra star diventando anche matto. O forse no.

Quindi, secondo Gwaine, il punto è questo: Arthur Pendragon è uno stalker con complessi da ciccione, che crede di non poter essere amato per quello che è. In più, continua Gwaine, deve avere qualche conto in sospeso con la famiglia, perché è impossibile pensare che altrimenti, come migliore amica, abbia sua sorella e che il suo migliore amico sia finito con lo sposarsi -per sbaglio?- con sua sorella. E okay, fin qui tutto fila.

Poi c'era ovviamente la questione di Merlin. Merlin, che era una calamita per i casi umani - "Come te?" "Tu pensi di non essere un caso umano, Lance? Serio?"- e che si vede che Arthur aveva fiutato da lontano. C'era questa strana attrazione, che, boh, non sapeva proprio se era bene o male e per chi fosse bene e per chi fosse male. Un altro punto era ovviamente Morgana di per sé, che sembra avere un contatto nel passato di Merlin - "Nessuno parla del passato di Merlin" "Oltre al suo passato, Lance. Ma mi ascolti quando parlo?"-, e che, grazie a questo legame, sta creando un legame nel presente con lui.

Ora. Quello che Gwaine pensa è che anche Morgana si sia resa conto dell'attrazione di suo fratello per Merlin e abbia deciso che, per Arthur, quella sia una cosa buona. E sta iniziando a gettare esche qua e là. Lo invita nel loro appartamento, passa a trovarlo e parlano per ore, e questa