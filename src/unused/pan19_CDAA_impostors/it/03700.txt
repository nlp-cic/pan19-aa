vive insieme, si muore soli”. In ogni caso no, anche George, il padre del qui presente James Kirk ha un passato in comune con il buon dottore. Era un membro della Confraternita, un Difensore.»

«Che cazzo mi vuoi dire?» ringhiò Jim, improvvisamente irato. «Ho vissuto tutta la mia esistenza al 101 con mia madre.»

«Indubbio.» Pike gli concesse quella verità, ma poi proseguì. «Anche lei era nell'entourage del dottore. Era una specialista per il Progetto Purezza al Jefferson Memorial. Ha conosciuto lì tuo padre, che era di stanza al Memorial per proteggere il sito dagli attacchi dell'Enclave. Ha trovato la morte, così come la madre dell'Esule. James ha portato il figlio e tua madre, incinta di te al Vault 101 dopo che l'Enclave aveva attaccato.»

Jim rimase in un silenzio stupefatto, sommerso da tutte quelle informazioni improvvise. Si accorse a malapena di Leonard che, silenzioso, gli stringeva una spalla. «Perché mi dici tutto questo?»

«Non avrei dovuto dirtele, infatti. Pensavo fossi morto, con tutto quello che è successo al 101. Credo sia un segno del destino.» Il Priore si alzò in piedi e gli rivolse un sorrisetto. «Dopotutto è impossibile prevedere il futuro. Diciamo che potrei avere un lavoro per te, alla Cittadella. Mi potresti essere utile, se somigli almeno un po' a George. Partiamo domattina all'alba, spero di vederti. Può venire anche il tuo amico.»

Kirk e McCoy rimasero in silenzio mentre l'uomo li salutava e li abbandonava alle loro decisioni.

OGGI

Nella Cittadella la vita era piuttosto monotona e noiosa. Nonostante questo, Spock aveva trovato interessante la compagnia della Scriba Uhura e con ella la possibilità di accedere alla Biblioteca."Qui cerchiamo di conservare tutto ciò che è di valore culturale. Per la maggior parte i reperti sono libri, ma anche documenti di stato. I ragazzi li raccolgono mentre sono in ricognizione" gli aveva spiegato la donna e lì Spock aveva deciso di passare buona parte del suo tempo, nell'attesa che venisse trovato un candidato ideale a guidare con lui Enterprise.Il vulcaniano si era spesso rammaricato con suo padre circa la propria natura umana. Era infatti convinto che, se fosse stato pienamente vulcaniano e non afflitto da quello che riteneva uno svantaggio, sarebbe stato in grado di comandare da solo il jaeger. A nulla erano valsi gli sforzi di Sarek nel convincerlo che in ogni caso il risultato sarebbe stato lo stesso.Era il quarantaduesimo giorno della sua permanenza sulla Terra. In tutto quel tempo Spock era uscito solo un paio di volte insieme ai Lyons per verificare con i propri occhi il degrado e la distruzione che permeava il pianeta. I cadaveri dei ghoul a terra, mentre camminava tra le rovine di DC lo avevano profondamente scosso. Per quanto cercasse di reprimere le proprie emozioni, era impossibile non rimanere turbati di fronte alla popolazione piagata dalle radiazioni e dalle razzie dei Supermutanti."Ci sono gruppi di persone dedite al cannibalismo" gli spiegò un giorno Chekov. "Si rifugiano nelle zone più estreme della metropolitana e vivono come tribù.""Non capisco" rispose Spock. Come poteva qualcuno giungere al desiderio di mangiare un membro della propria specie? Per quanto arretrati, gli esseri umani avevano sviluppato la forma societaria, non erano certo alla stregua di animali.Chekov aveva sorriso tristemente. "Quando l'unica cosa priva di radiazioni da mettere sotto i denti è un essere umano, ti adegui."

I giorni passarono, un lento stillicidio. Il Priore Pike aveva lasciato la Cittadella per un paio di giorni diretto al Jefferson Memorial per controllare di persona alcuni stadi del Progetto Purezza che non potevano procedere senza la sua presenza fisica per l'inserimento di alcuni codici di accesso altamente segreti.Quando Pike tornò da Rivet City, fu proprio Spock la prima persona che volle incontrare. Lo raggiunse nei laboratori ancora prima di passare dalle proprie stanze. "Spock! Forse siamo a una svolta. Abbiamo un potenziale candidato."Il vulcaniano sollevò di scatto la testa dal computer sul quale stava compilando alcune equazioni di miglioramento alle funzionalità di Enterprise. "Sono sorpreso, Priore. Avete trovato il soggetto durante il vostro viaggio, immagino.""Esatto." Pike fece cenno a due scribi, che sparirono oltre le pesanti porte di metallo. "Una vera sorpresa, in tutta sincerità. L'ultima persona che mi aspettavo di trovarmi davanti, probabilmente non ti piacerà, ma suo padre era un Difensore della Confraternita prima di morire e, se la classe non è acqua, il ragazzo sarà un ottimo investimento."Le porte d'acciaio si riaprirono con un forte clangore e sia Pike che Spock si voltarono ad accogliere i nuovi arrivati. Un ragazzo non troppo alto, dai capelli biondi e gli occhi più azzurri che avesse mai visto era accompagnato da un uomo che poteva solo definire scorbutico, vista la quantità di imprecazioni che gli usciva dalla bocca. Era il più giovane però ad attrarre l'attenzione di Spock. Un'emozione indefinita gli rimestò lo stomaco e la scacciò con decisione. Illogico."Questo è James Tiberius Kirk" disse Pike, presentando il biondo, che gli rivolse una smorfia. "Jim Kirk.""Lieto di fare la tua conoscenza, signor Kirk" rispose Spock con un cenno del capo."Lui invece è