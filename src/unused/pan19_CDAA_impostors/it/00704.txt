la chiave girare nella toppa, e aspettò che l'anta di legno si aprisse un poco prima di entrare nella dimora.

C'era odore di cera ovunque, e anche di fiori – forse era qualcosa portato giorni addietro, perché nel guardarsi attorno Haruka poté notare soltanto pochi oggetti tra quelle quattro pareti di legno.

Un letto piuttosto grande che occupava la maggior parte della parete di fronte all'entrata, un armadio e una scrivania su cui era situata una piccola lampada, una bacinella con dentro dell'acqua e un paio di sgabelli sparsi a terra.

Più di tutto, però, ciò che gli interessò delle cose lì dentro era Makoto, che aveva pelo per quasi tutta la faccia e i pantaloni allacciati male, nella fretta di un gesto sorpreso.

La luce della lampada colpiva il suo petto scoperto quasi interamente, e rendeva palese l'imbarazzo del suo viso, come lo sguardo illanguidito da chissà che cosa.

Fece un passo verso di lui, quasi volesse saltargli addosso, e Makoto si ritrasse un poco spaventato.

-H-hai detto solo vedermi-

Non che volesse mangiarlo, in realtà, ma non poté fare altro che trattenersi e cercare di non badare a tutto l'odore di lui, intenso, che impregnava l'aria del luogo.

Cercò altro con cui distrarsi.

-Cos'è questo posto?

-Doveva essere una cosa bella, e invece...

-Cos'è?

Non gli diede la possibilità di esulare la domanda, c'erano già stati troppi misteri tra di loro. Uno, per la precisione, e Haruka non era riuscito a tollerarlo. Non poteva permettere che altro li dividesse, anche a costo di insistere.

Vide Makoto cercare di fare resistenza, almeno sulle prime. Poi qualcosa in lui si ruppe – un muro di ansia e paura, forse – e tutta la sua persona si rilassò di colpo, dicendo finalmente quel segreto tanto custodito e tanto odiato. Messo di fronte all'evidenza, si arrese.

Lo disse in un soffio e basta.

-Doveva essere il nostro Luogo d'Amore.

Haruka rimase immobile a fissarlo, incredulo. Aveva udito benissimo: con l'udito fine che si ritrovava, trasformato com'era in un Lupo, era davvero impossibile che qualcosa sfuggisse alla sua percezione.

Makoto sentì l'imbarazzo crescere ancora di più, in sé, per una mancata e istantanea reazione da parte di lui, così si sentì di dover riempire quel silenzio prolungato.

-Ma in realtà non è niente, perché non sono riuscito a farlo come volevo.

Finalmente, una reazione.

-Lo hai costruito tu?

-H-ho impiegato quasi tre anni per riuscire a guadagnare abbastanza soldi per i materiali. E poi sì, ho tentato di farlo da solo.

-Non hai chiesto aiuto a nessuno?

-N-no.

Una parte dell'eccitazione del momento era stata dominata per qualcosa di diverso, in Haruka – quel genere di sentimento che provava tutte le volte che Makoto faceva qualcosa di carino o di premuroso nei suoi confronti, solo che intensificato di mille volte. Volle credere che non fosse per la condizione in cui entrambi versavano, ma fosse qualcosa di davvero intimo e sincero.

Arrivò a crederlo davvero, e non solo perché ne aveva bisogno.

Cominciò a respirare più accelerato, con la coda che si muoveva da destra a sinistra e viceversa. Fece qualche passo verso la parete che si trovava alla sua destra, mettendoci sopra il palmo aperto della propria mano. Alzò lo sguardo per vedere com'era fatta la struttura portante, così da poter dare un giudizio che non fosse semplice complimento.

-Sono solide.

-Hanno resistito all'ultima tempesta della stagione estiva. Bisognerebbe vedere come resiste all'inverno, prima di poterci abitare davvero.

Makoto parlava di qualcosa che sembrava così semplice, a conti fatti, ma anche così tanto complicato. Perché era il motivo per cui loro non stavano ancora assieme, e avevano tardato a unirsi in un vero Legame. Non parlava di amore, dandolo quasi per scontato, ma piuttosto di fatti concreti con cui poter non solo giustificarsi ma pure realizzare i propri sentimenti.

Haruka venne assoggettato da questi pensieri e quindi si diresse verso Makoto.

-C-cioè, questa era la mia idea.

Makoto arretrò, stringendosi le braccia al petto; dovette fermarsi premendo il proprio corpo contro la parete quando lo spazio per fuggire dall'altro finì. Lottò con se stesso per non abbassare lo sguardo, ma poi Haruka si mise in una posizione tale che sarebbe stato difficile guardare altro se non lui.

Il suo odore era ancora più forte e più invitante, tutta la sua persona fremeva per un contatto e lo richiamava, tremando appena. Si stava trattenendo per non saltargli addosso a propria volta.

-Avresti fatto tutto questo da solo?

-Non potevo certo farti dormire in un luogo non sicuro-

-Senza di me?

-Non volevo darti niente che non fosse perfetto...

-Davvero è solo questo il motivo?

Makoto arrossì con più intensità, vinto dal suo tono dolce.

Aveva avuto paura per così tanto tempo, di quel momento, ed era ancora così tanto impreparato a dar mostra dei propri sentimenti e dei propri desideri. Lui era purtroppo una persona a cui servivano appigli forti come scusa, e non gli