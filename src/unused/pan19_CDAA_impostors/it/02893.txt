città che avevano visitato, con le teste vicine e i corpi inclinati l’uno verso l’altro, ma niente di troppo intimo; fino a quel momento la cosa più esplicita presente, ed era sull’account di Yuri, era un selfie del collo nudo di Yuri piegato di lato, in un elegante arco e le dita di Otabek posate su di esso, sfiorandolo appena, il pollice nascosto dietro l’orecchio.

Non era stata scattata con premeditazione: Otabek gli si era solo avvicinato alle spalle, con la sola intenzione di sedersi sul letto dietro di lui e approfittare del fatto che fosse senza maglietta e Yuri stava, come al solito, giocherellando con la fotocamera, catturando il momento per puro caso. L’aveva pubblicata perché era molto artistica, così gli aveva detto, cosa con cui Otabek si era trovato d’accordo; il contrasto tra il colore della loro pelle e l’ombra proiettata dalla sua mano sulla clavicola sporgente di Yuri rendevano quella foto degna di un professionista; c’era inoltre una spontaneità intrinseca in quel gesto che rendeva la foto unica nel suo genere, il sorriso di Yuri svelato solo da un angolo della bocca lievemente sollevato, quasi invisibile al margine.

Inutile dire che nel giro di mezz’ora la foto aveva fatto il giro di tutto il web, e con tutta probabilità era stata stampata e appesa nella camera di ogni fangirl esistente. Yuri l’aveva presa con filosofia, sorprendendo Otabek, e aveva anche aggiunto la descrizione #relationshipgoals with @otabek-altin, scatenando una nuova ondata di isteria di massa, perché con quelle parole aveva messo fine alla guerra tra chi diceva che lui e Otabek fossero solo amici e chi invece sosteneva che ci fosse qualcosa di più. Dopo quello, Otabek si era dovuto sorbire la sua espressione furba e fiera di sé per tutta la giornata, salvo poi sentirlo lamentare perché gli si erano intasati tutti i social a causa delle notifiche.

Ridacchiò nel ricordarsi come Yuri si fosse gettato su di lui sul divano del suo appartamento a San Pietroburgo, con un grugnito frustrato, esigendo d’essere coccolato per tutto il resto della serata.

«Perché ridi?» Gli chiese il Yuri disteso sotto di lui.

«Relationship Goals with Otabek Altin.» Gli ricordò e si beccò un pizzicotto sul fianco in risposta. Boccheggiò nel mezzo di una seconda risatina e scattò involontariamente all’indietro, trascinandosi Yuri addosso; rimase spiazzato quando questi, i capelli tutti spostati verso destra, si tirò sulle ginocchia, le mani che si facevano strada sul suo addome nudo, prima di strizzargli di nuovo i fianchi e strappargli un’ennesima risata sospirata.

«Yu-Yuri!» Otabek provò a ritirare le ginocchia al petto, così da mettere spazio tra se stesso e il corpo di Yuri, senza però riuscirci, perché Yuri scelse proprio quel momento per tornare a distendersi sopra di lui, bloccando il suo movimento.

Sfortunatamente per Otabek, il suo fidanzato non soffriva particolarmente il solletico, quindi non aveva mezzi per difendersi da quelle dita lunghe e ben allenate a trovare i punti più sensibili che lo facevano scattare come in preda alle convulsioni.

Da quando Yuri aveva scoperto che c’era un modo per ridurre Otabek ad un corpo tremante e con il fiato corto per le risate, raggiungere esattamente quello stato il numero maggiore di volte possibile sembrava essere diventato l’obiettivo della sua vita.

Gli stuzzicò lo stomaco, affondando le dita nel suo addome contratto e sentendolo gemere. «Quando la finirai di prendermi in giro, allora la smetterò, ma fino a quel momento…» ed enfatizzò quell’affermazione con una mano a solleticargli il retro delle ginocchia.

«Va be-eh-ne. Yuri. Scusa!» L’ultima parola degenerò in una risata più lunga delle altre che lasciò Otabek completamente senza fiato e fece capire a Yuri che era il momento di smetterla, se non voleva ritrovarselo svenuto per carenza di ossigeno.

Aspettò che prendesse un paio di respiri profondi e che il suo petto ricominciasse a muoversi con un certo ritmo, prima di ricoprirgli l’intero viso di piccoli e veloci baci a stampo.

«Guarda che anche questo mi fa solletico.» Lo informò Otabek, senza però sembrare troppo infastidito da quelle attenzioni. Immediatamente, i baci di Yuri presero concentrarsi sulla sua bocca, fino a quando la sua lingua non provò a sgusciare tra le labbra chiuse dell’altro. Ci riuscì, dopo qualche tentativo, perché Otabek non aveva intenzione di rendergliela facile.

«Meglio?» Gli sorrise.

Otabek alzò una mano per spostargli una ciocca arruffata di capelli che gli oscurava la fronte e gli occhi, perché era già sveglio da parecchi minuti e non li aveva ancora visti per bene, cosa che lo infastidiva. «Meglio.» rispose al suo sorriso.

Yuri alzò gli occhi al cielo, nascondendosi nel suo collo. «Non mi guardare in quel modo…» borbottò e Otabek non ebbe bisogno di vedere la sua espressione per sapere che aveva messo il broncio. Posò una mano sulla sua testa bionda e prese ad accarezzargli la cute.

«Come?» Chiese, un po’ per prenderlo in giro, un po’ perché davvero non capiva a cosa si stesse riferendo.

«In quel modo… non guardarmi negli occhi in quel modo.» Si lamentò lui. Aveva sentito benissimo l’ironia dietro la