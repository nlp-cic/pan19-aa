, tenendo una fiala di liquido verde in alto, per esaminarla in controluce. Annuì con fare soddisfatto e mise la fiala in tasca, muovendosi verso il centro della sala per sfruttare il piccolo giardino pieno di ingredienti alchemici pronti per essere raccolti.

“Fanno molta tenerezza anche a me”, ammise Tsunehito, sebbene col tono di chi constata un semplice fatto. “Allo stesso tempo, tuttavia, non riuscirei mai a poter seguire la crescita di un eventuale figlio. Troppo poco tempo per noi due, non riusciremmo mai ad occuparci di qualcuno che ha bisogno di tante attenzioni, per non parlare dei rischi che potrebbe correre...”

“Rischi?”

“Ci siamo fatti molti nemici, non credi? La mano d'argento, i Thalmor, se ci pensi bene veniamo attaccati persino ogni volta che proviamo ad avvicinarci ad uno degli accampamenti dei Manto della Tempesta! Sarebbe facile, per loro, potersi rifare sulla nostra prole...”

Che il Dragonborn parlasse di se stesso e l'Arcimago come coppia non era una sorpresa per Kaya, già ampiamente istruito da Ruiza in merito; curiosamente, il bardo gli aveva raccomandato di non accennare al fatto, dato che Hide-zou e Hiroki sembravano ignari della cosa e non sarebbe proprio stato il caso di fornire al ladro l'occasione adatta per innervosire ulteriormente Asagi. Ovviamente, il commerciante capiva bene l'importanza di certe nozioni e concordava con il bardo: fingere di essere all'oscuro di tutto era sicuramente la tattica migliore per poter continuare ad osservare la situazione da un punto di vista privilegiato.

Kaya represse un sospiro e si scoprì a desiderare, ancora una volta, la compagnia di Ruiza, col quale aveva un'affinità mentale non da poco. Forse era da sciocchi pensare a certe cose, ma che tra di loro ci fosse qualcosa di speciale era innegabile.

“Hai ragione”, riprese l'Arcimago, con tono comprensivo e, tuttavia, con una punta di dispiacere. “Forse dovremmo donare più spesso all'orfanotrofio di Riften; in fondo, Hide-zou si è già occupato della vecchia Grelod...”

“Sarebbe un inizio.”

L'assassino, nel frattempo, si era recato verso il tavolo da incantamento e stava scegliendo una gemma dell'anima, lasciando che il commerciante si chiedesse cosa mai stesse architettando.

“E forse, uno di questi giorni...” l'Arcimago abbassò il tono di voce fino ad un sussurro. Kaya tese appena l'orecchio, fingendo tuttavia disinteresse nei confronti di quell'intimo scambio di parole, nel tentativo di comprendere se Asagi avesse intenzioni che avrebbero avuto ripercussioni negative sui piani di contrabbando e successo, ma le poche parole che colse con chiarezza sembravano comunicare tutt'altro.

Lasciando i due alle loro discussioni private, forse persino un po' annoiato dal desiderio di normalità dell'Arcimago, Kaya si alzò e si diresse verso gli scaffali ricchi di tomi, decidendo di cambiare lettura e scegliere qualcosa di più coinvolgente. Aprì l'anta di una delle molte librerie a disposizione e frugò: aveva letto molti di quei libri e non aveva intenzione di annoiarsi ancora... e, a dire il vero, gli pareva bizzarro che un Arcimago potesse avere a disposizione solo tomi conosciuti, forse...

Poi lo vide.

“Oghma Infinium”, mormorò nel leggere il titolo di quel libro dalla copertina che aveva l'aria di essere stata rattoppata più volte.

Esistevano molte leggende riguardanti il principe daedrico della conoscenza e fonti attendibili avevano testimoniato che alcuni degli incontri descritti da quei pochi che erano riusciti a sopravvivere ad un incontro con lui erano realmente accaduti, ma trovare proprio quel libro in quel posto era davvero una fortuita coincidenza.

Sbalordito, il commerciante allungò una mano per afferrare l'artefatto, quasi trattenendo il respiro per l'emozione. Sfiorò la copertina e rabbrividì sentendo il potere che essa emanava, pregustando già la nuova conoscenza che gli sarebbe stata donata...

L'esplosione che seguì bruciò tutto.

Kaya non seppe cosa fosse accaduto, ma l'incantesimo prontamente lanciato dall'Arcimago riuscì a proteggerlo quasi totalmente, sebbene non si sapesse che fine avesse fatto il libro daedrico. Ritrovandosi con la veste bruciacchiata in alcuni punti, i capelli spiacevolmente tirati indietro ed una spiacevole sensazione tra le dita, il commerciante riaprì gli occhi e si accorse di avere soltanto cenere tra le dita. Silenziosamente, richiuse l'anta e cercò di scrollarsi di dosso la cenere, sebbene senza concludere molto.

“Arcimago?”

“Immaginavo che fossi tu, Hide...”

“È normale che il tavolo d'incantamenti esploda? Perché è appena esploso...”

“No, non lo è”, fu la secca risposta dell'Arcimago.

“Allora abbiamo un problema”.

“Perché non provi a leggere un libro, la prossima volta? Ho una serie di tomi interessanti...”

Kaya si mise a sedere come se nulla fosse, sperando che Asagi si accorgesse della sorte dell'Oghma Infinium solo in seguito. Nel frattempo, non gli restava che sperare in un pronto ritorno di Ruiza...

“Credo che ne siano rimasti ben pochi”, sottolineò il Dragonborn, senza scomporsi.

“Sono sicuro che...” iniziò l'Arcimago, con aria molto sicura. Tuttavia, si bloccò tutto ad un tratto ed impallidì: “Il libro daedrico!”

Il mago si fiondò verso l'armadio più vicino a Kaya, che finse indifferenza con grande