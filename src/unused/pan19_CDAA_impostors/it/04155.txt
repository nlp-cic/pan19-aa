orizzonte ancora più piccolo, poteva essere qualsiasi cosa.

-Magari non sono i demoni, magari è qualcos'altro.- disse Sansa speranzosa.

-Non illuderti, è l’esercito che sta marciando verso la Fortezza Rossa. Anche un uccelletto come te dovrebbe sapere che lo scopo dei demoni è far sparire la razza umana. Forse riuscirai a entrare nella Fortezza giusto in tempo per assistere in prima persona all'assedio.-

-Perché sei sempre così odioso? Ci provi gusto a mettermi paura?-

Il Mastino con un passo si avvicinò a lei e con una mano sotto il mento la costrinse a guardare verso l’esercito che avanzava.

-Guarda, uccelletto, guarda bene. Credi che sia la cavalleria venuta a salvarti dai demoni? Oppure i tuoi genitori che ti stanno cercando?-

Il Sole, nonostante avesse iniziato a tramontare, era ancora accecante. Forse era per quello che Sansa stava piangendo.

Con la mano del Mastino stretta sotto il mento fece fatica a mandar giù il groppo che aveva in gola.

-Lo so che gli ex-uomini stanno marciando verso la Fortezza. Ho paura! È questo che volevi sentirmi dire? Ho paura!-

Il Mastino allora la lasciò andare e fece un passo indietro.

-Bene. Allora dovresti aver capito che non sono io quello di cui aver paura.-

Una traccia del passato del Mastino. Anzi più di una.

Il Sole era ormai tramontato e Sansa era seduta su un piccolo tronco che aveva trovato poco lontano e trascinato vicino alla macchina. Il Mastino se n'era andato dopo averla costretta a guardare l'esercito dei demoni. Sansa aveva pianto a lungo e in silenzio, per la sua famiglia e per la sua triste situazione. L’indomani sarebbe stato un altro viaggio insopportabile come quello che li aveva portati fin lì e sperava di riuscire a raggiungere la Fortezza Rossa al più presto, non voleva rimanere da sola col Mastino.


...non sono io quello di cui devi aver paura…


Sansa aveva visto la Fortezza Rossa e, sforzandosi un po’, ora riuscirebbe a vedere anche i fuochi che accendono le sentinelle sulle mura, per scacciare la notte. Aveva visto anche l’esercito. Sapeva che marciava sulla Fortezza, che non si sarebbe fermato finché non l’avessero rasa al suolo e falciato tutti quelli che vi abitavano.

Ma non poteva finire tutto lì, non era giusto. Aemon gli aveva raccontato dei Guardiani della Notte, sicuramente nella Fortezza c’era qualcun altro disposto a combattere. L’umanità era davvero condannata?

-Non hai ancora mangiato niente?- il Mastino era comparso dal buio, coma al solito facendola trasalire.

-No-

Il Mastino raggiunse l’auto e ne prese del cibo in scatola. Ne lanciò una a Sansa poi si sedette sul cofano dell’auto per mangiare. Attraverso il mantello, Sansa vide che aveva il machete allacciato in vita.

Mangiarono in silenzio ma a un certo punto il Mastino disse:

-Ti conviene riposare, domattina voglio partire presto per evitare di trovarmi vicino all'esercito di demoni.-

-Potresti chiedere agli uomini della Fortezza qualche arma, o un po’ d’acqua. Sono sicura che ti lascerebbero qualcosa.-

-No, te l’ho già detto, non rientrerò in quelle gabbie. Chi credi che mi abbia dato il soprannome Mastino? Ero il loro cane, facevo il loro lavoro sporco. Avevo una squadra di soldati con cui uscire a cercare cibo, acqua, medicine, qualsiasi cosa di cui i signori della Fortezza avevano bisogno. Non erano cose facili da trovare e la maggior parte delle volte le rubavamo a qualcun altro: bande di criminali, di bambini di strada, mutanti. Noi ci prendevamo tutto semplicemente perché eravamo più forti e meglio organizzati, ma soffrivamo tutti la stessa fame. Loro credevano di averne più diritto, “la Fortezza è l’ultimo baluardo di civiltà e umanità”, dicevano. La verità è che eravamo ladri qualunque e se devo essere un ladro preferisco farlo a modo mio.-

-Non ti hanno esiliato quando hai iniziato la mutazione?-

Lui alzò lo sguardo verso di lei. Nonostante gli scarni rami degli alberi, la notte era buia ma Sansa percepì comunque lo sguardo penetrante del Mastino.

-Non mi hanno esiliato ufficialmente, gli ero troppo utile. Ma hanno fatto in modo che ci arrivassi da solo.-

Poi si alzò il cappuccio del mantello e aprì lo sportello posteriore dell'auto.

-Basta chiacchiere, ho guidato tutto il giorno e ora voglio dormire. Sali.-

Sansa allora si alzò ed entrò dallo sportello che lui chiudeva dietro di lei. Poi anche lui si sedette al posto di guida, serrò bene tutte le portiere e con un lungo sospiro sembrò addormentarsi.

Il Mastino doveva aver tirato fuori dal baule una coperta perché Sansa la trovò appoggiata al suo schienale. Una volta era stata bianca, ma oramai il colore era spento e il tessuto rovinato. Sansa si stese e ci si sistemò bene sotto, per proteggersi dal freddo che sarebbe arrivato presto, poi si addormentò.

La mattina seguente, Sansa si svegliò col rumore della portiera che si chiudeva. Si alzò sulle braccia per vedere fuori il mantello grigio del Mastino che scompariva dietro un albero. Il Sole non si era ancora alzato e la luce era fioca.

Stava per tornare a stendersi quando vide tra gli alberi