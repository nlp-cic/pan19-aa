di sicurezza.

Lui lo guardò con occhioni pieni di preoccupazione. «Che succede?»

«Resta in macchina» gli ripeté senza guardarlo.

Scese dall’auto e dapprima camminò a passò svelto verso il fondo della fila di mezzi di trasporto che si era creata lungo la strada, e poi inizio a correre col cuore in gola.

Non poteva essere, quello era un pensiero troppo assurdo… impossibile… doveva solo essere uno stupido presentimento…

Quando infine vide l’auto del padre di Paige sfracellata contro un muro, desiderò con tutte le sue forze che fosse stato davvero un presentimento.

«PAIGE!» urlò correndo verso l’auto; si avvicinò abbastanza per vederla seduta ancora sul sedile passeggero, era priva di sensi e con il volto rigato di sangue, ma prima che potesse fare un altro passo ancora qualcuno di sconosciuto – forse un paramedico o uno degli uomini dello sceriffo – lo fermò bloccandolo da dietro per le spalle.

«NO, LASCIATEMI ANDARE!»

«Ragazzo, per favore, calmati! Non puoi avvicinarti!»

«NO! PAIGE!» gridò ancora, ma sentire la voce straziante di Stiles, che non gli aveva obbedito e l’aveva seguito di nascosto, gli fece ancora più male.

«PAPÀ! PAIGE!»

Qualcun altro afferrò anche lui – Derek riconobbe in modo vago la voce dello sceriffo – ma ciò non impedì né a Derek né a Stiles di continuare a urlare disperati e arrabbiati, perché il mondo così per come lo conoscevano per loro era appena finito lì.

 

Derek si svegliò di soprassalto e scattò subito a sedere scrollandosi le coperte di dosso; si agitò così tanto da svegliare Cora, che corse subito nella sua stanza.

«Derek!» lo richiamò subito lei, accorata e prendendogli il viso fra le mani per costringerlo a guardarla in faccia. «Va tutto bene, qualsiasi cosa la maledizione ti abbia costretto a sognare, adesso sei sveglio, è finita!»

No, non era finita, era appena cominciata. Anzi, era cominciata di nuovo, stava per iniziare a rivivere la perdita di Paige per una seconda volta. Ed era stata di nuovo colpa sua: avrebbe dovuto insistere per farla venire con lui e Stiles.

Derek scosse la testa e trasse dei respiri profondi guardandosi attorno in modo nervoso. «No, non va per niente bene» mormorò con la voce ancora un po’ roca per il sonno. «E tutto questo è… è…» Ricordò le urla sue e di Stiles. Anche Stiles quella notte avrebbe fatto lo stesso sogno. «È orribile. Devo andare da Stiles». Si alzò da letto e prese a vestirti con gesti veloci.

«Cosa?! Sono le cinque del mattino, cosa sta succedendo, Derek? Non…» ma poi si fermò dal protestare, come colpita da un pensiero improvviso. «Paige?» intuì; lui si limitò ad annuirle poco prima di indossare una maglia. «Sei troppo sconvolto, non puoi guidare: ti accompagno io» si offrì volontaria. «Vado subito a cambiarmi».

Cora guidò sicura ma senza rispettare i limiti di velocità. «Perché ho l’impressione che sia peggio di quanto io stia immaginando?» gli chiese senza distogliere lo sguardo dalla strada.

Derek aveva la mascella serrata. «Paige è morta in un incidente stradale, suo padre era con lei e non credo proprio che ce l’abbia fatta».

Cora esalò una mezza imprecazione. «Stiles mi ha raccontato che l’ultima volta che suo padre era in pericolo ha avuto un attacco di panico».

«Lo so, me l’hai detto».

«E in questo momento credo che sia solo in casa: suo padre ha il turno di notte».

«So anche questo».

Non appena giunti davanti alla casa degli Stilinski, Derek scese dall’auto e tese subito l’orecchio per ascoltare l’unico battito cardiaco presente nell’abitazione: era accelerato, ma si sentivano anche i rumori tipici di una persona che è a letto e si muove tanto incapace di svegliarsi.

Derek si arrampicò fino alla finestra di Stiles, la trovò chiusa e la ruppe senza tanti complimenti per entrare. Il fracasso del vetro rotto finalmente svegliò Stiles, che scattò a sedere urlando con lo sguardo cieco rivolto verso un punto indefinito, ancora in preda al terrore e al dolore del sogno.

Derek l’afferrò subito per le braccia per costringerlo a guardarlo in faccia. «Stiles? Stiles, sei sveglio, ora! SEI SVEGLIO!»

Stiles puntò finalmente gli occhi nei suoi, lo vide e cominciò a fare dei respiri profondi e più regolari; aveva il volto rigato di lacrime. «Sono morti» mormorò scosso con voce flebile.

«Si tratta solo di un sogno, di una maledizione» lo rassicurò Derek, sicuro. «Tuo padre è ancora vivo, Cora lo sta chiamando e fra poco potrai vederlo». Col suo udito da licantropo poteva sentire da lontano che lei stava parlando al cellulare con lo sceriffo. «E Paige in realtà non è tua sorella».

«Ma ho visto di nuovo morire uno dei miei genitori, e lei era la nostra Paige, Derek!» singhiozzò. «Era mia sorella e la tua ragazza, era la nostra Paige… tu… Tu come stai, Derek?»

Lui gli sorrise amaro scuotendo la testa, si sentiva gli occhi lucidi. «Non sto per niente