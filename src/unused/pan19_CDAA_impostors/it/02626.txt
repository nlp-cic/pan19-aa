– Arthur gemette e le sue dita marchiarono la carne dei fianchi nivei di lei.

La donna affondò nel piacere di Arthur, umida, solo per risollevarsi un momento dopo con la forza delle cosce.

Una piccola mano si appoggiò sul petto di Arthur per fare leva, le dita affusolate si attorcigliarono intorno alla peluria bionda. «Lasciatevi andare, mio signore» mormorò, suadente, «non vi trattenete.»

Arthur proruppe in un suono d'impazienza e fece scattare il bacino verso l'alto, un gesto secco che rubò un grido alla donna.

«Più forte, mio signore.»

Arthur provò.

«Non vi piaccio abbastanza, forse?»

Arthur la guardò: era bellissima, i capelli un fiume di fiamme composte. Ma non era lei.

Era solo una delle meretrici che giravano per l'accampamento, offrendosi ai soldati prima del prossimo scontro. Arthur aveva incrociato per caso il suo sguardo – lei che lo fissava da dietro la spalla, sbatteva le ciglia una volta, lentamente, e poi si voltava. Quell'immagine aveva lasciato un'impressione in lui, per il più breve degli attimi, come solo un'altra donna era stata in grado di fare.

Arthur, a caccia di fantasmi del passato, aveva abbassato il calice di vino e aveva fatto la sua scelta. Ma si era sbagliato.

«C'è una dama nel vostro cuore?» chiese ora la donna, allargando le gambe per cadere ancora di più in Arthur. Lentamente, ampi cerchi che avevano iniziato ad accendergli un vortice caldo nel bacino, ma che non erano sufficienti.

Sei un sentimentale, fratello mio.

Arthur abbassò le palpebre. «Sì, c'è una dama. C'era.»

«Se c'è stata una volta, resterà per sempre.»

Arthur riaprì gli occhi. La donna stava sogghignando. «Spero che non sia vero.»

«Pensate a lei, ora, e tutto andrà bene» disse, carezzevole. «Pensate che io sia lei...» La sua voce vibrò. Per un attimo Arthur vi lesse l'ombra di qualcosa, un antico sentimento, un timore e la punta di un'eccitazione oscura, e allora credette di aver visto giusto, credette che quello non era solo un corpo vuoto e che, se l'aveva scelta tra mille volti ignoti, qualcosa doveva avergli fatto scegliere per un motivo.

E il motivo era che, in qualche misterioso modo, somigliava a lei.

«Pensate alla vostra dama» suggerì ancora la donna, mettendogli fretta, facendogli pressione con le parole come con il bacino. Gli prese la mano e se la portò sulla testa. «Fingete che i miei capelli siano i suoi...»

Sì, la morbidezza era così simile da sembrare la stessa...

Poi gli poggiò la mano su un seno, piccolo e pieno, il capezzolo duro sotto le sue dita. Lo fece premere, e gemette appena. «Fingete che il mio corpo sia il suo.»

Sì, se chiudeva gli occhi poteva farlo, poteva vederla sotto le ciglia...

Il ritmo cambiò. Tutto si fece famelico, Arthur che stringeva i seni della donna e lei che si strofinava più forte, vorace, alla ricerca del proprio piacere come di quello di Arthur. Ansimi e calore.

Morgana...

«Dite il suo nome!»

«Morgana...»

«Sì!» esultò la donna.

 

Si rivestì senza guardarlo, scostò la tenda e sparì.

 

Morgana ricomparve mesi dopo. La città bassa bruciava, sotto assedio, e lei se ne stava seduta sul trono con il contegno di una regina. Ma qualcosa macchiava l'eleganza della sua postura: le labbra bianche tirate in un sorriso spaventoso, lo sguardo tetro e violento, la mano che carezzava gelosamente, ossessivamente, una pancia rigonfia.

La spada di Arthur cadde con un fragore di vetri rotti.

«Eri tu» esalò. Sconfitto, una soddisfazione oscura che macchiava la nobiltà del suo onore, perché sì, ora capiva, sì, forse aveva sempre saputo, sì, non avrebbe potuto essere altrimenti...

E poi, la realizzazione arrivò come un affondo di lama.

Il dolore acuto.

«Sì, ero io. La povera meretrice tra i soldati al campo, tanto bella da incantare perfino un re.» La sua risata spenta rimbombò nelle alte volte della sala. Morgana si alzò tenendosi il ventre rotondo. «Era quello che volevi?»

No, non era una domanda.

Arthur fece un passo indietro.

«Chiamasti il mio nome» disse lei, un trionfo senza vita.

Arthur scosse la testa, l'immagine selvaggia che era Morgana si appannò mentre i suoi occhi si inumidivano.

«In fondo, mi ha creato tu» disse la strega, avanzando piano, la testa piegata come a esaminarlo. «Fratello, protettore, amante, traditore.»

Arthur era senza fiato.

No, no, no.

«Hai creato tu stesso le tue nemesi: Morgana...» disse ancora lei. Le pupille enormi nell'oscurità della stanza riflettevano i fuochi oltre le finestre. Si carezzò il ventre. «... E Mordred.»

«No.» Arthur piangeva, scuotendo la testa. Sollevò le braccia tremanti, poggiò i palmi sulle piccole spalle di lei. In un folle attimo ne ricordò la morbidezza e il calore che erano appartenuti a tempi diversi, tempi felici fatti di