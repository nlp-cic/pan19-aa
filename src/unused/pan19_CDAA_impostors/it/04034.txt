-. Dubitava fortemente di poter riuscire ad ingerire (e digerire, soprattutto) tutte quelle vivande nelle sue condizioni, appetito da Custode o no, ma per fortuna scorse del latte e delle ciotole contenenti orzo, avena e more; di sicuro erano alimenti molto più leggeri e salutari da mandar giù.

«Sai, con tutto il tempo che le venerate madri hanno passato a tirarmi per le orecchie e farmi lustrare pentole al monastero per ogni dispetto che ho combinato, avevo quasi dimenticato quanto potessero essere pestiferi i bambini. I nipoti di Levi mi hanno chiuso fuori dalla cucina e mi hanno dato ascolto solo dopo aver promesso di dar loro qualche lezione di scherma. Erano così entusiasti che hanno rinunciato alla colazione e svuotato i loro piatti in un batter baleno! Se lo avessi saputo lo avrei proposto subito, almeno non ti avrei fatto aspettare così tanto» rise «Ti piace, vero? Ho fatto prendere un po’ di tutto, non si sa mai»

La sua domanda fu posta in maniera così speranzosa e ingenua che Neria si sentì in colpa a non poter mangiare tutto; quel sentimento dovette trasparire in qualche modo sul suo volto, perchè Alistair assunse un’espressione dispiaciuta e le chiese: «Non… Non va bene? Ho sbagliato qualcosa?»

«No, no» mentì lei «É perfetto» E lo era davvero. Non aveva parole per ringraziarlo e mai come in quel momento avrebbe voluto non essere malata, anche solo per poter assaporare come si doveva quegli attimi di pace insieme. Era così raro poter viaggiare e riposare con certe comodità e sentiva di star sprecando quella bellissima occasione. «Solo che non credo di poter mangiare tutto da sola, è davvero molto cibo; ti prego, prendine anche tu» e, a voler marcare il concetto, cercò di rassicurarlo afferrando una mora e addentandola. Alistair la scrutò con fare dubbioso, ma non proferì parola e, dopo qualche attimo di esitazione, iniziò a tagliare una fetta di formaggio. Continuarono a mangiucchiare in silenzio per qualche minuto, finchè Neria decise di dover cambiare discorso per risollevare il morale.

«Allora… la famiglia Dryden si è finalmente stabilita per bene, eh?»

«Già. C’è da meravigliarsi che questo posto sia tornato alla vita in così poco tempo. Levi ha ripreso i suoi commerci e la fucina di Mikhael va alla grande. A proposito, gli ho fatto vedere la tua armatura, penso che riuscirà a ripararla» rispose immediatamente lui e Neria notò, con non poca soddisfazione, che sembrava molto sollevato.

«Grazie, avrei già dovuto farla controllare da Herren e Wade, ma con tutti i lavori alla Fortezza…» sorrise, lasciando la frase in sospeso «Mi dispiace di aver avuto poco tempo per parlare con i Dryden e di essermi direttamente rintanata quassù… Piuttosto, si hanno notizie di Avernus?»

A quel nome Alistair raddrizzò la schiena, posò il coltello sul vassoio e masticò con lentezza prima di rispondere: «Non è uscito dalla sua torre e non dà fastidio a nessuno, come al solito. Ad ogni modo, Levi mi ha detto che ha richiesto alcuni ingredienti, ma, a parte questo, non ha causato alcun problema. Penso che stia continuando con le sue ricerche in modo etico, proprio come gli hai concesso»

«Bene» Neria annuì e soppesò quelle parole, prendendo nel frattempo un’altra mora «Devo parlargli. Credo che avrò bisogno del suo aiuto»

Per quanto provasse un misto tra timore e ribrezzo per il vecchio mago, Neria sapeva anche che poteva tornargli utile. Avernus era una figura controversa per lei: da un lato lo disprezzava per i metodi con cui aveva condotto i suoi studi, dall’altro quasi lo ammirava per aver messo la sua sete di conoscenza al di sopra di tutto. Era forse vero che il fine giustifica i mezzi? Neria non avrebbe mai avuto il coraggio di fare del male ad altre persone solo per i propri scopi, per quanto nobili potessero essere, eppure quella era una domanda che faceva capolino nella sua testa sempre più spesso ultimamente, senza trovare risposta... Comunque, con la sua esperienza e i suoi esperimenti sul sangue dei Custodi, sperava che Avernus avrebbe potuto darle delle risposte; dopotutto, se anche l’Artefice era convinto potesse avere molto più potenziale di quanto credevano… L’idea, no, che diceva: anche solo la possibilità di poter trovare una cura per la Chiamata...

«Posso vedere la tua testa macchinare qualcosa da qui, sai» la interruppe Alistair «A cosa stai pensando, a parte al fatto che non ho avuto alcuna dignità nel divorare tutto il formaggio?»

Neria strabuzzò gli occhi: non si era accorta di essersi distratta così profondamente. Decise di sviare l’argomento: era una questione di cui parlare con serietà e con la sua massima capacità di ragionamento e concentrazione, e quello non era il momento adatto; ora, nonostante le desse fastidio ammetterlo, era troppo debole per affrontarlo. Voleva solo rilassarsi e, perchè no, addormentarsi tra le braccia di suo marito, lasciare da parte tutti quei pensieri negativi.

«Oh, sono sicura sia valsa la pena mangiarlo, aveva un aspetto così appetitoso» scherzò «Comunque mi stavo chiedendo se puoi aiutarmi»

«Chiedi pure»

«Quando sei arrivato, stavo preparando un decotto al rosmarino. No, non