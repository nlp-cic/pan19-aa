bene, che questo sia
un giorno festivo? » Morinaga lo strappò al suo rimuginare.
« Ah? Suppongo di sì… Ma aspetta…
» Souichi aggrottò la fronte, lento a cogliere doppi sensi di cui avvertiva il
sentore ma che avrebbe preferito ignorare. « Perché dici questo? »
Morinaga ebbe la decenza di
mostrarsi contrito. « Uhm… Perché ieri non ce l’ho fatta a trattenermi e sono
stato piuttosto rude? »
Souichi sbatté la tazza sul
tavolo. Metà del caffè volò per aria, mancando di poco la manica della sua
camicia. « Non parlare tutto il tempo di queste cose, schifoso! » urlò.
« Volevo solo assicurarmi che non
ti facesse male niente… »
La tazza attraversò lo spazio che
li divideva e centrò il suo obiettivo.

*  *  *

Le lenzuola era andato a
prendergliele volentieri, lieto di allontanarsi dalla fonte del piagnucolio che
aveva disturbato la sua lettura.
Mentre disfaceva il letto, una
constatazione vergognosa balenò nella testa di Souichi: Almeno sono impregnate
solo del mio sudore (***).
Scippò il cuscino innocente dalla
federa con più violenza di quanto meritasse. Avrebbe dovuto correggere
quell’abitudine di prendersela con gli oggetti invece che con le persone
interessate.
Varcò la soglia, il fagotto di
stoffa appallottolato tra le braccia, e vide che Morinaga si era già avviato alla
lavatrice col suo carico: « Ecco qua », gli disse.
« Ah, grazie. »
Lo accompagnò fino al bagno, ma
non entrò con lui. Il tacito accordo era che delle faccende domestiche, panni
sporchi compresi, si occupasse Morinaga, escludendo solo quelle incombenze che
avrebbero violato la privacy di Souichi. Gli stirava persino le camice (****),
ma non metteva piede in camera sua dall’episodio che lo aveva fatto scappare in
Canada per due mesi.
Era bello che Morinaga avesse accettato
che alcuni limiti non andavano superati. Dove avrebbe potuto rintanarsi in caso
di necessità, del resto, se anche quel rifugio fosse stato violato?
Souichi tornò al divano e al suo
libro, ma ormai la concentrazione era svanita.
Sbirciò Morinaga da sopra l’orlo
delle pagine, seguendone i movimenti con lo sguardo mentre passava
l’aspirapolvere. Nonostante il rumore, quando si avvicinò Souichi lo sentì
canticchiare un motivetto sconosciuto.
Non sapeva quali fossero i gusti
di Morinaga in fatto di musica, sempre che ne avesse di specifici. I loro
dialoghi gravitavano intorno al lavoro, o al massimo a cosa cucinare per pranzo
e cena.
Quand’era nervoso o emozionato,
Souichi si lasciava uscire di bocca qualsiasi cosa. Morinaga invece, nonostante
la sua affabilità, era molto più riservato. Se quel suo fratello maggiore
ipocrita o l’ex mentecatto non avessero deciso di farsi un paio di viaggetti a
Nagoya, probabilmente Souichi non avrebbe mai scoperto certi dettagli del
passato del suo collaboratore, né alcuni dei tratti più complessi della sua personalità.
La sua volubilità disturbava
Souichi, ma forse sarebbe riuscito a gestire le sue oscillazioni emotive, se si
fosse preso la briga di conoscerlo più a fondo. D’altro canto, non era già
accaduto che Souichi avesse sottovalutato le sue intenzioni?
Odiava che quei sospetti avessero
ripreso a sedimentarsi, ma c’era stato un precedente e le somiglianze erano
troppe perché non gli sorgesse il dubbio. Souichi non avrebbe tollerato
l’affronto di un secondo stupro.
… Stravaccato tra le lenzuola
aggrovigliate, il sorrisone delle grandi occasioni stampato in faccia, gli
aveva scostato dagli occhi gonfi di stanchezza una ciocca umida. « Sono felice,
Senpai. »
Souichi mise via il libro: doveva
vederci chiaro. « Ehi! » lo chiamò. « Vuoi che ti aiuti? »
« Eh? » Morinaga non nascose la propria
meraviglia. Souichi non aveva mia avuto l’indole della casalinga. « Mi faresti
un piacere. Ma sei sicuro di farcela? »
« Finiscila. » ringhiò. Aveva
le guance in fiamme. « Sto bene! »
Morinaga ridacchiò. « Ok, ok.
Devo andare a fare compere, questo pomeriggio. Perché non mi accompagni? »
Certo che sarebbe andato. Così,
se effettivamente esisteva una ragione valida per avercela con lui, Souichi lo avrebbe
scoperto e punito come meritava.
Detestava brancolare nella
confusione mentre Morinaga si aggirava per casa come un idiota, ubriaco di
gioia.

*  *  *

Com'era prevedibile, il banco frigo
suggerì loro uno spunto di conversazione.
« Che vorresti mangiare stasera, Senpai?
» cinguettò Morinaga, come se dalla sua risposta fosse dipeso qualcosa di più
sostanzioso del cibo con cui gli avrebbe riempito il piatto.
« Mi va bene tutto… » borbottò
Souichi, stanco di arrancargli dietro mentre scorrazzava tra una corsia e l’altra.
Non aveva trovato prove che gli
permettessero di formulare un’accusa valida. Morinaga non aveva fatto alcunché di
sbagliato, a parte ostentare il suo stato di grazia.Il suo fiato caldo che gli solleticava l'orecchio, la voce arrochita dal sonno. « Sono felice. »
Argh! Doveva smetterla di
pensarci. Era più semplice quando gli rimanevano impressi solo i suoi musi
lunghi.
« … Magari del pesce. » In pieno
soliloquio culinario, Morinaga non aveva notato la sua distrazione.
« Qualcosa di semplice andrebbe
bene », lo frenò Souichi. Doveva imporgli delle direttive, altrimenti gli avrebbe
servito un banchetto da un ricevimento nuziale. Spesso esagerava, quand’era
così