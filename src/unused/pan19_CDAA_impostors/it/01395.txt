Sì, è così.»

«A questo scopo, immagino che abbia vegliato sulla tua purezza.»

Valeria si sentì percorsa da un leggero brivido. Era assurdo, perché la calura era quasi insopportabile.

«… Sì, padrone.»

«Questo farebbe di te una candidata adatta a essere donata nuovamente a un uomo degno, quando se ne presentasse l’occasione…»

Bevve un altro sorso e si mosse lentamente, girandole attorno. Valeria rimase ferma. In piedi dietro di lei, Glabro le posò una mano su una spalla.

«… Non allarmarti. Non ho intenzione di allontanarti da questa casa, per il momento.»

Trovandosi così vicino a lei, riusciva ora a percepire il calore della sua pelle sotto il leggero strato di tessuto. La linea delicata del suo collo e della sua schiena. La vita stretta, i fianchi snelli… vi posò le mani, facendola trasalire.

«Dunque, dimmi… non sei mai stata amata da un uomo prima d’ora?»

Valeria deglutì.

«No. Mai.»

 

Gaio la fece voltare.

Si fronteggiarono, ancora una volta.

Gli occhi di lei erano grandi, dalle iridi dorate, bordate da lunghe ciglia nere. Anche questo era un dettaglio a cui non aveva mai prestato attenzione.

«Ti ripeto la domanda in un altro modo, allora» proseguì Glabro. Quella sorta di gioco lo stava intrigando. «Hai mai amato un uomo, Valeria?»

Lei annaspò per qualche istante, forse alla ricerca di una bugia che potesse soddisfarlo. Un rapido guizzare del suo sguardo da lui al pavimento, un’esitazione quasi impercettibile: adesso Glabro era sempre più incuriosito.

«Una volta, padrone. Tanto tempo fa.»

Glabro sorrise appena. Mentiva? Difficile dirlo con certezza. Non pretendeva di comprendere le donne, nemmeno le schiave; ma il suo imbarazzo, il colore sulle sue gote, gli lasciavano credere che potesse essere la verità.

«E chi era quest’uomo?»

«… Soltanto un altro schiavo, padrone.»

Qualcosa nella voce di lei sembrava supplicarlo di non indagare oltre, il che era di per sé sufficientemente sospetto. Valeria doveva rassegnarsi, perché  le avrebbe chiesto tutto quello che gli pareva lecito.

«Hai detto che non sei mai stata amata, però. Dunque lui non ti corrispondeva.»

«No.»

«Un uomo cieco, oppure folle» dichiarò Glabro, accarezzandole il viso.

Con il pollice percorse la linea della sua fronte, lungo l’attaccatura dei capelli, e il profilo diritto del naso. Chi era stato l’uomo capace di ignorarla? Già, un pazzo… com’era stato anche lui. In fondo non sapeva quasi niente di lei.

E che cosa c’era da sapere? Di fronte al suo padrone uno schiavo non aveva personalità, non aveva passato. Lei certamente non aveva mai fatto nulla di particolare per attirarlo: eppure alla fine aveva cominciato a vederla, malgrado gli sforzi di quella ragazza per essere invisibile come l’aria.

«Si possono comandare le persone» disse lei, flebilmente «ma non il cuore…»

 

Cercò di indietreggiare, ma Gaio serrò rapidamente le dita attorno al suo polso.

«Ti ho detto di restare. Te ne andrai quando ti dirò di farlo.»

«La padrona…»

«Ilizia dorme» si sorprese a dire con una certa durezza. «Non sono forse anch’io un tuo padrone? I miei ordini hanno meno valore dei suoi?»

La lasciò andare.

Lei scoprì i denti, rispondendogli con una traccia di asprezza che lo colse di sorpresa. «No, padrone. Resterò.»

Gaio si lasciò andare a una leggera risata, ma priva di divertimento.

Versami dell’altro vino. E continua a bere.»

 

La schiava obbedì, questa volta senza ribattere. Un sorso dopo l’altro, lasciò che il liquido dal colore vermiglio le bagnasse la lingua e le riempisse il palato. Il suo sapore era inebriante e goccia dopo goccia le faceva sentire le ginocchia sempre più deboli, la fronte sudata; una sorta di languore scendeva dalla sua gola fino al ventre e ancora più in basso, tra le cosce.

Alzò lo sguardo sul suo padrone, l’uomo che rappresentava tutto quello che temeva e odiava, tutte le umiliazioni e le ferite e le perdite che aveva subito nella sua condizione di schiavitù.

I loro occhi si incontrarono. Quelli di Glabro erano di un azzurro cupo e impenetrabile, che faceva agitare qualcosa dentro di lei e l’attirava come una falena verso il fuoco.

Si sentiva in trappola. Se avesse continuato a rimanere in quella stanza, sentiva che sarebbe annegata inesorabilmente.

Avrebbe ancora potuto provare a fuggire. Disobbedire e andare incontro a una punizione. Ma non riusciva a costringersi a farlo.

 

Gaio la cinse per la vita, i loro volti così vicini che le loro labbra si sfiorarono. Risalì lungo il suo addome, le strinse un seno minuto in una mano.

Valeria esalò l’aria tra i denti.

L’uomo continuò, trovò il suo capezzolo e lo accarezzò attraverso la stoffa, pizzicandolo tra due dita. Il calice che lei ancora stringeva nella mano scivolò a terra, riversando le ultime gocce di vino sul pavimento. Glabro posò il suo. Voleva dedicarle tutta la sua attenzione.

Le prese il viso con entrambe le mani ed esplorò con le dita la massa intricata, pesante