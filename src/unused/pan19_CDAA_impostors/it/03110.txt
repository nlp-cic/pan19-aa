non ho legato molto con lui, sta un po’ sulle sue. Non c’è niente che non vada fra noi, siamo solo due che siamo in camera insieme, tutto lì! - - Ma Gianluca? Pensavo che fosse lui il tuo compagno! - Mati scosse la testa mentre Juraj fissava Alessio incredulo, senza concepire proprio come ci fosse arrivato. Per lui era impossibile!- No, mi piacerebbe, ho legato bene con lui, ma mi sembra brutto chiedere un cambio di compagno… - Juraj piegò le labbra all’ingiù senza capire minimamente quale fosse il problema.- Ma per favore! Che problemi ci sono? Io lo cambio di continuo, Ale mica se la prende! Te la prendi? - E fu un miracolo che gli venisse il dubbio. Alessio lo guardò incredulo della sua insensibilità e scosse il capo sospirando. - Lascia perdere. Comunque non c’è niente di male, puoi dire che è Gianluca che ha chiesto di stare in camera con te perché siete amici e amen. Non credo che gli interesserà molto visto che non avete legato. - Mati guardò Alessio che suggeriva qualcosa di apparentemente logico, ma si vedeva che non era convinto. Era sempre stato cresciuto in una certa maniera ed ora fare tutt’altro non era facile. - Dai, facciamo cambio noi. Ad Ale non dispiace, è abituato. Gli dirà che mi devi dare lezione di spagnolo e se chiede perché gli dirà che sono cazzi nostri! - Mati spalancò gli occhi shoccato a quell’eventualità, come si poteva rispondere a qualcuno così. Al contrario Alessio si mise a ridere divertito. “Sembra il figlio illegittimo di Sinisa!”- Sono commosso che pensi sempre a me e che mi chiedi il parere! - Disse ironico consapevole che Juraj non avrebbe capito. - Oh, non c’è di che. - Anche se non era sicuro d’aver effettivamente pensato a lui in quella proposta. Mati guardò Juraj interdetto senza capire se scherzasse, Alessio scosse il capo e lasciò perdere, sia pure si stesse divertendo. - È meglio che la motivazione la gestisca io. - Asserì poi Alessio entrando in quella che un tempo era la sua camera e che poi era diventata solo una breve tappa all’interno della stagione. Prese le sue cose non ancora disfatte ed uscì facendosi accompagnare da Mati alla sua camera per prendere a sua volta le proprie cose e fare il fantomatico scambio. - Juraj stai qua per carità! - Ordinò il difensore milanista indicando l’amico che era del tutto intenzionato a seguirlo. Juraj lo guardò corrucciato. - Perché? Se fa domande vi aiuto a rispondere. - - Appunto, stai qua! - E con questo Alessio uscì seguito da un perplesso Mati. - Ma è davvero così ingenuo o lo fa di proposito? - Alessio guardò il cileno allibito. - Ingenuo è una parola carina, ma io userei più ‘ottuso come una merda!’ - Mati scoppiò a ridere illuminandosi tutto, aveva una bella risata ed Alessio capì da cosa doveva essere stato catturato Juraj. “Sono tutte persone positive, comunque. Aperte, allegre o dolci… quelli con cui è stato sono tutte positive. Ed anche Mati lo è. Credo che abbia davvero bisogno di un cambiamento nella sua vita, ma non sa quale e come. Spero davvero che non bruci le tappe, Mati è in gamba e sembra molto dolce. Forse dovrei fargli un discorso?” Si chiese Alessio mentre andavano alla sua camera, si sentiva stranamente responsabile per Juraj, anche se non capiva come mai. - Senti Mati… - Esordì rallentando un po’. - Sì? - Fece subito il ragazzo accanto che era comunque più grande di Alessio sebbene sembrasse più piccolo di tutti quanti. - Juraj è un po’ particolare, l’avrai notato… - Mati rise di nuovo. - L’ho intuito, sì! È questo che mi piace di lui, è diverso dagli altri e ti fa stare bene. Credo che sappia far star bene tutti, non so come fa! Ho visto che va d’accordo con tutti, gioca con tutti, abbraccia e scherza con tutti… - Alessio piegò la testa annuendo mentre trovava conferma di quello che aveva già capito, a Mati piaceva Juraj e più ne aveva a che fare, più gli piaceva.- Sì, è proprio così. Però è anche molto diretto, non filtra. Quel che vuole fare, lo fa subito senza chiedersi se all’altro vada. - La prese un po’ sottile, Mati però sembrò capire cosa intendeva e Alessio si commosse nel realizzare che non doveva spiegare venti volte le cose. - Ho capito che è così, ma mi piacciono quelli con le idee chiare… - Alessio lo prese per il braccio delicatamente e rallentò mentre teneva la borsa in spalla e si fermavano nei pressi della camera di Gustavo. Il corridoio del dormitorio di Milanello era momentaneamente deserto e semi buio, un’atmosfera perfetta per delle rivelazioni. Si fece serio a quel punto. - È questo il punto, è diretto e non filtra, ma è in una fase particolare della sua vita, non ha le idee chiare come sembra, è molto confuso ed ha passato un anno… forse due… senza saper bene cosa voleva e come realizzarlo ed ha provato molte esperienze e credo che con