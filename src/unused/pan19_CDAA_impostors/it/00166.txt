. Tu sei la sua roccia. Lo hai sempre fatto per Octavia. Si fa così, in una famiglia. Peccato che ciò che ti spinge, ora, sia più folle di un amore fraterno. Sei abbastanza vicino da vedere la lista. L’ha compilata ed è questo il motivo del suo pianto. Sei già pronto a credere che, al posto suo, non sapresti cosa fare... quando leggi il tuo nome. Lì, al novantanovesimo posto. Non hai bisogno nemmeno di leggerli tutti, quei nomi. Perché sai che non ci troverai il suo. Questo ti manderebbe nel panico, se fosse una sorpresa. Ma non lo è, la conosci così bene. Ed è assurdo, per te, perché lei ha scritto il tuo. E lo sai che tra voi due, a meritarsi di vivere non sei tu. Che poi, tu nemmeno vorresti vivere in un mondo dove lei non c’è. Forse ne prendi consapevolezza in quel momento, ma lo sai già da tantissimo tempo. Per questo, ti comporti come se fossi il suo scudo.  “Se c'è il mio nome su quell'elenco, allora deve esserci anche il tuo” le dici. La voce arrochita risulta comunque convinta. Non le arrechi il torto di obbligarla a togliere il tuo nome per il suo, perché la conosci, le farebbe ancora più male. Ma c’è il centesimo posto. E se lei vuole te, lì dentro, tu sai che non può non esserci anche il suo. Perché non vuoi vivere nemmeno un giorno senza lei e allora i posti sprecati sarebbero due. “Bellamy, non posso” dice il tuo nome e le lacrime continuano a sgorgarle, mentre trattiene alcuni singhiozzi. E, dio, non ti sei mai sentito tanto vulnerabile come in quel momento. Perché la afferreresti per le spalle, e poi la stringeresti a te, soltanto per sussurrarle inutili rassicurazioni. Perché baceresti via ogni lacrima anche a costo di sembrare un patetico disperato, pur di non vederla in quello stato. Invece ti fai forza, perché è questo che lei è in grado di fare con te. E per questo ne sei diventato dipendente, e per questo la proteggi e la vuoi al tuo fianco. Lei ti rende migliore. Lei ti rende lucido. Lei è reale, quanto te, e come te ha commesso tanti sbagli ma non smette mai di fare ciò che è giusto. E quando le sei vicino, è come se anche tu attraverso lei, potessi redimerti. Non accadrà mai, ma la sua presenza lenisce un po’ i tuoi sensi di colpa e riesci a respirare. Tu sei la roccia, ma lei è la tua ancora. Lei è fondamentale. Per questo ti scrolli di dosso tutte le tue fragilità, le tue debolezze e ripeti, convinto: “Scrivilo”. Lei trattiene il respiro e ti guarda come se ti pregasse di farla finita, di toglierle tutto il dolore che la sta distruggendo piano. Perché è stata un’altra giornata sprecata e, come se non bastasse, la gente muore ricordando che non c’è più alcuna speranza. Tu insisti, perché è l’unica cosa che puoi fare per lei. “Scrivilo oppure lo farò io” dici, allora, guardandola dritto negli occhi, in un soffio di voce. Stavolta è una carezza, perché per lei faresti anche questo: le faresti capire quanto quel gesto sia un tuo bisogno, quanto tu sia disperato all’idea che lei non ci sia in un mondo dove tu respiri ancora. Lei abbassa lo sguardo, capisce, ma nega. Non lo farà. E allora tu sei il disperato e dichiari la tua disperazione senza esitazione. Perché per lei, chissà da quanto tempo, fai tutto questo e non te ne frega più nulla. Scrivi il suo nome graffiando la carta. E ogni lettera è un grido di intenti: lei per te deve esserci. E la guardi mentre scrivi il suo cognome, perché non ci devono essere dubbi. Quella è una dichiarazione: lo vedi, Clarke, cosa è successo? Metti giù la penna e continui a guardarla, sperando che ora che finalmente la lista è stata completata, lei smetta di piangere. Ma sai già che non sarà così, infatti, ti chiede: “E ora che facciamo?” Perché non ha speranza. Si sta perdendo. E lei è la tua strada, se si perde lo fai anche tu. Ma insieme potreste ritrovare la via giusta. Potete? “Ora la mettiamo via e speriamo di non doverla mai usare” le rispondi. Lei ti guarda, le guance umide e arrossate, come se stesse cercando nelle tue parole un appiglio a cui ancorarsi. Può farlo? “Hai ancora speranza?” ti chiede, infatti. No, non ne hai. Ma per lei potresti illuderti di averne. Perché sei un folle, e faresti di tutto per concederle un attimo di respiro. Anche la cosa sbagliata. “Respiriamo ancora, no?” rispondi, approssimando un sorriso. Lei tira su col naso, guarda di nuovo la lista e respira. Questo ti fa sentire meglio. Ma non dovresti, perché sai che non è giusto. E questo ti fa sentire in colpa. Le stringi una spalla, perché anche tu hai bisogno di un appiglio a cui