di dia un consiglio. Sai, uno di quei consigli che i vecchi zii danno ai loro nipotini."

"Guarda che-" Un gesto secco della mano lo bloccò. 

"Cap, lo so che tecnicamente abbiamo pochi anni di differenza, ma... ho molti, molti più anni d'esperienza di te. Lascia che questo vecchio soldato ti faccia la sua bella predica." Steve annuì rassegnato. "Lascia stare Tony Stark. E non perché è vanesio, pieno di fighe, e tutte le stronzate che ti ho detto prima. Lui è fuori dalla tua portata. Ti stavi chiedendo qual'è il vero Tony Strk? Nessuno dei due e tutti e due. Iron Man è il genio con una missione. Ringraziamo il cielo che abbia deciso di essere dalla nostra parte. L'altro è il genio senza una missione."

"A parte entrare nei miei pantaloni, standoti a sentire."

"Non sto scherzando ragazzo. Stark divora il futuro Cap, e non ha tempo di curarsi del passato."

"Al contrario di me?"

Il silenzio del colonnello fu eloquente.

"Ragazzo, se un domani dovessi accorgerti di essere interessato, si sicuro di non avere nessun rimpianto, nulla che ti blocchi. Altrimenti non riusciresti a stargli dietro."


 Sharon 


Tony l'aveva vista di persona solo un paio di volte, sempre molto brevemente e in compagnia. Ma ora, nascosto dietro la visiera dell'armatura, si poteva permettere di studiarla senza dover dare spiegazioni.

Sharon Carter, Agente 13, membro operativo di spicco dello SHIELD.

Tony era in riunione con Fury nel suo ufficio quando la donna era entrata per far firmare delle carte al suo superiore.

Farlo apposta non ci sarebbero riusciti: la fidanzata di Capitan America era esattamente alta, bionda, con gli occhi azzurri e micidialmente bella e competente come lui.

Senza dimenticare la nipote del Grande Amore di Steve. A volte Tony era convinto che la vita non avesse molta fantasia.

Con un cenno del capo la ragazza uscì dall'ufficio.

"Bella." Fu il suo laconico commento.

"Bel bocconcino, si." Approvò Fury. "Peccato che il suo ragazzo potrebbe farci fuori."

"Già."

Tony si congedò dal colonnello, era solo una visita burocratica la sua, e si diresse verso la piattaforma di lancio. Era di pessimo umore. O forse più onestamente, depresso.

Steve aveva avuto diverse donne da quando lo avevano risvegliato dal ghiaccio. Tutte belle, intelligenti e dalla personalità forte e indipendente. Ma sempre brevi avventure, simpatie più o meno profonde. Niente di serio.

Mentre con Sharon usciva già da diversi mesi, tant'era che oramai tutti li consideravano praticamente fidanzati. Da qui la recente depressione.

Già, perché dopo due anni Tony si rendeva conto che la cotta non gli era proprio passata.

Peggio.

Un conto era essere attratti a un uomo (cosa non nuova, tutt'altro, c'erano diversi nomi illustri maschili nel suo portfolio). 

Un conto era essere attratti e avere un'adorazione per una persona (già stato anche lì, un'esperienza esaltante e terribile allo stesso tempo). 

Un conto era perdere completamente la testa per un uomo (successo pure quello).

Il problema era innamorarsi. E Tony aveva il terrorizzante sospetto che i suoi sentimenti per Steve si stessero muovendo in quella direzione.

E Tony teneva troppo a Steve per mettere a rischio il loro rapporto in qualsiasi modo.

Erano amici, compagni. Se lo sarebbe fatto bastare.

E poi, anche con tutta la più buona volontà, Tony non sarebbe potuto passare per un'affascinante bionda.

 


 Pepper 


Steve trovò Tony davanti alla finestra, la mano che giocava distrattamente con il bicchiere colmo. Whisky.

"Tony." Richiamò la sua attenzione. L'uomo non si voltò, ma sollevò il bicchiere come in un cenno di saluto.

"Non l'ho toccato. Non ancora."

Steve sentì come un macigno togliersi dal petto. Tony stava tentando di rimanere sobrio da troppo poco tempo per non essere spaventati da una possibile ricaduta ogni qualvolta ci fossero notizie negative. O meglio, notizie particolari.

"Ho saputo delle nozze."

"Mazel Tov." Lo vide sollevare il bicchiere all'altezza del volto, respirare l'odore del liquido, riabbassarlo. "Happy e Pepper. Chi l'avrebbe mai detto? Cioè, stanno insieme già da un po', quindi non è proprio come se nessuno se lo aspettasse, ma..." Sospirò. "Chi l'avrebbe mai detto."

"Tony."

"Sai Steve, credo che in fondo al cuore ho sempre pensato che se mi fossi mai sposato, sarebbe stato con lei."

Wow. Ok, Steve doveva pensare a Tony in qual momento, l'uomo era chiaramente distrutto e aveva la priorità su tutto.

Anche su quello che provava Steve.

"La ami?" Perché Steve sapeva che Tony teneva tantissimo a Pepper ma non aveva mai capito che i sentimenti dell'uomo fossero così profondi.

"Sì." Per Steve fu come un colpo in pieno petto.

"Mi dispiace Tony." Ed era vero.

"Non lo so Steve, onestamente?" Si era finalmente allontanato dalla finestra. "Non capisco perché sono così giù. Insomma, sono-sono io quello che non ha mai voluto che tra di noi ci fosse qualcosa.