suoi occhi e nella linea sottile delle sue labbra. Là dove le parole non arrivavano – e, con loro due, sembravano non arrivare mai – c’era sempre qualcosa che sopperiva a questa mancanza. La consapevolezza di sapere già troppo. Di fidarsi ciecamente e senza preoccupazioni.

Levi vedeva in lui la sicurezza della vittoria. Erwin vedeva in Levi la certezza della morte.

Era una condanna.


Sacrificheresti me?


Erwin aveva abbassato gli occhi. Levi aveva disolto lo sguardo.


Riusciresti a dare l’ordine?


Ogni vita era sacrificabile per la vittoria dell’umanità.


Riusciresti ad uccidermi con le tue stesse mani, Erwin?


A volte Erwin si era ritrovato ad osservarlo dormire e a pensare a quando sarebbe finita, a quando il mondo avrebbe deciso di porre fine anche a quel sollievo, anche a quell’ultimo briciolo di umanità a cui ancora si aggrappava con tutte le sue forze.


Sì. 


 

Ne avevano parlato solo una volta, in tutti quegli anni. Anche se poi, parlato, sembrava un termine sbagliato, dato che no, ovviamente non avevano realmente tirato fuori nulla di quello che avrebbero dovuto dirsi. Ci erano andati vicini, però, una volta. Ci era andato vicino Levi, sempre Levi, Levi che non si nascondeva mai veramente dalle difficoltà e invece lui, oh lui aveva basato una carriera sul mascherarsi da condottiero valoroso fatto di sorrisi e grandi gesta. Fatto di pietra e ghiaccio e volontà imposte.

E invece Levi, con gli occhi rivolti al soffitto e la testa piegata leggermente all’indietro, la curva del collo che disegnava un arco perfetto insieme al suo torso nudo bagnato di sudore, l’incredibile forza delle sue braccia tese verso le spalle di Erwin, aveva sospirato un “Non ne parleremo mai, vero?” che non ammetteva bugie. Un gemito di piacere aveva fatto alzare appena il tono della sua voce.

Fosse stato solo leggermente meno perspicace, se non fosse cresciuto con la consapevolezza di sapere sempre troppo per vivere una vita normale, troppo per un’umanità che si nascondeva sotto i tappeti, Erwin non avrebbe risposto.

“Tu ne vuoi parlare?”

“No,” Levi aveva spostato lo sguardo su di lui, continuando a far ondeggiare il bacino, “Tu?”

Levi aveva fissato gli occhi nei suoi, prima di farsi scivolare ancora più in basso, prima di lasciarsi prendere ancora più a fondo.

(Ed Erwin – in quel momento e, sul serio, da quando l’aveva conosciuto, da quando l’aveva visto la prima volta – l’aveva amato).

Erwin aveva sospirato, fissandolo a sua volta e sorridendo leggermente, quasi la sua domanda l’avesse oltraggiato personalmente, “No,” aveva risposto “E non ne ho bisogno”.

L’altro era rimasto immobile per un istante, sospeso nella contemplazione se continuare quel discorso (pericoloso, troppo pericoloso) oppure accettare le proprie certezze.

“Ok,” era sembrata una concessione, più che altro, ma Erwin non aveva indagato oltre.

 

Erwin non aveva mai pensato di essere immortale. (Sperava in Levi, piuttosto, ma erano idee folli che ogni tanto occupavano la sua mente e non avevano alcun fondamento reale. Purtroppo). Sapeva che un giorno sarebbe arrivato il momento di lasciare la presa e far andare via la propria vita.

Aveva visto dissiparsi quelle degli altri, abbagliati dalle sue parole e dai suoi ordini, decisi a mettere al primo posto un’umanità che non avrebbe mai ringraziato, ma piuttosto guardato dall’altra parte al loro passaggio. Aveva visto Levi piegarsi ai suoi ordini e osservare la sua squadra morire, come animali da macello privi di nome.

Aveva visto Hanji mascherare una perdita con un sorriso e un finto entusiasmo, e aveva visto i suoi soldati annullarsi uno dopo l’altro.

Aveva visto la morte, l’aveva sentita e sfiorata, una scossa di dolore che dal braccio si era propagata fino al suo cervello, un istante di dolore così puro e intenso che Erwin aveva smesso di respirare. Per un solo istante.

Quando Levi l’aveva rivisto per la prima volta, senza un braccio e insanguinato, mentre la morte aleggiava ancora sopra di lui come un’ombra, Erwin non era stato presente. Era già caduto in un coma leggero, il troppo sangue perso e il dolore e la stanchezza l’avevano fatto precipitare in un sonno profondo. Forse Levi si era soffermato a guardarlo, forse aveva pensato anche lui quelle parole. Forse.

(Erwin, qualche giorno dopo, si era crogiolato per qualche minuto con l’idea assurda che Levi avesse potuto dirgliele, quelle parole, che avesse potuto parlare, invece di mantenere il loro tacito accordo.

Ma era ancora febbricitante, e di certo non aveva veramente pensato a qualcosa del genere, vero?)

(… se però fosse veramente accaduto, a Erwin piaceva pensare che sarebbe stato abbastanza coraggioso da essere sincero, e rispondere “Anch’io”).

Quando si era svegliato, aveva trovato Levi ai piedi del suo letto. Ma solo più tardi, solo quando ormai dalla finestra erano entrati gli ultimi raggi del sole e nella stanza non era rimasto più nessuno, aveva allungato la mano – l’unica mano rimasta. L’altra, quella mancante, avrebbe dovuto sostituirla Levi, da quel momento.

Levi si era avvicinato a lui zoppicando, l