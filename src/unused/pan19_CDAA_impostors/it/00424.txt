."
"Cosa? Stai scherzando, non ci posso credere."
Chuck ridacchiò. "Il nonno si rivolterà nella tomba." Hansen Sr. Sr. era stato un comunista con tendenze anarchiche. Aveva diseredato Herc quando il figlio si era arruolato.

Il silenzio cadde pesante. "Hanno dedicato lo Shatterdome di Sydney a papà."
"L'ho letto."
"Gli hanno conferito la Medaglia d'onore in memoria."
"Quello l’ho visto in televisione invece."
Il ragazzo sentì le lacrime salirgli insieme a un groppo in gola. "Dovevo esserci io con lui. Zio, dovevo esserci io con lui." Chuck non riusciva a perdonarselo.
Scott scosse il capo. "Chuck, tuo padre, ovunque sia, sono convinto che sia più felice che sia andata a finire così."
"Lui era il mio pilota, era mio padre! E l'ho lasciato solo." Questo era il motivo per cui Chuck era andato dall'uomo. Tutti gli psicologi che Sasha gli aveva fatto incontrare avevano cercato di farlo parlare, gli ripetevano che doveva aprirsi, lasciare andare le proprie emozioni. Ma cosa ne sapevano loro?
"Ti sei ferito in un'esercitazione e con quella spalla non eri in grado di sopportare una missione di quel genere."
"Era una scazzottata." Scott si zittì. Lo guardò confuso, aspettando che il nipote continuasse. "Non si trattava di un’esercitazione, era stata una scazzottata con Becket. Quello sparisce, ci lascia con le pezze al culo e poi all'improvviso torna ed è il grande salvatore. Tutti lo trattavano come un eroe-"
"Se non ricordo male era anche il tuo d'eroe."
"-specialmente Mako e sono volate parole grosse e ci siamo menati."

Scott si servì un altro bicchiere di brodaglia. "Sarei un ipocrita se ti giudicassi. Eravate tutti sotto una fortissima pressione."
"Non credo che tu sia l’esempio che papà voleva che seguissi."
Lo zio ridacchiò. "Oh, di sicuro no. Ma sono l’unico che ti può capire in questo momento. E’ per questo che sei qui, no?"
Chuck fissò lo zio, sentendosi nuovamente un bamboccio che aveva appena visto il proprio mondo crollare. Annuì e lasciò finalmente le lacrime scorrere.

L’uomo non lo abbracciò, nè cercò di consolarlo fisicamente. La famiglia Hansen non era nota per i propri slanci affettuosi (al contrario della sua famiglia materna).
"Chuck, hai undici uccisioni. Hai iniziato a pilotare che eri un bambino. Romperti il braccio in una scazzottata è stata la cosa più normale della tua vita. Qualsiasi stronzata che ti stai dicendo, o ti stanno rinfacciando… sbattitene. Hai fatto il tuo e oltre. Consolati sapendo che alla fine tuo padre ha avuto la fine che voleva. E sapere che tu eri vivo e più al sicuro, quanto meno più di lui, sarà stato il suo maggiore conforto."

 

 

"Continua il trionfale tour di conferenze dei dottori Geiszler e Gottliebe in Europa. Accolti come rock-star dalla comunità scientifica internazionale, il loro portavoce ha annunciato che proseguiranno il loro viaggio anche in alcune università del Medio Oriente e dell'Africa. E intanto si studiano le applicazioni in campo medico della tecnologia del Drift."

 

 

Newton Geiszler aveva numerosi dottorati e sapeva/sperava/confidava che gli sarebbe arrivato un Nobel. Forse. Prima o poi.
Ma premio o no, aveva conosciuto (e un po’ sfidato) un boss della mafia, salvato il mondo e driffato due volte, di cui una con una razza aliena: la vita era piuttosto figa dal suo punto di vista.

Hermann lo accusava di non essere empatico e di farsi prendere dall'entusiasmo.
Ma le facce piene di stupore e ammirazione che stava raccogliendo in giro per il mondo provavano il suo punto: Newton era una rockstar e alle rockstar non si applicavano i requisiti dei comuni mortali.

Wei e il Marshall li avevano spediti in giro a promuovere il programma Jaeger presso la comunità scientifica. L’idea era quella di stupire, reclutare e raccogliere consensi per l’attività del Corpo.
Avevano iniziato con le Americhe e adesso stavano facendo il giro via est. In Europa aveva perso Hermann, data l’imminente nascita del primogenito/a dell’uomo. Quindi il suo collega l'aveva lasciato solo a proseguire il relativamente breve viaggio in Africa e Medio Oriente (breve in quanto le università con esobiologia in quei posti erano poche).

Lo scienziato aveva appena finito le quattro lezioni sui Kaiju presso l’University of Central Asia, quando era stato prelevato dal proprio albergo.
Certe zone del pianeta erano ancora considerate calde per gli occidentali, per quanto i Kaniju avessero fatto una grande opera di cambiamo le nostre priorità!, ma Newton non aveva minimamente pensato di correre dei rischi in Kyrgyzstan.
Evidentemente si sbagliava.

Però, dopo la sua recente esperienza molto diretta con i Kaiju, Newton si era reso conto che il proprio metro di paura era andato a farsi benedire.

Era quasi scoppiato a ridere quando si era ritrovato in una stanza piuttosto spoglia davanti un uomo sulla sessantina, con una visibile pancetta, ma anche carisma, che aveva esordito con "Dottor Geiszler, vorrei saperne di più sul drift."

Uno dei più grandi difetti di Newton era che si faceva prendere dall'entusiasmo, seguito dal fatto