l'incarico di lavare un quantitativo di roba sporca tanto sorprendente che lui si era chiesto se l'altro non fosse andato di persona a raccattarla nella città bassa, per assicurarsi di caricarlo di più lavoro possibile.

Merlin aveva dovuto fare cinque viaggi per trasportare tutto nella stanza umida che era stata improvvisata a lavanderia. Molti cari colleghi gli avevano riso dietro, ma nessuno si era interessato ad aiutarlo, ovviamente. O forse il principe aveva dato ordine che nessun altro lo affiancasse per dargli una mano. Conoscendo il soggetto, era altamente probabile.

Andando a riempire l'ennesima brocca d'acqua, per il corridoio aveva incrociato un affannato Leon, diretto di corsa al campo d'addestramento.

“Sua Altezza ha programmato una giornata impegnativa, eh?” gli aveva detto il cavaliere, prendendolo in giro bonariamente – e oh, dèi, Arthur aveva sicuramente detto ai suoi uomini della cosa di sir Oliver.

Doveva avergli raccontato una versione tutta sua, tipo che sir Oliver aveva voluto approfittare della virtù di Merlin, e che così lui si era visto costretto a rinchiuderlo al sicuro da sguardi indesiderati – una versione abbastanza simile alla verità, ora che ci penava, e, uhm.

“Non oso immaginare come sarà l'allenamento per voialtri,” aveva detto il servitore, sperando che un po' di sano cameratismo aiutasse a nascondere il rossore che sentiva spuntargli sulle orecchie.

“Forse il problema sarà solo per sir Oliver,” aveva riposto Leon camminando all'indietro, con quel suo tipico tono complice che però faceva ridere solo Percival. “Su, Merlin, abbi pazienza. Il principe si sarà calmato quando avrà esercitato un po' il suo diritto di proprietà.” E aveva riso apertamente, con ingenuità.

Merlin aveva assottigliato lo sguardo. Leon si era zittito di colpo, era arrossito a sua volta e l'aveva lasciato con un cortese cenno del capo.

E così Merlin era stato lasciato al suo destino – un destino che, più che riguardare Albion e la circolazione libera della magia, aveva a che fare con regali tuniche. E con cuori traditori, che si ostinavano a battere ogni volta che i suoi pensieri vagano al proprietario delle suddette tuniche.

Non poteva farci niente. Forse era questo che significava essere la metà di un altro. Forse il destino di Merlin consisteva solo nell'amare incondizionatamente un idiota che lo faceva sentire poco apprezzato, e nell'amarlo ancora di più per tutte quelle piccole occasioni in cui, invece, l'idiota si prendeva cura di lui. A modo suo.

“Bello scherzo che mi hai fatto, razza di lucertola sputa-fuoco,” inveì tra i denti contro un certo drago.

Due facce di che? Qualche volta sembrava spaventosamente che Merlin fosse l'unica faccia, che non ci fosse nessun tutto da completare. Qualche volta si chiedeva come fosse possibile dedicare la sua vita a un legame a doppio filo che tutti riuscivano a riconoscere, ma di cui lui, ogni tanto, dubitava l'esistenza.

 

 

Ormai l'ora dell'allenamento dei cavalieri doveva essere passata da un pezzo. Anche la pila maleodorante era quasi scomparsa, imprecazione dopo imprecazione. Probabilmente Merlin avrebbe potuto smettere quando voleva, a quel punto. Gaius di certo gli aveva messo da parte una scodella di qualche sua brodaglia fumante, e ora che l'acqua gli aveva reso le mani del tutto insensibili, quell'immagine era più invitante del solito.

C'era qualcosa, però, che continuava a tenerlo ancorato lì. Forse era il suo stupido orgoglio, forse era la voglia di dimostrarsi all'altezza di qualunque compito, anche di un'idiozia del genere. Fatto stava che Merlin non se ne sarebbe andato fino a che non avesse appeso sulla corda anche l'ultimo indumento.

L'irritazione di sapersi innamorato pazzo era un'ottima leva nervosa che lo spronava ad andare avanti.

Era così impegnato a strizzare e strofinare abiti che non si accorse di non essere più solo, e sobbalzò quando il principe disse: “Tutta questa passione dovresti tirarla fuori anche quando ci attaccano nei boschi, invece che andare a nasconderti come un coniglio.”

Se ne stava con la schiena appoggiata alla porta chiusa, le braccia incrociate come se stesse assistendo a uno spettacolo particolarmente interessante.

Merlin storse la bocca, ignorandolo. Se era venuto a scusarsi per aver alzato la voce, aveva iniziato molto male. “Sir Oliver si sarà sistemato in qualche bordello per la notte, a quest'ora,” fece presente in tono neutro. “Quindi suppongo di poter tornare in libertà.”

“Invece di fare tutto il risentito dovresti ringraziarmi, sai,” disse l'altro, con sincerità disarmante.

Doveva essere sicuramente convinto di non aver commesso nemmeno il più piccolo errore.

“Bene,” brontolò Merlin, pulendosi il naso con il dorso della mano, gli occhi fissi alla tinozza. “Allora grazie per avermi costretto a una giornata di lavoro pesante in più, grazie per avermi umiliato, facendomi sapere che considerate il mio autocontrollo e la mia capacità di giudizio insignificanti-”

“Merlin, tu non-” iniziò a protestare il principe, avanzando. “Be', il tuo autocontrollo è piuttosto scarso, devi ammetterlo.”

Il servitore sbatté una tunica contro il legno con troppa violenza, arrossendo. “Non avrete creduto davvero che mi sarei fiondato nel letto di un