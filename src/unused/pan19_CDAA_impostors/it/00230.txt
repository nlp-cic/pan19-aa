gli accarezzava i capelli scende fino a che le sue dita non gli sfiorano le labbra. È divertente come un gesto tanto semplice sia in grado di far scomporre Tobio in questo modo. Arrossisce, si ritrae leggermente, e lo guarda con disappunto.
“Lo dici solo perché sai di avere un vantaggio netto su di me.”
“Ehi, dovrei essere io a dirlo,” si lamenta Oikawa. “E poi vorrei ricordarti che al momento non siamo in competizione.”
Oikawa odia dover rimarcare il fatto che non gli sia mai stato offerto un posto in nessuna squadra professionista e abbia finito per giocare a pallavolo nella squadra della sua università, specialmente quando lo deve fare con Tobio.
“Per il momento.”
Tobio riesce a farsi perdonare abbastanza in fretta, però. Oikawa sa che non si tratta di parole dette a caso, ma che Tobio è la persona che probabilmente crede nelle sue potenzialità meglio di quando non faccia lui stesso. Ogni tanto pensa che forse è per quello che, nonostante tutto, ha bisogno di averlo vicino, ma non si permette mai di riconoscere la cosa fino in fondo.
“In ogni caso, sono sicuro che ti sentirai meglio, dopo aver messo qualcosa sotto i denti,” continua infine Oikawa. “Per colpa tua ho praticamente fatto scorta di dadi per il curry, per cui…”
Non ha bisogno di guardarlo, per sapere in che modo gli occhi di Tobio brillino a quell’affermazione. Si assicura di non essere visto mentre sogghigna tra sé e sé e lascia che Tobio si ricomponga un minimo mentre lui si mette a cucinare.
Quando torna con la pentola di curry fumante, l’altro non ha fatto molta strada; per prendere posto vicino al tavolo basso gli è bastato limitarsi a scendere dal letto. Ogni tanto Oikawa si chiede se il suo monolocale non sia troppo piccolo, ma in realtà si fa domande del genere soltanto quando gli capita di avere ospiti che non siano Tobio. Loro due hanno mai avuto eccessivi problemi a dividere quel poco spazio, anche se si tratta di situazioni che non capitano molto spesso.
Mangiano per lo più in silenzio, commentando distrattamente il primo programma decente su cui si sono sintonizzati e che costituisce per lo più un sottofondo. Tobio sembra aver ritrovato un po’ più di tranquillità ora, sarà che quando si tratta di mangiare sembra regredire a uno stadio di puro istinto. È una cosa che Oikawa non manca di fargli notare e che Tobio non nega, togliendogli tutta la soddisfazione.
“Dillo che vieni qui soltanto perché non sei in grado di cucinare per te,” lo stuzzica, mentre gli tira una guancia. “E io che mi preoccupo per te, stupido Tobio.”
Tobio cerca debolmente di protestare, ma le parole che escono dalla sua bocca non sono molto comprensibili.
“E dire che io sono una persona così impegnata,” continua. “Sei stato fortunato a trovarmi quando non ero in compagnia di qualche ragazza, altrimenti non ti avrei aperto.”
La faccia che fa Tobio in reazione a quelle parole, se da una parte finalmente dà a Oikawa quel poco di rassicurazione - leggasi, soddisfazione - che cercava, dall’altra è una faccia così ferita che davvero, lo fa sentire un po’ uno schifo.
“Sto scherzando,” dice, la presa sulla sua guancia che diventa una debole carezza. “Per colpa tua, ho ben altro a cui pensare.”
Fa finta di notare del riso sull’angolo della sua bocca, usando quel pretesto per baciarlo. Dopodiché, si alza e raccatta i piatti e le pentole per portarli a lavare, lasciando Tobio libero di interpretare quella frase come meglio crede.
Quando torna, Tobio è tornato a rifugiarsi nel suo letto, stavolta senza monopolizzare le coperte, perché palesemente aspetta che Oikawa lo raggiunga là sotto. Gli sta dando le spalle, e per un attimo Oikawa si chiede se non stia ancora rimuginando su cose stupide, ma lo acchiappa tra le sue braccia e nonostante la sua mancanza di delicatezza lo sente rilassarsi e trarre un profondo respiro che ha trattenuto per chissà quanto tempo. Lo fa girare, e Tobio aderisce a lui istintivamente. Sono pochi indizi che permettono a Oikawa di capire che sta meglio, o almeno bene abbastanza per affidarsi alle sue amorevoli attenzioni.
Lo bacia una, due volte, piano, con Tobio che finisce sempre per respingerlo e poi cercarlo come se da ciò dipendesse la sua vita. Sente le sue braccia avvolgersi attorno al collo in una morsa quasi disperata, mentre, lentamente, il ritmo dei baci e del loro respiro aumenta d’intensità.
È più o meno a quel punto della sera che finiscono, in un modo o nell’altro, a cercare conforto nel modo più istintivo che riescono a trovare. Oikawa vorrebbe credere che si tratti solo di un bisogno che nasce dallo sconforto di Tobio, mentre usa quel pretesto per sfogare tutto quello che non riuscirebbe mai a dirgli a parole. Si chiede se Tobio ne abbia una vaga idea, se si rende conto di essere lui, quello insensibile, che gioca con i suoi sentimenti. A volte vorrebbe entrare in quella testa e sezionare ogni suo singolo pensiero; per quanto Tobio si lamenti, di tanto in tanto, di non capire Oikawa, neanche Oikawa può dire di capire il suo kouhai molto bene.
Il letto è piccolo e spogliarsi è abbastanza problematico