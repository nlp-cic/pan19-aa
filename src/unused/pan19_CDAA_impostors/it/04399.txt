.

- Lo so – Mormora a bassa voce - Ma è un caso strano, e mangiare potrebbe aiutarti a concentrarti, e no! Non dirmi che ti rallenta, perché io sono un dottore e so come funziona il metabolismo umano. Ti voglio in forze. – Non aggiunge altro, si limita a spostare la mano dalla mia spalla, e la mia tensione viene allentata all’improvviso, come se avesse tagliato le corde che mi tenevano dritto come un burattino.

Riesce a convincermi, non so come ma due minuti dopo mi ritrovo a divorare anche un secondo pezzo della pizza, scoprendomi più affamato di quanto pensassi. John mi guarda soddisfatto, quel sorrisetto sulle labbra mentre mangia indica quanto lo sia, facendo nascere in me un certo senso di fastidio. Non era mai riuscito a convincermi e né io mi ero mai abbassato ai suoi ordini, assomigliando tanto ad un bambino indifeso, capriccioso e viziato, termini che la maggior parte della gente mi affibbia già dal primo momento che mi sente fare una conversazione che però io ritengo seria.


 



Oh, John… la tua continua ricerca del pericolo ti fa restare ancorato a me, ma è solo questo che ti porta a sopportarmi per tutto questo tempo?


 

Rimane in salotto con me a leggere un libro, poi mi comunica la sua stanchezza e si avvia sbadigliando nella sua camera al piano di sopra. Si addormenta alle 23.05, mentre io rimango sveglio fino alle 2 del mattino per cercare di capire lo strano caso dei Jefferson. Poi, notando che il cibo ha indotto in me una strana sonnolenza e stanchezza (maledetto sia il momento in cui ho deciso di dare retta a John), mi stendo sul divano, raggiungendolo con dei movimenti meccanici, e crollo in un profondo sonno.

Non so quanto tempo passa, ma ad un certo punto uno strano rumore mi fa rigirare nel sonno. All’inizio credo che quel suono sia nella mia testa, ma poi mi rendo conto che non è così ed apro gli occhi. Fuori è l’alba e mi ci vuole un bel po’ prima che miei occhi si abituino alla luce che passa dalla finestra. Mi rigiro dalla parte opposta e sobbalzo a sedere quando vedo che alla scrivania a curiosare il mio portatile c’è un uomo che non ho mai visto prima. Nonostante ciò lo riconosco e lo metto a confronto con la descrizione di Tracy Jefferson.

- Lei! – Dico con un vocione rabbioso, mettendomi in piedi e puntandogli un dito contro.

- Oh, è sveglio! – Esulta, sollevando lo sguardo verso di me e incurvando le labbra in un sorriso entusiasta.

- Che ci fa lei qui? – Chiedo, mantenendo un tono minaccioso. Come risposta solleva un portadocumenti, come ad indicarmi le sue referenze. Con uno sguardo scioccato e confuso, mi avvicino barcollando leggermente per il risveglio brusco.

- Quel foglio è bianco! Mi dica cosa ci fa qui. – Lo vedo stupirsi alle mie parole e ripone nuovamente il portadocumenti nella tasca della giacca, poi si alza e con un dito sistema meglio gli occhiali sul naso.

- A questo punto, se la carta psichica non funziona su di lei, direi che è meglio essere sinceri. – Lo guardo come se stessi ascoltando un pazzo appena uscito dal manicomio, e a quella mia espressione sorride divertito. – Sono qui per aiutarla. –

- Perché la signora Hudson l’ha fatta entrare? – Chiedo affacciandomi dalla porta che conduce alle scale per controllare che la donna sia ancora lì. La sento canticchiare dal suo appartamento e sbuffo sonoramente. Saranno circa le sette del mattino, la signora Hudson è sempre stata mattiniera. E lui è qui dentro da circa un’ora.

- Le mie referenze hanno funzionato su di lei. – A quel punto mi soffermo a guardarlo. Indossa un completo blu con una camicia azzurra, il tutto accompagnato da una cravatta rossa e… da un paio di i

nusuali scarpe di tela dello stesso colore. Il resto della descrizione la conoscete già grazie a Tracy, che non scherzava affatto sul taglio di capelli bizzarro. Dimostrava meno di quarant’anni ma i suoi occhi… sembravano così vecchi, talmente tanto vecchi che la scusa del leggere molto non mi avrebbe per nulla convinto se solo me lo avesse detto. Era così diverso.  – Credo che abbia pensato fossi un agente di Scotland Yard, mi ha subito chiesto se lavorassi insieme ad un certo Lestrade. Ho risposto di sì e mi ha fatto entrare. Non credevo che un tipo come lei dormisse così tanto e così profondamente! – Per un attimo ho l’istinto di controbattere all’ultima sua affermazione, ma il suo discorso insensato mi fa scuotere la testa.

- Quel foglio era bianco. – Dico, ritornando alla mia espressione fredda e calcolatrice di sempre.

- Beeeeh, non funziona su tutti. Molti vedono sulla carta psichica ciò che vogliono vedere, mentre le persone più intelligenti e più geniali vedono solo un inutile foglio bianco. - Non riesco a seguire il suo discorso, né riesco a capire come sia possibile l’assurdità che mi sta dicendo… ma ciò che mi interessa di più sapere in questo istante è ben altro.

- Voglio sapere chi è lei e che ci fa qui. –

- Sono il Dottore! – Dice porgendomi la mano ed aspettandosi che io