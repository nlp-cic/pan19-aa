grazie” fece Jorge, sarcastico, tenendo un po’ più stretto a sé il bambino “Okay, non ne ho mai tenuto uno in braccio, e allora? Non pensavo nemmeno che sarei diventato padre, pensa un po’!”
Valentino lo guardò malissimo, prima di gettare un occhio al bambino, che sembrava essersi più o meno calmato. Abbassando il livello della voce, replicò sempre duramente “Beh, avresti dovuto pensarci prima di farti mezzo regno, o hai ancora quella concezione retrograda che debba essere la donna a pensare a tutto e tu solo a fartela?”
Jorge boccheggiò, senza parole e non per la prima volta da quando quella storia era iniziata.
“Uh” continuò Valentino, buttando un occhio sul bambino “Penso che debba essere cambiato, che dici, ci pensi tu? Tanto ne arriveranno altri e nove, almeno. Devi fare pratica”
E così dicendo, uscì dalla sala del trono camminando ad ampie falcate, e portandosi via i due pargoli di cui si sentiva responsabile, abbandonando il terzo nelle mani inesperte di Jorge. Dopotutto, era stato il bambino a scegliere dove sganciarla.

Rimasto solo con suo padre, Jorge rivolse uno sguardo terrorizzato prima al bambino e poi al Re, il quale se ne andò in fretta e furia, dicendo “Ah, non guardare me, io ho già dato” all’’indirizzo di suo figlio.
Jorge avrebbe voluto piangere.

Dopo essersi armato ancora una volta di tutto il coraggio che aveva racimolato, Jorge si procurò asciugamani puliti e sapone, chiudendosi in bagno con il nuovo arrivato, preparandosi mentalmente e fisicamente al compito che lo aspettava.
Tappandosi il naso con una molletta – rimedio che procurò più dolore che benefici – ripulì, lavò e cambiò il bambino, infilandogli dei vestitini di quando lui era piccolo. Il bambino era adorabile, con i suoi occhi castani ed i capelli sul biondo non assomigliava per niente al principe, che però si perse ad osservarlo.
Aveva certi movimenti, certe espressioni.. Jorge era più che mai convinto che quel neonato fosse davvero suo figlio e la cosa lo terrorizzava, poiché significava l’arrivo di altri nove bambini. Almeno.
Non essendo decisamente pronto a fronteggiare quell’idea, pensò bene di focalizzarsi su ciò che poteva affrontare sul momento.
Ovvero “Dobbiamo trovarti un bel nome, principino”
E il bambino gli sorrise, sdentato.

Valentino era nelle stanze degli ospiti con i due bambini quando Jorge lo trovò.
Le due piccole pesti erano sveglie e del tutto attive e si dilettavano con le dita di Valentino, stringendole e rincorrendole, mentre il principe le spingeva giocosamente al di là della loro portata, un sorrisone sulle sue labbra.
“Posso?” chiese Jorge, facendolo sussultare di sorpresa.
“Il castello è il tuo” fu la risposta pacata del principe, che lo invitò ad entrare.
Ma perché è così freddo con me?  Si chiese Jorge. Non gli sembrava di aver fatto nulla di male, eppure era sempre così scostante con lui!
“Principe Valentino” iniziò Jorge, muovendo qualche timido passo verso l’interno della camera “Se ho fatto qualcosa che ti ha dato fastidio, ti prego di scusarmi. È una situazione del tutto nuova per me, e non so come comportarmi”
Valentino lo guardò, fissandolo intensamente, prima di abbassare lo sguardo “Scuse accettate” gli disse, l’ombra di un sorriso sulle sue labbra “Volevi chiedermi qualcosa?” continuò poi, tornando a guardarlo.
“Si, in realtà si” fu tutto ciò che disse Jorge, prima di prender coraggio e domandare “Hai per caso qualche idea sul nome da dare ai bambini?”
Ed ora non prendetelo per scemo, ma Jorge aveva rinunciato del tutto al suo piano di conquista. Ritrovandosi in meno di un giorno di fronte non ad uno ma a ben tre bambini, con altri nove in arrivo, non se la sentiva proprio di continuare a giocare. Presto, avrebbe avuto dodici figli e, a quanto, pare l’unico che avrebbe potuto dargli una mano era quel principe dagli occhi azzurri, con un caratterino pepato tra l’altro, quindi meglio non alterarlo.
Valentino ridacchiò “Vorrei scegliere il nome della principessa” fu ciò che disse, spostando la sua attenzione sulla bambina che gli stava mordicchiando il pollice “Non ne posso più di chiamarla piccola peste”
Il cuore di Jorge si strinse mentre li osservava, tutti e tre lì, Valentino a giocare con i due bambini come se fosse ciò che sapeva fare meglio al mondo.
“Allora io sceglierò il nome da dare ai maschietti” propose, un sorriso timido sulle labbra.
“Andata!” esclamò Valentino “Allora, il nome di questa futura principessa sarà Federica. Che ne dici? Dopotutto, sei tu il padre”
“Mi piace. E questo monello qui sarà Luis, mentre l’altro lo chiameremo Oscar. Ti piacciono?”
“Si, ma..” Valentino si guardò intorno, interdetto “Oscar dov’è?”
Oh, no! 
Jorge si batté una mano sulla fronte, prima di voltarsi e correre via. L’aveva lasciato solo in camera….

Arrivò trafelato nella sua camera da letto, trovando, fortunatamente, Oscar ancora tra le sue coperte, a parlare mezzo addormentato.
La cosa che lo sconvolse fu però il notare non una ma bensì due coperte rosa nel loro posto