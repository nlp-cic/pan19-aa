. Adesso più che mai. Era comunque la futura regina, lo sarebbe diventata e ciò non poteva cambiare. Non sarebbe mai mutato il fatto che era la sua regina, nel suo cuore che tentava reprimere ogni emozione sbagliata.

Ciononostante le parole di Rowan continuavano a risuonargli nella mente e nell'animo: non posso... non sarò la tua donna.

***

Loghain era seduto, da solo, meditabondo. Il fuoco del camino scoppiettava scaldandolo, mentre in lui vedeva nel crepitare delle fiamme il volto di Rowan.

Il suo desiderio era palpabile, incessante, se lo sentiva addosso come una lingua di fuoco eterno, immortale. Ardeva, ma non lo bruciava, lo logorava incessantemente, frustrandolo e quanto più il suo animo voleva resistere a quella voglia, a quell'amore, tanto maggiore era il dolore che quel sentimento gli dava ogni giorno.

In tre anni non aveva fatto altro che guardarla, ammirarla, stimarla, rispettarla – dapprima come guerriero, è il caso di dirlo – e quando la vedeva non riusciva a smettere di osservarla. La guardava e la desiderava con tutto se stesso.

La amava, non lo negava; era pazzo di lei, e ammettere il contrario sarebbe stata una bugia che forse avrebbe affermato solo a voce alta in caso qualcuno si fosse accorto di tutto, mentre il suo cuore non avrebbe mai smesso di gridare a gran voce la verità.

Non smetteva di desiderarla, la voleva, sentiva quasi come una necessità anche solo sfiorarle il viso, toccare la sua pelle, per poi lambire ogni parte del suo corpo, inebriandosi del profumo di Rowan così fresco eppure così ardente, come il suo essere testarda, che Loghain amava.

Voleva carezzarle i capelli, giocare con i ricci di quella chioma – indomabile come lei, si diceva – e baciare il suo collo, assaggiandola, affamato.

Voleva intrecciare le mani con quelle di lei, lasciarle per carezzare la linea della sua schiena e la curva dei suoi fianchi con minuzia, non perdendosi la benché minima sensazione.

Voleva sentire i brividi della ragazza mentre le sfiorava le natiche, mentre si perdeva a stuzzicarle il seno, mentre sprofondava in lei, mentre lei lo accoglieva. Immaginava il respiro di Rowan caldo e invitante, così come i suoi sospiri che non facevano altro che acuire il suo desiderio.

Immaginava le labbra di lei che si facevano strada sul suo collo, andando verso il suo collo, lasciandogli una scia di baci delicati e umidi al contempo. Immaginava Rowan graffiargli la schiena, imprimendo dei segni nella sua carne, glielo avrebbe lasciato fare, non desiderava altro.

Immaginava i movimenti di Rowan contro di lui e i suoi e il calore crescente della ragazza sotto il suo tocco, mentre la frenesia cresceva e le dimostrava il suo amore baciandola, a lungo, ancora e ancora.

Il ragazzo scosse il capo e imprecò tra sé, consapevole che tutto questo non sarebbe mai accaduto.

Si diede dello stupido, perché poche ore prima aveva pensato di alleviare il suo tormento dicendole quanto l'amasse e nonostante sapesse da sempre che la ragazza fosse promessa a Maric, aveva comunque deciso di confessarle quanto sentiva, sperando che lei capisse.

Non poté fare a meno di pensare che l'oscurità che aveva avvolto loro due prima, mentre le prese le mani tra le sue, adesso lo aveva del tutto inghiottito, schiacciandogli l'anima.

L'asprezza nel tono di voce di Rowan lo aveva ferito molto più delle parole stesse, ma assieme furono più micidiali di una stilettata ben assestata da un assassino celato nell'ombra, pronto a colpire al momento propizio.

E, mentre le braci continuavano ad ardere, lasciava che il suo cuore sanguinasse; nessun guaritore avrebbe potuto mai sapere dell'esistenza di quello squarcio pieno di dolore e curarlo.

***

Rowan intanto era lì, sulla soglia del salone; non aveva più compiuto un passo dopo che si era resa conto che la sagoma dell'uomo accanto al camino era quella di Loghain.

Indossava ancora l'abito di seta rossa e istintivamente si portò le mani sulle spalle nude, lasciate scoperte dal vestito, come se quel piccolo gesto potesse proteggerla da se stessa, dal tumulto delle sue stesse emozioni.

Si ritrovò a fissare un punto imprecisato del pavimento, mentre i suoi pensieri ritornarono a quello che le aveva detto il cacciatore... e a ciò che aveva visto in quella tenda. La luce che veniva spenta non le aveva lasciato alcun dubbio e anche quei sospiri giunti successivamente non le permisero altro se non di andare via, mentre schegge di ghiaccio iniziarono a stanziarsi per dimorare nel suo cuore, attanagliandoglielo.

Non soltanto si era pentita di indossarlo e di essere andata da Maric, ma si era soprattutto pentita di aver sperato di poter essere una gradita ospite, pensando che, nonostante le varie risate in gioventù riguardo quel matrimonio combinato, il principe si fosse accorto di lei e avesse iniziato ad amarla.

Esattamente come era successo a lei.

Fece per andare via, ma sentì lo stridore della panca che veniva mossa: Loghain si era alzato. Probabilmente l'avrebbe anche chiamata.

«Rowan» esordì, confermando la supposizione della ragazza. Aveva imparato a conoscerlo, dopotutto, e avrebbe dovuto rendersi conto che, benché laconico, a lei dedicava sempre più di una parola. Erano sempre le sue parole migliori.

Si voltò, sebbene la tentazione di