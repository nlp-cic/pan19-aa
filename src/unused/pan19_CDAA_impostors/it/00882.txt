, qualcosa nel suo sguardo era cambiato e non sembrava più serena come prima. Non si poteva di certo andare a casa sua, e nemmeno in quella di John.Pagò lui e si avviarono lungo il marciapiede, stretti nei cappotti. Si voltò a osservarla; aveva lo sguardo serio puntato dritto davanti a sé, le sopracciglia contratte, si mordeva il labbro ogni tanto e gli stava a circa un metro di distanza.Durante tutto il tragitto rimasero in silenzio, lui francamente non sapeva cosa dire e lei non sembrava in vena di battute; arrivati al parco si sedettero su una panchina, lei dritta nella postura mentre lui un po’ più ingobbito.«Sappi che ho capito ma non voglio renderti le cose più facili. Quindi, dimmelo tu.» La voce spezzata e gli occhi che iniziavano a diventare lucidi, ma continuava a guardare dritto dinnanzi a sé.«Io…» iniziò esitante. «Io non so cosa fare, a dire la verità.»Doveva ammetterlo, per un attimo aveva pensato di lasciar perdere Sherlock, di mollare tutto e portare la sua roba a casa di Mary; la tristezza che le leggeva dentro non se la meritava, proprio lei, che lo aveva aiutato, soccorso, e che c’era sempre stata –sempre- per lui. Eppure…«In realtà, credo che tu lo sappia ma abbia solo paura di ammetterlo.» un filo di voce, e le lacrime iniziarono a scendere.John cercò in fretta un pacchetto di fazzoletti nelle tasche dei pantalonie si maledisse per non averne portati.«Mary, ti prego, ti prego, non piangere», le poggiò una mano sul braccio e lei si scansò, iniziando a cercare qualcosa  nella borsetta, probabilmente i fazzolettini. Le scappò un piccolo singhiozzo che coprì con la mano.I passanti lo fissavano male ma, al momento, non gliene poteva importare di meno. Le passò un braccio su e giù lungo la schiena e questa volta lei non si tolse.Disse semplicemente la verità.«Io voglio rimanere con lui ora che è tornato e non credo di poter avere una relazione –soprattutto duratura- con qualcuno. Sarei in apprensione ogni volta che è fuori, preoccupato da morire che gli possa succedere qualcosa e così finirei per non vederti nemmeno più.»Lei abbassò lo sguardo e non disse nulla, soffiandosi il naso e continuando a piangere silenziosamente; alle volte si calmava, alle volte piangeva più forte.«Tu non mi ami.» disse infine.E John ne rimase ferito oltre ogni sua aspettativa. Non era vero che non l’amava, solo che non tanto quanto amava quell’altra persona.«Sai che non è così.»«E invece sì. Dimmi che è così, lo esigo!» si voltò a guardarlo negli occhi, il mascara cancellato da un altro fazzoletto che si era passata sugli occhi, i capelli davanti al viso per non farsi vedere troppo da degli sconosciuti in quelle condizioni «Almeno non mi farò false speranze su un tuo ritorno, dopo che ti sarai riabituato alla presenza del tuo amico.» calcò sull’ultima parola guardandolo di sottecchi e capì che Mary aveva intuito.Gli costò uno sforzo enorme, non se la sentiva e soprattutto non voleva, ma lo fece.«Non ti amo.» e glielo disse guardandola negli occhi, evitando di avere esitazioni o ripensamenti e lei… lei sorrise.«Ora potrò odiarti senza problemi.» Fu quasi un rantolo, poi una serie di improperi le uscirono di sfuggita dalle labbra, con vero astio e risentimento. Non lo guardò più, si alzò semplicemente e si allontanò per poi avere un’incertezza e fermarsi.«Se ogni tanto vorrai vedere Michael, mandami un SMS, non chiamarmi.»E si allontanò, la testa di nuovo alta, una mano che si asciugava le lacrime e il passo fermo.Ed ora… ora doveva tornare a casa, vedersela con Sherlock (sperando che quest’ultimo non gli facesse domande e non deducesse niente, come suo solito) e aspettare l’arrivo di Lestrade.Fece un profondo respiro, aveva solo voglia di urlare. Poi si prese la testa fra le mani e chiuse gli occhi.Mary era davvero la donna migliore che gli sarebbe mai potuta capitare in tutta una vita e lui l’aveva lasciata per un sociopatico, che aveva finto la morte senza dirgli niente e che era appena tornato come nulla fosse. Iniziava ad avere dei ripensamenti e, soprattutto, a dare ragione a Sherlock: era un vero idiota.                                                                                                                                *         *         *  Sentì suonare il campanello, poi la signora Hudson aprire la porta e salutare cordialmente l'ospite appena arrivato.Dai passi frettolosi della persona che saliva le scale non poteva aspettarsi altri che Lestrade (Mycroft aveva la flemma in tutto quello che faceva, non poteva essere lui). Infatti nel suo soggiorno entrò proprio l'ispettore, aveva la faccia seria e gli occhi che si muovevano alla ricerca di qualcosa... Qualcuno, che trovò tranquillamente seduto sul proprio divano.«Salve, Lestrade.» lo salutò con tranquillità, alzandosi.Greg lo raggiunse a grandi falcate e lo sbatté contro il muro facendogli picchiare la testa e, poi, ricadere sul divano, continuando a scuoterlo.«Salve? SALVE?!»«Abbassa il tono di voce!» Sibilò infastidito, massaggiandosi il capo.«Io non abbasso un cazzo, Sherlock! Come fai a essere vivo? Come fai a essere qui?