finire bandito a vita dalla biblioteca. Cosa che, a essere sincero, non gli dispiacerebbe più di tanto.
«E se non fossi stato cieco...» puntualizza sorridendo.
«Oddio! Scusami amico!»
Il battito cardiaco di Foggy impenna e la sua temperatura corporea si alza sensibilmente. Almeno per i sensi potenziati di Matt.
«No, Foggy, non ci sarei stato» risponde scuotendo la testa e continuando a sorridere.
«Come no?» ribatte il suo compagno di stanza genuinamente indignato. «È una 
delle mie cinque migliori pick-up lines.»
«Non oso immaginare le altre...»
Non ridere sta diventando persino più faticoso dei suoi allenamenti quotidiani.
«Non hai bisogno di immaginarle. Stasera c'è una festa a cui andremo...»
«Ah sì?» chiede, a metà tra l'ironico e il preoccupato.
«Sì, e potrai vedermi in azione» conclude Foggy, facendogli l'occhiolino.
Matt non dovrebbe saperlo, ma lo sa, e scoppia a ridere di gusto, contagiando anche Foggy.
Altra ondata di "SSSSSHHHHH!" e indignazione e, questa volta, arriva anche un vecchio bibliotecario emaciato ad indicare loro l'uscita invitandoli caldamente a non fare ritorno fino a quando non avranno imparato a comportarsi decentemente.
E loro in biblioteca non erano mai più tornati.


«Non avevo mai...» Matt si interrompe e sarà forse colpa del post-bornia, ma a Foggy sembra che ci sia un pizzico di ironia nella sua voce. «Non avevo mai visto una stella cadere prima d'ora.»

Note: dedicata a sorellah e a will p perché entrambe hanno ispirato la scrittura di questa gigionata.

Deve arrendersi all'evidenza. Non può certo continuare a mentire a se stesso per sempre. La verità è palese e incontestabile: sta diventando vecchio e non regge più l'alcool come una volta.
Foggy sbuffa, l'alito che sa di... morte, probabilmente, e la testa che la sera prima deve aver fatto da palla in una partita dell'NBA, non c'è altra spiegazione. Ha la vescica così piena che trova stupefacente il fatto di non essersi ancora pisciato addosso. O almeno spera di non essersi pisciato addosso.
Deve andare subito in bagno, ma c'è un problema: andare in bagno vuol dire alzarsi dal letto e l'impresa, al momento, gli sembra titanica. No, titanica è riduttivo.
Foggy fa un lungo respiro e decide di partire dalle piccole cose.
Apre un occhio, poi un altro. Ottimo.
Sposta il braccio destro per afferrare il piumone. Le cose si stanno complicando, ma ce la può fare. Solleva il piumone. No, non è così semplice. Il maledetto piumone oppone resistenza. Inspira profondamente, raccoglie le forze e riprova. Questa volta, il bastardo cede. L'allenamento in palestra inizia finalmente a dare i suoi frutti.
Ora arriva la parte difficile.
È certo di potersi alzare dal letto senza morire. Beh, quasi certo. Poggia un piede a terra e... gli viene da vomitare.
Basta, non ne può più di questa lenta agonia. Deve darci un taglio, un colpo secco, uno strappo netto, come quando Marci gli ha fatto la ceretta all'inguine.
Come c'è riuscito non lo sa neanche lui, ma, con uno slancio degno del più dopato dei ginnasti, si è alzato dal letto, ha corso (saltellato, in realtà) in bagno, pisciato (dentro al water per di più, anche se ha dovuto sedercisi sopra) e non ha nemmeno vomitato. È così fiero di se stesso che, quando torna in camera, non si accorge del piumone che ha abbandonato in mezzo alla stanza, ci inciampa e finisce col culo sul pavimento, facendo un rumore molto simile a quello di un bombardamento aereo.
«Foggy? Tutto bene?»
La voce di Matt è lontanissima, sembra provenire dall'altra parte della galassia e non da un paio di metri di distanza.
«Potrei essere caduto» mugugna massaggiandosi le natiche.
«Non avevo mai...» Matt si interrompe e sarà forse colpa del post-bornia, ma a Foggy sembra che ci sia un pizzico di ironia nella sua voce. «Non avevo mai visto una stella cadere prima d'ora.»
No, non è colpa del post-sbronza: Matt lo sta proprio perculando.
«Punto uno.» urla per sovrastare le risate di quell'infame del suo migliore amico. «Tu non hai visto proprio niente. Sei cieco.»
Tenta inutilmente di rialzarsi e finisce con l'assumere una strana posizione, a metà tra il seduto e il coricato. Come una sorta di sirenetta languida, una Maya Vestida con la maglietta degli Hellions.
«Senza offesa, eh» aggiunge, riuscendo finalmente a guardare nella direzione del compagno di stanza.
«Nessuna offesa, amico» replica Matt, sollevandosi a sedere.
«Punto due.» continua alzando l'indice e il medio della mano destra «Sono biondo, ma non sono Claire Danes.»
«Chi?» chiede Matt, inclinando la testa di lato in quel suo modo tutto particolare di ascoltare il mondo.
Foggy sbuffa: a quel ragazzo mancano proprio le basi della cultura pop.
«Non hai visto il trailer di Stardust?»
«Ricordi il punto uno?» replica Matt