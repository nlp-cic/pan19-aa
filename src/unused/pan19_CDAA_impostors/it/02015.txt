tu mi guardi come se fossi la cosa che desideri di più al mondo e poi… poi… POOF! Abbassi lo sguardo e sparisci nella tua testa, o chissà dove. Come se io non fossi qui, Cristo!» asserì Dean in tono duro, esasperato, lasciandolo a bocca aperta. «Se vuoi qualcosa, perché cazzo non allunghi una mano e la prendi?!»Fu la fantomatica secchiata d’acqua gelida. «Perché… perché non posso rischiare di perderti» sussurrò Castiel, ancora ad occhi sgranati, sotto shock, con quella che fu una rivelazione anche per se stesso.«Mi fai girare le palle» ringhiò Dean. «Mi fai girare le palle ad elica» rincarò. «Certe volte ti guardo e so che potrei farti male. Potrei farti male in così tanti modi che mi spavento, capisci? Che razza di persona sono? Dove cazzo ho imparato tutto questo? E tu sai. Mi stai nascondendo qualcosa, lo so. E mi fa venire ancora più voglia di farti male. Ma non ci riesco. C’è qualcosa dentro di me che mi dice che non ti devo toccare, che non mi devo azzardare, non devo osare. Che te lo devo. Eppure sei mio. Nulla nel modo in cui mi tocchi e mi stai addosso mi da fastidio. E non è normale» si infilò le mani tra i capelli, tirandoli con forza. «Non ha senso. Tutto questo non ha senso. Quello che dico non ha senso» gemette, piegandosi sotto una nuova fitta d’emicrania.Castiel agì immediatamente, prendendolo tra le braccia e attirandolo sul suo petto. «Shhh… shhh… va tutto bene… andrà tutto bene…» sussurrò con voce tranquillizzante e, per la prima volta, l’amico cercò di respingerlo, tentando di allontanarsi da lui.«No. Basta. Non fare così» smozzicò, puntellando i palmi contro il suo torace per scostarsi, ma senza abbastanza forza.«Silenzio» intimò Castiel accarezzandogli la fronte, e in quel momento desiderò avere anche solo un briciolo della Grazia che una volta gli avrebbe permesso di addormentarlo ed acquietare le sue sofferenze. «Mi dispiace» mormorò cullandolo, quando Dean lasciò crollare la testa sulla sua spalla, chiudendo gli occhi, esausto. «Mi dispiace così tanto» bisbigliò, soffocando la voce tra i suoi capelli e serrando le palpebre per arginare le lacrime. Mi dispiace di non essere abbastanza.«Fottiti» biascicò il ragazzo, ma strinse le braccia attorno ai suoi fianchi, aggrappandosi alla sua schiena quasi con disperazione. «Va’ al diavolo, Castiel Thursday…» rincarò, scostandosi appena il tanto da incontrare il suo sguardo «… chiunque tu sia» concluse, piantando un palmo sulla sua nuca ed attirando la sua bocca sulla propria.Lui mugugnò sorpreso, ad occhi sbarrati. «Cosa… come…?» ansò, confuso.«Sta’ zitto» ringhiò il cacciatore spingendolo giù, e l’amaca dondolò lievemente sotto il loro peso. «Non vado da nessuna parte. Quindi allunga quelle cazzo di mani e prendi quello che ti pare. Capito, Cas?» ordinò quasi, scendendo di nuovo a catturare le sue labbra, con un impeto che rasentava la violenza.Castiel gli incorniciò il volto tra i palmi, frastornato, indeciso se respingerlo o meno. Non riusciva a pensare, blackout totale, ed il suo corpo sembrava aver preso il comando. La sua bocca si schiuse di propria volontà, avida, e – ancora prima di accorgersene – aveva le dita infilate tra i tra i capelli di Dean. Il suo cervello annaspava, stravolto, ma il resto di lui sembrava sapere esattamente ciò di cui aveva bisogno e lo pretendeva con la frenesia di un drogato in astinenza.«Wow…» ansò Dean dopo qualche minuto «Niente male per un verginello» ironizzò, senza fiato.«In un paio d’anni s’imparano un sacco di cose» rispose lui, poi lo scrutò seriamente. «Cosa stiamo facendo?»«Devo raccontarti la favoletta delle api e dei fiori o preferisci un disegnino?» replicò l’altro, inarcando un sopracciglio.«Tu non lo vuoi davvero» asserì Castiel.«Ah, no? Ma pensa, credevo di sapere ancora cosa voglio, anche con il cervello spappolato» ironizzò il cacciatore.«A te piacciono le donne» continuò l’amico.«Sì. E mi piaci tu» scrollò le spalle Dean.«No, non è vero» Di me non ti frega un accidenti, concluse tra sé, sgusciando via dalla sua presa.Il ragazzo sbuffò. «Senti, non so che razza di cazzone fossi prima, ma… dico sul serio, okay?» asserì, afferrandogli un polso per trattenerlo, la voce che si affievoliva sulle ultime parole, carica d’imbarazzo.Castiel scosse il capo, distogliendo lo sguardo, come a voler scacciare quella dichiarazione, ma non riuscì ad allontanarsi. Aveva troppo bisogno di tutto quello, di calore umano, e soprattutto di sentirsi importante per Dean.«Cas…» lo chiamò gentilmente questi, inclinando il capo per cercare i suoi occhi, come aveva fatto tante volte, anni prima, quando davvero gli importava. E lui si morse ipnoticamente un labbro, tormentato.Non posso, non posso, questo non è Dean, si disse, mentre lui gli accarezzava l’interno tenero del polso