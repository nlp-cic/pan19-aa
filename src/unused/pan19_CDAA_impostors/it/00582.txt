per poter essere così tanto biondo, ma non le importava. Il colore dei suoi capelli non aveva alcuna importanza.

Quello che era importante era che fossero entrambi salvi. Era il sorriso sul viso di Ymir ogni volta che li guardava. Era il bambino tra le sue braccia, che aveva solo poche settimane, ma era già pieno di energia.

“Oh, Marco, Marco…” Ymir si era alzata e aveva preso il bambino dalle braccia della moglie. “Quanto ci hai fatte preoccupare.” La giovane donna si era avvicinata alla culla del piccolo, appoggiandolo poi dolcemente sul materasso. Il piccolo aveva allungato le braccia verso di lei e Ymir non poteva fare altro che prendere quelle piccole mani tra le sue. “Dormi bene, tesoro mio.” Gli aveva baciato delicatamente il viso, prima di coprirlo bene e lasciarlo riposare al sicuro nella sua culla.

Nessuno poteva sapere che quella sarebbe stata l’ultima notte in cui le regine mettevano a letto il loro erede.

 




Il potere non era eterno. Non quando doveva mantenere giovane un corpo che avrebbe dovuto lasciare questo mondo molti secoli addietro.

Aveva atteso fin troppo prima di agire, e ora poteva solo guardare le sue mani raggrinzite. Le mani di una vecchia. Delle mani che odiava. Un aspetto e una voce che odiava.

Aveva rinunciato a tutto pur di poter essere per sempre giovane e bella. Tutti i legami che aveva avuto una volta erano scomparsi per il naturale corso del tempo. Era rimasta solo lei. E solo lei sarebbe per sempre rimasta.

Ma aveva bisogno del fiore.

E il fiore ora viveva nel principe.

Aveva con la magia aperto la finestra della camera da letto delle regine, dopo essersi assicurata che tutto il castello dormisse. Cautamente, incappucciata per non essere riconosciuta da nessuno, si era avvicinata alla culla in cui dormiva il principe e lo aveva guardato. Dormiva anche lui profondamente.

“Blume, leuchtend schön 
Kannst so mächtig sein 
Dreh die zeit zurück 
Gib mir was einst war mein…”

Aveva intonato la canzone, con la voce rauca che tanto odiava, e improvvisamente i capelli del bambino si erano illuminati. Aveva sorriso soddisfatta. Aveva avuto ragione nel credere che il potere del fiore fosse ancora vivo.

Con un paio di forbici che si era portata appresso, aveva tagliato una ciocca dei biondi capelli.

Scoprendo con orrore che non appena erano stati tagliati erano diventati neri. Come neri lo erano diventati nel punto dove li aveva tagliati.

Solo una possibilità le rimaneva, pensò mentre guardava il bambino che ancora dormiva.

Poteva solo portarlo con sé, tenerlo al sicuro dove nessuno avrebbe mai toccato i suoi capelli.

Lo aveva preso in braccio, togliendolo dal calore e dalla sicurezza del suo comodo giaciglio. Questo era bastato per farlo svegliare e piangere.

E il suo pianto aveva svegliato le sue giovani madri, quando però era troppo tardi.

La strega era già alla finestra quando Ymir si era alzata di scatto dal letto per correrle incontro.

E quando la regina raggiunse la finestra, della strega non c’era già più alcuna traccia.

 

La capitale del regno si stava svegliando accarezzata dalla luce dorata del sole. Sembrava quasi che su quel regno non ci fossero mai nuvole, e se anche passavano, lasciavano sempre il sereno entro poco tempo. E in quel periodo dell'anno, era meglio portare a termine tutti i tipi d'affari di prima mattina, prima che il sole riscaldasse troppo.

Soprattutto, prima che riscaldasse i tetti.

“Jean, sbrigati.”

Un ragazzo alto, biondo e muscoloso aveva appena finito di arrampicarsi sul tetto più alto del regno, subito seguito da un ragazzo moro, ancora più alto di lui. Scrutava attentamente gli altri tetti, le strade. Aveva l'orecchio teso, pronto a captare qualsiasi rumore.

“Come cazzo fate ad essere così pimpanti? E' la fottutissima alba e ieri sera abbiamo esagerato tutti e tre con l'alcool.”

Un ragazzo dai capelli bicolori aveva finito di arrampicarsi con l'aiuto del moro, e avrebbe voluto continuare a lamentarsi se solo non fosse stato immediatamente rapito dal panorama che gli si presentava davanti agli occhi. Il regno si estendeva sotto di lui, circondato dall'acqua limpida e cristallina che lo attorniava. Non aveva mai visto nulla di simile e si chiedeva come fosse possibile che esistesse tanta meraviglia. Il mondo da cui proveniva lui non era mai così splendido, tutt'altro.

“Potrei abituarmi ad una vista del genere. Secondo voi, vendendo la corona quanti soldi possiamo farci?”

“Prima rubiamola, e poi potremo pensare ai soldi.” Il biondo aveva iniziato a camminare cautamente sulle tegole, cercando di non fare rumore.

“Reiner, ho deciso cosa voglio fare dei soldi che mi spettano.”

“Sentiamo.” Il biondo aveva alzato gli occhi al cielo, prima di guardare il moro che gli camminava accanto e sorrideva lievemente, mentre Jean camminava dietro di loro e osservava la città e i confini di essa. Oltre le mura della città c'era il mare. Una distesa azzurra che si estendeva a perdita d'occhio. E dall'altra parte, oltre il ponte che la collegava alla terraferma, il verde degli alberi si scontrava con l'azzurro del cielo.

“Voglio comprarmi una casa. Di quelle altissime. Così posso godermi il panorama ad ogni ora del