giorni. Abbiamo fatto cose peggiori e assecondato le pazzie di Rufy per molto meno! Il motivo mi è ancora oscuro, ma Koala ci tiene a questa cosa… e io voglio dimostrarle che posso farcela!»
Osservò i suoi fratelli, voltando il capo alla sua destra e alla sua sinistra, uno per niente offeso dal commento di poco prima, l’altro non del tutto convinto dal discorso del fratello, nonché futuro avvocato di successo.
«Mi impietosisci troppo con le tue parole…» disse, riducendo gli occhi a due fessure.
Sabo cercò di rendergli la cosa più facile. «Potrai prendermi in giro quando canto sotto la doccia…»
Il lentigginoso si stupì, non solo perché il fratello aveva effettivamente ammesso una cosa che negava da quando erano piccoli, ma soprattutto per avergli praticamente concesso di umiliarlo quasi ogni giorno. Forse perché sapeva che per Ace ballare e cantare erano delle attività di per sé umilianti.
«D’accordo, mi hai convinto!» asserì, mollando una pacca sulla spalla al fratello. «E può aiutarci anche Marco. Sembra uno stoccafisso, ma in realtà non se la cava male…»
«Anche? Quindi questo implica che debba aiutarvi pure io?» domandò Trafalgar.
«Per quanto detesti l’idea di prostrarmi ai tuoi piedi… sì, abbiamo bisogno di un aiuto, qualunque esso sia!» disse Sabo, sforzandosi di non mordersi la lingua mentre parlava – anche perché lì c’era Rufy, e sebbene non capisse come mai, ci teneva a quell’individuo.
«Non ti sei prostrato ai miei piedi… ma ci hai fatto comunque un pensierino, l’apprezzo.»
«Sì-ì» s’aggiunse Ace. «Vedi di non farci l’abitudine, o la prossima volta ti mollo un calcio in bocca!»
Rufy – che in tutto questo era troppo concentrato sul capire come diavolo si mettesse la modalità invisibile nel gioco, per prestare attenzione – si apprestò a chiedere, non appena capì che l’accordo era stato pattuito: «Allora, da dove cominciamo?»
«Innanzitutto, dovete scegliere una canzone» I tre fratelli fissarono Law come se avesse appena parlato in sanscrito. «Che c’è? Mister Capigliatura Fluente vuole mettere su uno spettacolo con tanto di balletto e coro… E almeno che non vogliate cantare le canzoni della recita di Natale, vi conviene scegliere una canzone.»
Fu Sabo a scegliere. Così, senza pensarci, le parole dette a Koala due giorni prima che gli ronzavano ancora in testa.
C’era una canzone che si sposava perfettamente con quelle parole, una canzone che Sabo conosceva bene, che aveva da subito attirato la sua attenzione.
Gli piaceva parecchio, forse poteva addirittura metterla tra la lista delle sue preferite.
«È difficile…» mormorò Law, l’indice a grattarsi il mento, quando Sabo gli comunicò la sua proposta.
«Ma se ci impegniamo, possiamo farcela, no?» convenne Rufy con una nota di speranza nella voce.
Torao squadrò il ragazzo come solo lui sapeva fare, sostenendo che in fondo non era stata una brutta idea prendere parte a quell’iniziativa.
Se tutto fosse andato bene, avrebbe trovato un modo purché Rufy si sdebitasse; in caso contrario… quale prospettiva migliore se non quella di poter assistere a Sabo e Ace che facevano la figura degli allocchi?

 

 

Orlando era sempre stata una cittadina conosciuta per i suoi numerosi locali notturni e per la serie di discoteche che, ogni sera, pullulavano di adolescenti e giovani adulti. Per questo motivo, nessuno si stupì se, la sera d’apertura, c’era una gran confusione al Billy’s. La metà della gente sicuramente era venuta per dare sostegno ai concorrenti dell’evento di quella sera, e anche alcune ragazze dell’agenzia di viaggi erano venute ad assistere, eccitate per l’affluenza che stava investendo il locale.
Koala strinse le spalle nel suo cappotto – era pur sempre novembre, e anche se il tempo era stato piuttosto mite, quella sera faceva un gran freddo –, aspettando che l’energumeno davanti alla porta la facesse accomodare. Era una fortuna che avesse prenotato con ben due settimane d’anticipo, e individuò il gruppo di amici di Rufy seduto al tavolo, alcuni dei membri che gli facevano cenno con la mano di avvicinarsi.
«Scusate il ritardo!» disse, sedendosi e togliendosi immediatamente il cappotto. L’aria del locale era bollente e sentì subito le guance e le mani andarle in fiamme per il cambiamento repentino di temperatura.
Nami le diede delle leggere pacche sulle spalle, rassicurandola sul fatto che non doveva preoccuparsi, che probabilmente quel corso le stava togliendo anche il respiro. E in parte era così, ma era solo all’inizio, non aveva ancora idea di cosa l’aspettasse – e non aveva idea del perché tutte le sue amiche fossero convinte che i suoi professori fossero come Annalise Keating.
Certo, si era lasciata prendere dalla lettura del libro di diritto civile e dalla stesura in bella copia dei suoi appunti, eppure non era questo che le aveva fatto dimenticare dell’uscita in questione, come se non le fosse mai importato per davvero fino in fondo, come se non fosse stata lei a organizzarla.
Era da cinque giorni che non passava un po’ di tempo da sola con Sabo. Lo vedeva solo la mattina a lezione