preferito.”

John stava finendo di vestirsi:

“Stai scherzando, vero? – chiese sorpreso – Questa è roba da sedicenni!”

Mycroft sollevò le spalle:

“Siamo innamorati, quindi siamo dei sedicenni, per definizione.”

John lo fissava allibito.

“E ti conviene rispondermi sempre, dottore. – concluse Mycroft in tono di finta minaccia – Perché, se non lo farai, ti manderò una squadra speciale per controllare cosa tu stia facendo di più importante che pensare a me.”

 

 

Arrivato a casa, John era riuscito a riprendere sonno ed aveva dormito alcune ore prima che suonasse la sveglia.

Stava facendo la doccia, quando sentì suonare il cellulare.

Finì di lavarsi ed andò a leggere i due messaggi che aveva ricevuto:

 

[7.00] Cosa stai facendo? MH

[7.03] Se non rispondi subito, ti mando la squadra speciale. MH

 

John sorrise:

 

[7.05] Stavo facendo la doccia. JW

[7.06] Nudo? MH

[7.08] No. Faccio la doccia vestito per lavare anche gli abiti e risparmiare acqua ed energia elettrica. JW

[7.12] Sei un bravo cittadino, ma avrei preferito che mi avessi risposto che facessi la doccia nudo. Mi sarei offerto di venirti a lavare la schiena. MH

[7.13] Ed anche altre parti. MH

[7.14] Hai mai fatto sesso sotto la doccia? MH

[7.15] Non ti facevo così passionale. JW (cancellato)

[7.16] Non pensavo che avessi certe fantasie. JW (cancellato)

[7.18] Devo andare a lavorare. Mi stai facendo far tardi. JW

[7.23] Il tuo turno di servizio inizia alle 8. Impieghi 10 minuti a piedi per arrivare in ospedale, fermandoti anche a prendere un the da asporto nel bar all’angolo della tua via. Di solito arrivi con mezz’ora di anticipo. Se anche per un giorno arrivi con qualche minuto di ritardo, non succede nulla. MH

 

John fissò l’ultimo messaggio tra l’arrabbiato ed il divertito:

 

[7.25] Sai troppe cose di quello che faccio. Smettila di farmi sorvegliare. JW

 

Mycroft lesse il messaggio di John aggrottando la fronte, perché il dottore sembrava irritato:

 

[7.27] Lo faccio solo perché ti amo. MH (cancellato)

[7.28] Mi prendo cura di te. MH (cancellato)

[7.31] Penso alla tua sicurezza, visto che tu sei così incosciente da metterti in situazioni pericolose senza pensarci troppo. MH (cancellato)

[7.33] Le vecchie abitudini sono dure a morire. MH

[7.37] Sto uscendo. JW

[7.39] Ti manderò un messaggio allo scoccare di ogni ora. Ti lascio 5 minuti per rispondermi, prima di mandare l’esercito. MH

[7.41] Ti risponderò. Giusto perché non vorrei che mandassi veramente l’esercito. JW

 

[8.00] Hai preso servizio. MH

[8.05] Sto medicando un bambino. JW

 

[9.00] L’infermiera bionda è molto carina. Devo esserne geloso? MH

[9.01] Quale infermiera bionda? JW (cancellato)

[9.02] È la mia amante segreta. JW (cancellato)

[9.06] C’è stato un grosso incidente e stanno arrivando molti feriti. Ti mando un messaggio quando posso. JW

 

[13.30] È stata una mattina difficile. Non mi abituerò mai alla morte. JW

 

[15.00] Va tutto bene? Devo mandare l’esercito? JW

 

 [17.00] Non voglio sembrare appiccicoso, ma avevi detto che avresti mandato un messaggio all’ora. JW (cancellato)

 

[18.25] Ti prego. Non essere morto. JW (cancellato)

 

 

John era tornato a casa. Era seduto sul divano, con il cellulare in mano.

Non sapeva cosa pensare.

Erano ore che Mycroft non rispondeva ai suoi messaggi.

Valutò se telefonargli, ma decise di non farlo.

Non erano ragazzini.

Se non aveva risposto, doveva esserci un motivo serio.

Era un uomo impegnato.

Mycroft era il governo inglese.

“Dio fa che non sia morto. Ti prego. Prendi me, ma smetti di portarmi via tutti quelli che mi stanno intorno.”

 

 

Era quasi mezzanotte, quando John sentì bussare furiosamente alla porta.

Andò ad aprire e si trovò davanti Mycroft:

“Mi dispiace. – gli disse addolorato – C’è stato un problema e non sono stato raggiungibile tutto il giorno. Non ho potuto avvisarti …”

John lo abbracciò.

Lo fece con una forza tale, che Mycroft faceva quasi fatica a respirare, ma non protestò.

Aveva notato quanto John fosse pallido.

Non riusciva ad immaginare cosa avesse pensato per il fatto che non gli avesse mai risposto.

Lo sentì sussurrare:

“Grazie per essere vivo.”

Rimasero così, sulla porta.

Mycroft non osava parlare.

John lo teneva stretto a sé.

“Ti amo, Mycroft. Resta con me stanotte. – disse finalmente John – Non te ne andare.”

“Non andrò da nessuna parte.”

Mycroft entrò. Si sedettero sul divano, abbracciati.

John si addormentò fra le braccia di Mycroft