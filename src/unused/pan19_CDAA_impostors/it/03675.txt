ha bisogno. – Come sempre, sa esattamente dove colpire. – Posso concludere il mio allenamento alla vecchia maniera, con un bel corpo a corpo. -

- Ti farò male. –

Decisamente non è una domanda. Flette leggermente il nuovo braccio in vibranio - regalo per cui re T’Challa ha davvero, davvero insistito fino allo sfinimento - che emette un lieve ronzio nel momento esatto in cui lui tende le nocche come a voler sferrare un pugno all’aria immobile. Natasha non fa una piega, si limita a sostenere il suo sguardo con fermezza. A Bucky piace non essere trattato come una bomba pronta ad esplodere. Soltanto come un uomo comune addestrato ad uccidere. Sorride tra sé e sé. Una quasi battuta è un buon progresso nelle sue condizioni.

- Niente trucchi da supersoldato, niente armi. Sono grande ormai, James, so badare a me stessa. –

Se lo lascia scappare, per abitudine più che per vera intenzione ed è già tardi per ritrattare. Merda. Steve si è raccomandato una quantità onestamente imbarazzante di volte su quanto Bucky sia fragile: non dargli troppi imput diversi, non innescare in alcun modo il collegamento mentale con l’Hydra e la Russia e qualsiasi altra cosa possa risvegliare la furia omicida del Soldato d’Inverno.

Basso profilo e filerà tutto liscio. Vero, ma Steve manca anche di una parte consistente della storia.

- Xорошо*. – Il suo accento russo è sempre uguale, profondo, leggermente raschiato. Le manda una fitta direttamente allo stomaco e Natasha continua a fingere indifferenza. E’ stata addestrata per questo.

 

Gli da le spalle senza dire una parola e si sistema su uno dei tappeti da lotta libera alla sua sinistra, in posizione di guardia. Bucky la raggiunge nello spazio di un respiro – lei ha registrato la straordinaria ampiezza dei suoi passi in precedenza - e senza rendersene conto, si stanno già scontrando.

E’ un groviglio di braccia e capelli davanti agli occhi, la presa del Soldato le toglie il fiato. Se la tiene addosso, schiena contro petto, mentre Natasha cerca di fare forza con un gomito e i suoi piedi continuano a muoversi veloci e precisi come se stesse indossando di nuovo scarpine di raso e mezzepunte.

- Mоя маленькая балерина…** -

Le labbra taglienti di Barnes premono contro il suo orecchio – il respiro misurato marchia la pelle a fuoco vivo - e le ginocchia cedono di schianto. Le pareti perdono qualsiasi sfumatura metallica e vanno tingendosi di un rosso più intenso, livido. Un bagno di sangue. Natasha è di nuovo una ragazzina orfana nella Russia dopo la caduta del Muro, obbligata a prendere lezioni di danza all’accademia del Bolshoi esclusivamente come copertura per qualcos’altro, ed è panico. Panico vero. I suoi sensi vanno in black-out totale, il colpo di reni con cui si libera prima di ruotare ed agganciare le gambe attorno al collo del Soldato li coglie entrambi di sorpresa. La colluttazione è fin troppo breve.

Bucky cozza violentemente contro il muro alle sue spalle ed il braccio in vibranio finisce inevitabilmente per scavare un solco nel pavimento di marmo, mentre lei rotola nella direzione opposta, come una bambola gettata via in malo modo.

- Ho detto che ti avrei fatto male. – Resta poco dell’uomo che la Vedova ha per creduto di scorgere in lui. Solo occhi pieni di contrizione e smarrimento.

Lo guarda come si guarda un’illusione, incapace di articolare una risposta. Il petto brucia, il fiato non vuole saperne di imboccare la strada giusta. Tossisce via l’aria dai polmoni e si rimette in piedi.

– James... – Di nuovo. Al diavolo Steve.

- Il mio nome è Bucky. – Un sorriso vuoto, impotente, quello di chi vorrebbe darle quello che sta cercando, ma non ha idea di come fare. Il Soldato sta di nuovo combattendo contro sé stesso.

Quella donna, l’agente Romanoff, Natasha – Nat? – si porta addosso un senso di familiarità. Bucky formula questo stesso pensiero più volte, rigirandoselo nella testa nel disperato tentativo di trovare una falla che gli dia la giusta chiave di lettura. C’è qualcosa di sbagliato. Si lascia sfuggire un gemito frustrato davanti all’ennesimo fantasma di un passato che si ostina a scivolargli dalle dita, siano carne o metallo.

- Lo so. –

Per quanto la Vedova Nera si muova nell’ombra, non può nulla contro i sensi potenziati del supersoldato.

Se riesce ad avvicinarlo, ben oltre la linea immaginaria che demarca lo stato di guardia, è solo perché Bucky le concede di farlo e Natasha gli è grata per questo. Così come lo è di non dover sentire di nuovo le placche di vibranio graffiarle la gola e privarla del fiato necessario, quando spinge le labbra contro quelle di lui, sentendosi più disperata di quanto vorrebbe. Il sottile ronzio metallico che precede qualsiasi movimento del Soldato le manda una scossa dritta al cervello – un segnale di pericolo grande quanto l’ego di Stark -, ma resta dov’è, occhi socchiusi e dita saldamente piantate sul profilo ruvido della sua mandibola, impedendogli di allontanarsi. Parte di lei è seriamente convinta che stia per staccarle la testa. Di netto. O che, nel migliore degli scenari, lo farà il capitano Rogers per buona misura.

 

Il muro contro cui la manda