, 
LA LIBERTÀ DI CULTO
"





"Valére!*"





"...va bene"



 

 



Fu così che si ritrovò una domenica mattina di fronte a uno dei condomini più brutti che avesse mai visto, cravatta al collo ed un’ infinità di volantini in mano, pronto a dirigere delle povere pecorelle smarrite sulla retta via.



 



Che palle.





Sua madre, che aveva voluto andargli in contro e in fondo aveva il cuore tenero, gli fece promettere di occuparsi di almeno una famiglia e in cambio lei avrebbe girato tutti gli altri appartamenti.





Era un buon compromesso e, dopo che la donna lo ebbe salutato con un bacio sulla guancia prima di dirigersi all’interno del palazzo per bussare direttamente alle varie porte, Enjolras si prese un attimo per curiosare tra i vari cognomi sul citofono e scegliere quale lo ispirasse di più.





La sua attenzione fu attirata da un certo “Grantaire” e, decidendo che suonava abbastanza bene alle sue orecchie, premette il campanello.





“Chi va là?” 
domandò una voce maschile attraverso l’apparecchio elettronico.





Alzò gli occhi al cielo e disse la frase che più odiava pronunciare - “Testimoni di Geova”





La rivoluzione francese, 
ecco cosa sarebbe stato fico dire.





Quando in risposta udì una risata, pensò subito che sarebbe stato mandato via come metà delle volte, se non di più, in cui si recavano a fare il loro giro, ma questa volta sentì il 
click 
del portone che veniva aperto immediatamente (che in ogni caso, lui e sua madre avevano già trovato spalancato) e, ringraziando di poter finire presto il suo incarico senza dover disperatamente cercare un’altra famiglia, salì le scale fino al terzo piano dove il signor qualunque-fosse-il-suo-nome Grantaire lo attendeva.





Rimase piuttosto sorpreso quando vide fare capolino dalla porta d’ingresso un ragazzo che non aveva certo più di vent’anni.





Indossava una felpa verde scolorita e dal modo in cui i suoi capelli scuri se ne stavano per i fatti loro, Enjolras dedusse che non doveva essere il tipo di persona che tiene molto al proprio aspetto fisico.





Mentre lo invitava con un sorriso a sedersi al tavolo in salotto, si disse anche che, contrariamente alla sua aria sciatta, dovesse essere dopo tutto una persona molto accogliente.





Lo era un po’ meno casa sua.





Lo TV era ricoperta di polvere e probabilmente rotta, evidente dal fatto che avesse un buco nell’angolo in basso a sinistra dello schermo e che non veniva ovviamente usata da tempo; una borsa della palestra con dei vestiti che fuoriuscivano era usata come fermaporta tra la sala e la cucina, alcuni libri, caduti dalla libreria, se ne stavano in terra come se nessuno si fosse preso al briga di raccoglierli e il tavolo era cosparso di pezzi di gomma e quella polverina colorata che viene fuori quando appunti una matita.





Non essendo fatti suoi e non potendogliene fregare di meno, Enjolras evitò ovviamente di fare commenti, si affrettò a tirare fuori i volantini che avrebbe dovuto consegnare e prese un respiro profondo.





“Tutto apposto?” domandò il suo ospite, vedendolo chiaramente a disagio - “Come ti chiami?”





“Enjolras, e tu?”





“Chiamami Erre” disse lui, ancora col sorriso stampato in faccia.





Erre come... Grantaire? Grande Erre?





Inspiegabilmente, l’orribile gioco di parole gli strappò un sorriso.





“Erre? Sul serio?” sembrava molto compiaciuto di sé - “Beh, senti Erre, voglio essere sincero: Io qui non ci voglio stare e sinceramente non capisco perché tu voglia ascoltarmi. Insomma, hai vent’anni e l’unico modo di intrattenerti è stare a sentire un ragazzino che cerca di convincerti che, in nome di un dio di cui non possiamo avere la certezza esista, abortire o essere omosessuali o altre stronzate è sbagliato? Perché non so tu, ma io avrei due cose da ridire su tutto ciò e se solo non fosse per mia madre giuro che-”





“Ne ho diciannove” 





Rimase bloccato a guardarlo perplesso





“Di anni, dico”





“Va bene…” rispose Enjolras, infastidito dal fatto che qualcuno gli avesse parlato sopra. Non riusciva a capire dove volesse arrivare quel ragazzo; le sue erano critiche importanti e tutto ciò che al suo interlocutore interessava era informarlo che aveva sbagliato a indovinare la sua età. Di un anno, tra l’altro.





“In ogni caso” continuò lui, cercando di riaggiustare i pensieri, ma Grantaire - o meglio, Erre - lo interruppe di nuovo.





“Hai completamente ragione. Sai, di solito faccio salire i Testimoni solo perché mi piace porgli domande scomode e vedere come reagiscono. Poi finiscono per darmi del cinico e a invitarmi a riunirmi con loro per comprendere meglio, ma con te devo dire non ci sarà nessun divertimento. O almeno credo - in ogni caso, come ti chiami? Mi hai detto solo il tuo cognome”





“Neanche tu mi hai detto il tuo nome” - Enjolras non sapeva se sentirsi sollevato o turbato da quel ragazzo.





“Facciamo così, se mi dici il tuo, io ti rivelo il mio - e ti giuro che è ancora più divertente del mio soprannome”





Il fatto che si fosse accorto di quando aveva riso lo fece sentire un po’ in imbarazzo e il proprio nome gli uscì con un tono meno sicuro di quanto volesse - “Valére”





“Pensa