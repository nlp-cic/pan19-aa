mi osservavano, tutti mi riconoscevano…sapevano che eravamo noi, la Polisucco non li aveva ingannati. Ma naturalmente non poteva essere. Dominai la nuova ondata di panico, mentre goccioline di un sudore freddo mi correvano lungo la schiena.
I pochi maghi che incontravamo in quella strada invisibile ai Babbani avevano la faccia scura, i gesti dominati dal terrore, non si fermavano a chiacchierare per strada, ed i loro negozi erano quasi tutti vuoti. Accanto al mio manifesto c’era quello sul nuovo stato di allerta, che raccomandava di rispettare il coprifuoco e non uscire per nessuna ragione da soli, neanche di giorno.
Forse, a Londra era addirittura peggio.
“Andiamocene…” sentii d’un tratto Draco sussurrare, mentre passavamo di fronte ad un pub che pareva chiuso da mesi. La sua voce era un riflesso della mia, rispecchiava la stessa ansia. lo accontentai molto volentieri.


Quella fu l’unica volta che ci arrischiammo in un villaggio magico. Evitavamo con cura i maghi, ma anche così era chiaro quanto stava accadendo. Tutto il paese sembrava avvolto in una coltre di gelo innaturale, l’estate della lunga vacanza di Draco Malfoy da Hogwarts. Avvertimmo i Dissennatori lambirci un paio di volte, a volte io sentivo il loro cupo urlo di terrore direttamente nel cuore, mentre trascorrevamo l’ennesima notte in un pensionato o all’interno di alberghi che ci somigliavano tutti, anche i più lussuosi, anche quelli che esigevano documenti ( falsi nel nostro caso e sottratti ad ignari Babbani). Mi trapassava il cuore, mi scuoteva le visceri. C’erano Dissennatori dappertutto ormai. A volte, quando si avvicinavano troppo vedevo Draco gemere dolorosamente nel sonno, e mi chiedevo che genere di incubi lo divorassero, mentre riposava con il visetto pallido sul cuscino odoroso di naftalina, con le pallide mani sotto il cuscino o accanto al petto.

Ci tenevano d’occhio, naturalmente. Nessuno dei miei compagni Mangiamorte si azzardò a mettersi in contatto diretto con noi, ma io riconobbi alcuni di loro, in almeno due cittadine in cui pernottammo per più di una settimana. Ci fermavano dodici, tredici giorni al massimo, poi ripartivamo, senza lasciar traccia. Fu verso York che riconobbi Dolohov, un mattino soleggiato, ignaro. Draco stava osservando svogliatamente una vetrina di elettrodomestici, era stata una mattina tranquilla. Ero riuscito a prendergli in cioccolato che adorava tanto, nemmeno io sapevo con che coraggio avevo messo piede in quel piccolo negozio di dolci di provincia con le vetrine tappezzate dal mio volto e dai manifesti di ‘ allerta’, ma il sorriso sul volto di Draco era valso più di qualsiasi posta in gioco. 



 



 



Non riconobbe Dolohov, il quale tra l’altro non fece nulla per ricambiare la nostra attenzione. Quando si voltò, lui era già sparito e mi pareva di averlo solo immaginato, in piedi ad osservarci alla fine di quel vicolo…ci aveva riconosciuto? 


 

 


Riuscivano a tenerci d’occhio a quanto pare, ma proprio non capii come: non potevamo sempre usare la Polisucco con gente del posto che visitavamo: c’erano dei rischi, potevano riaversi e saltare fuori all’improvviso. Eppure sapevano che aspetto avremmo avuto, ogni volta.
Questo mi terrorizzava… magari, anche quando credevo di prestare la massima attenzione, chi mi conosceva da molto tempo era in grado di riconoscermi. D’alta parte non avevamo il tempo materiale per imparare abitudini e gesti dei nostri ‘prestavolto’, ne’ ci era utile.
Ah, il dettaglio, l’ago acuminato nascosto nel velluto più morbido.


 

 


Avevo solennemente proibito a Draco di usare la magia, aveva ancora la Traccia, era ancora minorenne.



Certe volte lo guardavo, e mi ritrovavo a domandarmi chi fosse. Chi fossimo diventati, ormai. Fuggire, nascondersi, le macerie della nostra vita ormai alle spalle, quello squarcio senza rimedio.



 



 



 



I nostri volti, accanto ai volti dei Mangiamorte ricercati, le sue lacrime nella notte, quando era convinto che io dormissi, ancora. Accarezzarlo e chiudere gli occhi contro il suo tenero volto, sussurrare il suo nome. Che cosa eravamo diventati?
Ah, ma era bello, bello come il più terrificante degli incubi, dolce come il più dolce dei sogni. Abbracciarlo senza terrore o pudore, notte dopo notte, perdermi, non desiderare altro che lui, lui, lui.

Poi una sera accadde qualcosa che mi scosse nel profondo.


 


Era molto tardi, pernottavamo in una locanda ai margini di una cittadina. Osservavo il sole tramontare sulla veranda, avevo il volto dell’ennesimo Babbano.
Mentre le prime stelle spuntavano in cielo e da dentro la sala da pranzo alle mie spalle giungeva il rumore delle sopite conversazioni udii un fruscio alla mia destra.
Balzai in piedi di scatto, tutto il torpore di cui ero oggetto si dissipò mentre stringevo la mano sulla bacchetta nascosta nella mia tasca.


Poi Fenrir Greyback spuntò da quelle siepi, agile come un gatto selvatico.
Odorava di morte, sudore, sangue, il suo olezzo mi solleticò le narici quando il vento mi raggiunse.
Mi rivolse un sorriso dubbioso, poi la sua chiostra di denti aguzzi si allargò.

Non disse nulla…ma non mi attaccò, il che fu per me una prova sufficiente.
Due secondi dopo, con una lunga occhiata all’interno della sala rumorosa e colma di Babbani scomparve di nuovo nel folto del boschetto.