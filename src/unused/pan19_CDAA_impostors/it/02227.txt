« A giudicare dalla paura che c’era nei tuoi occhi quando ti sei bloccato prima sulla passerella, non la definirei stupida. C’era del vero e proprio terrore nel tuo sguardo ». « Te l’ho detto: devo solo non pensarci. E tu mi aiuterai a farlo ». « E come, scusa? » Liam era sempre più perplesso, non credeva possibile aiutare qualcuno a superare la sua paura quando quella sembrava essere così grande, « Facendoti un pompino mentre siamo nel bel mezzo del canale? » « Potrebbe essere un’idea » ribatté subito Zayn. Entrambi scoppiarono a ridere, fingendo di non sentirsi in imbarazzo per le ultime battute scambiate. Poi, finite le risate, calò il silenzio per qualche minuto. « Devo confessarti una cosa » sussurrò il moro. Aprì la borsa a tracolla che si portava sulla spalla da quando avevano lasciato l’hotel e ne estrasse una vecchia videocamera dal suo interno. Liam tirò un sospiro secco. Sapeva che quel momento sarebbe arrivato, prima o poi. Guardò Zayn, che si stava rigirando la telecamera tra le mani con nervosismo, in attesa che parlasse. « Sono un vlogger, Liam. Ovunque vado, porto con me questa vecchia telecamera e riprendo quello che vedono i miei occhi, racconto alla telecamera quello che faccio… Come se fosse un diario personale. Poi carico tutto quanto su internet, sul mio blog Tumblr. E alla gente che segue il mio blog sembra piacere quello che faccio, considerando tutti i riscontri positivi che ricevo ». Respirò un attimo, prima di continuare il suo discorso. « Ho scritto sul mio blog che avrei fatto questo viaggio, promettendo ai miei lettori che li avrei tenuti aggiornati, quindi... Sarebbe un problema per te se ti coinvolgessi in questa cosa? Avrei dovuto farlo con il mio fid... Beh, ex fidanzato ormai – Liam vide una pesante ombra di tristezza attraversare gli occhi di Zayn, a quelle parole – , ma visto come sono andate le cose e che ora ci sei tu in viaggio con me, mi chiedevo se ti andasse di farlo ». Liam si prese qualche minuto prima di rispondere a Zayn. « Sì, mi piacerebbe ». « Grazie » il moro sorrise « Avrei voluto dirtelo fin da subito, ma non avevo la minima idea di come avresti potuto reagire, quindi ho preferito attendere qualche giorno per darci l’opportunità di conoscerci a vicenda prima di provare a trascinarti in questa parte della mia vita ». « Anche io devo confessarti una cosa » disse Liam a quel punto. « Io… Lo sapevo che tu fossi il vlogger, ecco ». « Come? » « Seguo il tuo blog Tumblr, Zayn. E per me non sei solo il ragazzo che lavora al bar del campus, sei anche il vlogger di cui mi piace guardare i video appena ne ho l’opportunità, perché è come se, raccontando il tuo quotidiano, stessi descrivendo il mio… Andiamo nella stessa università e frequentiamo gli stessi ambienti, ma descrivi le cose sempre con una prospettiva diversa rispetto alla mia e questo mi affascina. E conosco qualunque cosa su di te… Qualunque cosa tu abbia detto o confessato in uno dei tuoi video. Non te lo volevo nemmeno dire visto che questo significa ammettere che ti conosco molto più di quanto tu stesso in realtà creda – quando poi tu non conosci praticamente niente di me – , ma ormai siamo qui e credo sia meglio dire le cose per come davvero stanno ». Zayn rimase in silenzio più del dovuto e Liam finì inevitabilmente per credere di aver rovinato in partenza tutto quello che era venuto a crearsi tra loro. « Sono contento che tu me lo abbia detto » fece poi il moro. « E se mi conosci meglio di quello che credevo… Beh, è un’occasione in più per me per conoscere meglio te ». « Non sei arrabbiato perché te l’ho tenuto nascosto? » « No, Liam… Alla fine sono io che pubblico i miei video sul blog, so bene a cosa vado incontro » lo rassicurò. « Anche se, onestamente, non mi aspettavo di incontrare una persona che segue il mio blog e che si trova così vicino a me. È un po’ imbarazzante, per un certo senso ». « Se ti senti troppo in imbarazzo posso sempre far finta di non conoscerti davvero come ho fatto fino ad adesso… » « Liam, no. È insensato e fuori discussione. E fare finta quando sappiamo entrambi la verità sarebbe ancora più imbarazzante ». Nel frattempo, il battello che i due ragazzi stavano aspettando era arrivato. Si alzarono dalla panchina e si avvicinarono alla riva. Fecero i biglietti mentre le persone che erano sul battello scendevano sulla terraferma. Poi fu il loro turno di salire a bordo. Zayn chiuse gli occhi passando sulla breve passerella, fidandosi ciecamente che Liam gli facesse da guida, e li riaprì soltanto sul battello. Lì sopra, l’idea di essere in mezzo all’acqua non lo terrorizzava così tanto come sulla passerella. Preso posto l’uno vicino all’altro sulla prima panca libera, il moro accese la telecamera che aveva ancora in mano da prima. La sollevò in alto, davanti a loro due, e ruotò il monitor verso di loro, controllando bene che tutti e due fossero compresi nell’inquadratura. « Pronto? » « Pronto