un gesto positivo nei propri confronti, ricambiò il pugno fingendosi uno troppo adulto per quelle sciocchezze da bambini. L’aria di chi era convinto che si sarebbe pentito della propria scelta. Una parte ben riuscita o forse solo semplicemente onesto. - Ti offro la cena! - Anche questo gli uscì nell’onda dell’entusiasmo, senza pensare minimamente a quel che diceva o faceva. Quando se ne rese conto era tardi ed Hank era già uscito dall’ufficio dicendo: - Ci conto. - E se lui ci contava, sarebbe venuto a riscuotere. Antonio rimase un attimo fermo a guardarlo mentre se ne andava e tirava dritto davanti a Jay senza calcolarlo di striscio. Non sapeva perché non gli piaceva senza nemmeno conoscerlo, ma probabilmente faceva parte del suo personaggio. Quello che per principio era contro tutto e tutti!Dal canto suo aveva agito d’istinto, si era sentito così felice di aver ottenuto quella piccola vittoria, che non ci aveva proprio pensato. Né al gesto del pugno che riservava solo ad amici, né alla cena. “Mi faccio prendere troppo dall’entusiasmo. Merda”Si disse da solo con un piccolo broncio. E come al solito prima faceva e poi realizzava. - Allora? - Lo riportò alla realtà Jay, un bel ragazzo dal fisico atletico e l’aria curata. Antonio lo guardò e scaccio Hank e le proprie avventatezze con un colpo di spugna, tornò a sorridere e tese al giovane il proprio famoso pugno.- Sei in prova! - E Jay ricambiò con un gran sorriso, felice di essere di quell’unità speciale di cui aveva sperato di far parte appena ne aveva sentito parlare. Era come una promozione, chiunque la voleva. E se Voight era famoso per essere poco pulito e discutibile, Antonio lo era per essere forse l’unico giusto ed affidabile del distretto, visto che l’aveva messo dentro lui. Jay sapeva che se c’era uno di cui fidarsi ciecamente pur senza conoscerlo bene, quello era proprio Antonio. Aveva una propria idea precisa del poliziotto che voleva diventare nel fare carriera. E quell’idea corrispondeva a lui di cui non avrebbe mai avuto dubbi e nell’avere quell’occasione di lavorarci insieme, si sentì felice come da molto non gli capitava di essere. Come primo giorno Jay fu affiancato ad Antonio e Julia, la partner di quest’ultimo, lavorò con Erin, uno degli acquisti di Hank, suo mentore. Era uno dei primi casi a cui lavoravano ed i loro non erano mai facili, tuttavia Jay si comportò bene, seguì ciecamente Antonio facendo sempre esattamente quel che lui gli diceva, fu propositivo nei momenti giusti con cose decisive, ma non dimenticò mai la propria posizione.Obiettivamente non sbagliò niente, uno dei migliori primi giorni di prova di sempre. Antonio ne era consapevole, così come lo era anche Hank.A fine giornata i due si ritrovarono nel suo ufficio, Hank stava svolgendo la parte che più odiava dell’essere capo unità: faccende burocratiche. Aveva provato ad evitarle, ma si era ritrovato il sergente Platt alle calcagna a rovinargli l’esistenza. Così ora cercava di svolgere anche quella rogna. Hank alzò gli occhi dai documenti e lo guardò scettico, mentre Antonio era lì in attesa, curioso che quasi scodinzolava. Poteva vedere le orecchie alte da cagnolino attento all’osso del padrone. Per poco non gli scoppiò a ridere in faccia. Non gli piaceva che ci tenesse tanto ad avere quell’Halstead in squadra, ma non poteva negare che era esilarante. - Antonio, è un giorno. - Disse spazientito, cercando di mascherare il proprio divertimento. Antonio alzò le spalle ed allargò le braccia impaziente a sua volta, a momenti urlava. - E allora? Sei un agente esperto, capisci le persone al volo. Ti ci è voluto un’ora per capire che è adatto all’unità! So che sai che può essere dei nostri! - anche quello era uno dei lati di Antonio che non conosceva. - Sei maledettamente pressante, lo sai? - Antonio annuì energico e si appoggiò con le mani alla scrivania, davanti a lui, rimanendogli in piedi. Lo guardò senza mollare l’osso. - Me lo dicono in tanti! - Poi aggiunse: - Allora? - Hank si appoggiò allo schienale passandosi le mani sul viso stanco e segnato. Non voleva dargliela vinta così facilmente, specie perché voleva avere scuse per rifiutare quel tipo. A pelle non gli piaceva, anche se razionalmente sapeva che era adatto a lavorare lì. - Allora te lo ripeto. Un giorno di prova è presto… - - Con Erin non ne hai avuto bisogno! Lei è dei nostri senza discutere! - Antonio sparò prima di attivare il cervello e Hank cambiò espressione facendosi serio ed intransigente: - Lei l’ho portata io, la conosco e so com’è, non mi serviva di provarla! - Antonio sospirò facendo mezzo passo indietro. Respirò cercando di calmarsi e fare mente locale su come strappargli l’ok, poi decise di scendere a compromessi, di nuovo. Quella sera gli era andata bene. - Andiamo a cena! Te ne devo una, ricordi? - Hank rise.- Di questo passo mi comprerai il locale intero! - Antonio rise divertito per la prima volta per una cosa che