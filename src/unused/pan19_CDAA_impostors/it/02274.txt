no?-
Castiel aveva mormorato qualcosa in risposta, troppo agitato per pensare a una scusa sensata. 
Dean avrebbe visto il suo Patronus, ciò significava che l'avrebbe visto del tutto esposto, nudo. Avrebbe visto le sue debolezze -se stesso- e la sua forza. Aveva annuito con un cenno del capo e poi si era congedato, rifilandogli la scusa dell’essere troppo stanco per continuare l’allentamento.
Era davvero stanco, ma non a livello fisico. Le bugie che è costretto a ripetersi ogni giorno lo stanno logorando lentamente e non ha idea di quanto ancora riuscirà a resistere prima di scoppiare.
Sono passate ore da quel momento, ma Castiel giace ancora nel proprio letto del tutto sveglio, incapace di prendere sonno, troppo spaventato da quello che lo aspetta domani notte. Tiene lo sguardo sbarrato nel buio, fisso chissà dove, ben attento a concentrare tutte le sue forze nella respirazione.  Non vuole finire ad iperventilare, non per colpa di Dean. Sarebbe troppo patetico persino per uno senza speranza come lui.
Si sente strano. È completamente terrorizzato al pensiero di quello che dovrà fare domani notte -seriamente, gli viene da rigettare la cena. Quella di quattro giorni fa, però- ma allo stesso tempo ha quasi voglia di correre fino alla torre di Grifondoro e buttarsi tra le braccia di Dean e sussurrargli che è solo grazie a lui se è stato capace di evocare il suo Patronus prima di tutti gli altri, e vorrebbe baciarlo su quelle labbra rosee e confessargli che ha capito dal primo momento che l’ha visto (sull’Espresso per Hogwarts, il primo giorno del primo anno della sua nuova vita) da quel momento aveva capito che l’avrebbe amato sopra ogni altra cosa al mondo e che nessuna magia avrebbe potuto fargli cambiare idea. Ma quando si tratta di Dean sembra che il coraggio e la buona volontà tipici della sua Casa lo abbandonino e lui si limita a stringersi tra le coperte e affondare il viso nel cuscino, unico compagno delle sue notti solitarie.
Non riesce a prendere sonno e la sua mente fa un rumore assordante, proprio come qualche tempo fa. Proprio come quando tutta questa storia era cominciata.
Si addormenta quando fuori comincia ad albeggiare e sogna il proprio ricordo felice.





~ 





Gli spalti attorno al campo di Quidditch sono già gremiti di spettatori nonostante manchi più di un'ora all'inizio della partita. Studenti e professori di tutte le Case si agitano sulle panche di legno liscio, sventolando striscioni e sciarpe con i colori delle due squadre in gioco.
Corvonero contro Serpeverde, la finale della stagione.
L’inizio della partita è ancora lontano, ma i giocatori stanno già svolazzando in aria, allenandosi tra volteggi e lanci di Pluffa più o meno veloci e difficili da schivare. 
Tutti tranne Castiel. Il ragazzo ha il cuore in gola e le mani sudaticce che gli impediscono di mantenere una presa salda sul suo manico di scopa. Si è rifugiato dietro un grande albero, lontano dal campo ma non abbastanza da lasciarsi alle spalle il frastuono che rimbomba in tutta Hogwarts. Si tiene le ginocchia strette al petto e si concentra sul proprio respiro, pronto a schivare l’attacco di panico, oltre ai Bolidi e alla Pluffa.
Fallirà, non riuscirà mai a prendere il Boccino, andrà addosso a qualche suo compagno e si metterà in mezzo alla traiettoria di una Pluffa facendo perdere punti alla squadra. Rovinerà tutto e i Corvonero perderanno il Campionato per colpa sua. Sa che succederà, non è bravo abbastanza bravo, non si è allenato abbastanza, non è veloce come dovrebbe e non riesce a concentrarsi e dannazione, gli viene da vomitare. -Castiel?-
Spalanca gli occhi, sobbalzando contro il tronco dell’albero. Oh perfetto, ci mancava solo questa. È sempre più vicino al rigettare la poca colazione che ha ingerito quella mattina.
Dean Winchester sta ritto in piedi di fronte a lui, il sole brilla alle sue spalle creando un'aureola di luce onirica attorno alla sua figura e alla sua tunica ornata d'oro e rosso. 
Il Corvonero si porta una mano alla fronte, per farsi scudo dal sole e cercare di nascondersi il più possibile. Non vuole che il ragazzo veda che è agitato e rosso di imbarazzo.
-Ehm, ciao.- dice.
Come se non stesse già male abbastanza per i fatti suoi, deve pure aggiungersi quel maledetto adone greco. Castiel ha una cotta segreta e improponibile per lui da anni, ma il suo temperamento chiuso e introverso non lo ha mai aiutato ad avvicinarlo. È riuscito a scambiarci giusto qualche parola ogni tanto, ma nulla di più. Sinceramente, è sorpreso che Dean si sia ricordato il suo nome.
Tossicchia, non sapendo bene come comportarsi.
-Cosa fai qui? La partita sta per cominciare, ormai manca poco.- dice Dean indicando il campo, -Sbaglio o tu sei il cercatore della tua Casa?-
-Purtroppo.- 
Abbassa lo sguardo; osservare Dean fa male. Non si sono mai parlati molto, quindi Castiel non ha mai dovuto osservarlo per molto tempo senza interruzioni, ma ora stanno conversando e i suoi occhi sono così verdi e le sue lentiggini sembrano aumentare di minuto in minuto come fossero soggette ad un incantesimo e chissà cosa sta pensando di lui, lo troverà sicuramente strano, uno stupido idiota senza spina dorsale che si nasconde dietro un albero