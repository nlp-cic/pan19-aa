, iniziò a spellare il coniglio servendosi di un coltellino che aveva nello zaino. Era sicuro che la bestia non sarebbe riuscita a pulirlo da solo…e comunque, tolta la pelle avrebbe potuto ingoiarlo senza nemmeno stare troppo a masticarlo, a giudicare dalla dimensione delle sue fauci.





Come rialzò gli occhi, li incrociò con quelli del mezzo lupo. Era silenzioso, lo scrutava con dubbio; Bilbo era sicuro che lo stesse valutando, ma che fosse anche troppo affamato per pensare alle conseguenze del suo abbassare la guardia con un estraneo.





Senza pensarci due volte, mormorando un basso ‘Tieni’, lanciò la carcasse ancora calda del coniglio davanti alle fauci della bestia, arretrando nel mentre di qualche passo.





Il lupo osservò il brandello di carne tracciare un arco a mezz’aria e finire accanto al proprio capo; in un istante, Bilbo si ritrovò a tremare quando, lentamente e affaticato ma disperatamente affamato, la belva spalancò le fauci e mise in mostra una fila di denti letali che affondarono impietosi nella carne del coniglio.





Il rumore di ossa rotte lasciò Bilbo a deglutire atterrito, per la semplicità con cui quelle mandibole stavano dilaniando la povera bestiola. Se avesse avuto la possibilità di affondare i denti nella propria carne, gli avrebbe staccato senza problemi un braccio.
Nulla venne risparmiato, e Bilbo pensò che avrebbe anche potuto non spellarlo. Lo osservò leccarsi il muso sporco di sangue con soddisfazione, seppur quello era stato un ben magro pasto rispetto alla mole del suo stomaco.





Si alzò ed estrasse dallo zaino la borraccia; si chinò al ruscello e la riempi, per poi richiuderla e sedersi nell’erba, a debita distanza dalla bestia.
Si sentiva osservato. Cauta, la creatura lo studiava attentamente. Osservava ogni sua mossa, guardava come le sue mani sparivano nello zaino per riapparire con oggetti, o viceversa.





Bilbo prese il sacchetto dei biscotti e lo aprì, inalando il profumo. Era ormai sicuro che non correva alcun rischio, il mezzo lupo di fronte a lui non era in grado di alzarsi, e anche se lo avesse fatto era ad una distanza tale per cui sarebbe riuscito a scappare in ogni momento.





I raggi di Sole iniziavano ad intiepidire la radura, e ad illuminare il pelo d’ebano della belva. Risplendeva meravigliosamente alla luce calda del Sole, pensò Bilbo, mentre agguantava un biscotto e se lo portava alla bocca…e fu proprio in quel momento che uno sbuffo dal naso del lupo lo distrasse.





Si fermò col biscotto a mezz’aria e la bocca socchiusa, e si accorse che le gli occhi del lupo si erano allargati…e se non stava puntando alla sua testa, sicuramente puntava al biscotto.
Bilbo tirò il lato della bocca, corrugando le sopracciglia e arricciando il naso con aria indispettita.





“…hai già fatto colazione, e per la seconda colazione devi aspettare almeno un paio d’ore.”





Convinto, con un secco cenno della testa più per convincere sé stesso che l’animale (non sia mai che Bilbo Baggins parla con le bestie) diede un morso al dolce…ma non appena prese a masticare, il biscotto improvvisamente sembrò un boccone amaro…e riportando le iridi al lupo, osservò il suo muso che si trascinava appena sull’erba verso di lui, tentando di allungarsi e odorare il profumo della sua colazione.





Bilbo sospirò e tracciò una mezzaluna in aria con gli occhi, esasperato e preda dei rimorsi.





“E va bene…” Mormorò sconfitto, infilandosi il biscotto fra i denti e prendendone uno dal sacchetto, lanciandolo davanti al muso del lupo; nel tentativo di afferrarlo al volo fece forza sui muscoli delle spalle, e si sporse talmente tanto che Bilbo fece un balzo indietro rischiando di far cadere tutti i biscotti a terra, terrorizzato dall’improvviso movimento della bestia.





Il biscotto si sbriciolò nella fauci del mezzo lupo cadendo a terra, e subito, con fatica, il capo della bestia si alzò maestosamente da dove stava appoggiata a terra.





Non riuscì comunque ad alzarla completamente, ma Bilbo ebbe la possibilità di ammirare quanto fosse regale e fiero il portamento di quell’animale.





Evidentemente interessato al contenuto del sacchetto tentò di nuovo di allungare il muso…e Bilbo cedette, e lentamente lanciò tutti i biscotti, uno dopo l’altro, nelle fauci affamate del lupo.





Quando i biscotti furono finiti, e la bestia continuava ad essere molto attenta ai movimenti dello hobbit nella speranza che avesse altro da offrirgli, a Bilbo rimase solo un biscotto, ma tanto valeva che tornasse a casa per la seconda colazione.





Si fermò ad osservare il mezzo lupo che aveva perso interesse in lui, forse compreso che aveva finito le cibarie (se non altro era sazio da non considerarlo un papabile pranzo), e aveva preso a leccarsi mestamente la ferita da tagliola sulla zampa.
A giudicare da quanto era profonda, Bilbo digrignò i denti…doveva fare veramente male. Ma avvicinarsi per controllare lo stato della ferita sarebbe stata una vera pazzia, gli avrebbe staccato un braccio o più fortunatamente una mano.





Quando i sensi di colpa dello hobbit si furono dissipati, compreso di aver fatto, per la mattinata, il suo dovere, si alzò e riafferrò il bastone…beccandosi un ringhio e un’occhiata decisamente torva dalla bestia, che osservava con aria poco rassicurante il pezzo di legno.
Bilbo si mise sotto braccio il bastone e alzò le