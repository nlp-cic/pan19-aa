, John”, e quindi ho accettato. Insomma, sono tanti soldi, e io non vengo da una famiglia ricca come la tua.”“Non posso credere che tu abbia permesso una cosa simile. Ci sono due caricature di noi due laggiù?” chiese il detective incredulo. “Chi sono? Voglio vederli.” aggiunse poco dopo sempre più irritato.“No, Sherlock, no. Ci saranno guardie del corpo, eccetera... Evitiamo di finire in carcere, per favore.” lo implorò l’amico desiderando di non essere uscito di casa quel giorno.“Voglio solo vederli. Non farò niente.”“No, Sherlock, tu sei incapace di non fare niente. Ti conosco.”“Se preferisci torna a casa, Martin. Io vado a indagare sul mio alter ego.” concluse Sherlock proseguendo deciso.“Sai bene che non ti lascio solo, pazzo bastardo.” replicò John seguendolo.I due tornarono sui loro passi e, seminascosti da un camion, osservarono il centro della scena. Poco dopo videro due uomini scendere da un auto. Uno dei due era alto, vestito di scuro e con dei riccioli neri. Tinti, notò subito Sherlock. L'altro era più basso e vestito in maniera molto più casual, jeans, maglione e giacca. Aveva i capelli biondo cenere e grandi occhi blu da cucciolo. I due parlavano fra loro e ridevano mentre salutavano i loro fans.“Sono quei due.” disse il detective con un sospiro di rassegnazione. “Non posso crederci. Quel tizio nemmeno mi somiglia!”“Beh, in realtà sembrate gemelli...” obbiettò l'amico con tono vago.“Cosa? Scherzi? Cosa avremmo in comune? Quell'uomo non è neanche veramente moro!”“Ok, ti concedo i capelli, ma per il resto è te. Quando ho visto le prime foto pubblicitarie non volevo crederci, ma lui è te. È la tua fotocopia.”“Assurdo. E che mi dici del tuo sosia, dottore? Ti piace?”“Ma... Piacere è una parola grossa, ma mi sta bene. Ed è piuttosto bravo.”“Non posso ancora credere a tutto questo. È surreale!”“Sì, un po'... Ora possiamo tornare a casa? Potrai documentarti su internet.” cercò di convincerlo con tono implorante.“No, voglio vederli da vicino.”John alzò gli occhi al cielo, esasperato e lo seguì. Non sarebbe finita. E lui voleva solo tornare a casa, mettere le pantofole e bere una tazza di tè...Girarono intorno all'isolato in modo da sbucare esattamente dall'altro lato e trovandosi a solo qualche decina di metri dagli attori. Stavano girando una scena e, dopo averla ripetuta più volte per riprenderla da varie angolazioni, venne decretata la fine delle riprese. Sherlock osservò i loro sosia dirigersi nella loro direzione parlando e ridendo e si decise a bloccarli.“No, Sherl...” cercò di bloccarlo il suo amico, ma invano.Il detective di fermò esattamente di fronte all'attore che lo impersonava, bloccandogli la strada, e iniziò a guardarlo con sospetto.“Salve.” replicò l'uomo confuso. “Posso aiutarla?”“Lei interpreta me. ME. Se ne rende conto?”“Oh, ma allora lei è Mr. Holmes! È un vero onore conoscerla, il mio nome è Bened...”“Lei è consapevole di non somigliarmi affatto?” lo bloccò il detective con tono accusatorio. “Né nell'aspetto né nella postura, nell'atteggiamento e sicuramente non nel modo di parlare.”“Beh, ecco, mi spiace di non essere all'altezza delle sue aspettative, ma se lei volesse indicarmi come migliorarmi gliene sarei grato.”Sherlock si raddrizzò, sorpreso. In qualche modo quell'uomo gentile stava solleticando la sua vanità. Lo osservò con attenzione, ma poteva dedurre molto poco da lui, visto che indossava un costume. O meglio, era un costume per l'attore, per Sherlock erano abiti comunissimi, ma non poteva dedurre nulla da un travestimento.“Lei vuole dei consigli per interpretare me?”“Beh, mi basterebbe osservarla per un po'. Sono bravo nelle imitazioni.”“Vuole forse fare di me una caricatura?”“No, assolutamente.”“Allora non deve semplicemente imitarmi. Pensavo che lei recitasse, lasci le imitazioni ai clown.”“Sì, beh, intendevo questo, in effetti.”“Tuttavia, se vuole possiamo discuterne. Venga con me.” concluse il consulente dirigendosi in un caffè lì di fronte seguito a ruota dall'uomo che lo interpretava.“Surreale.” commentò John scuotendo la testa sorpreso.“Ehi, lei è il Dr. Watson?”Voltandosi si rese conto di trovarsi faccia a faccia con il suo alter ego. Sembrava la brutta trama di un film di serie B.“Ehm... Ecco, sì. Piacere di conoscerla, Mr. Freeman.”“Piacere mio.” replicò l'altro stringendogli la mano. “Quindi è a lei che dobbiamo tutto. Insomma, so che nasce tutto dal suo blog. L'ho letto, è divertente.”“Grazie. In realtà nasce tutto da Sherlock, io mi limito a riportarlo.”“Certo... Deve averne di pazienza lei per sopportarlo. Io credo che lo avrei buttato dalla finestra dopo trenta secondi. Certe volte, quando Ben dice le battute, è in serio rischio di vita.”“Effettivamente è una lotta continua. Molto spesso vorrei gonfiargli la faccia di pugni...”“E mi dica, è vero che voi due