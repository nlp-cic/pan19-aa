po' troppo rumorosa per Kurt, ed era una cosa che lo mandava letteralmente in bestia.In circostanze diverse, adorava i bambini e ci sapeva fare, ma la domenica mattina avrebbe odiato qualsiasi cosa si fosse messo tra lui e la sua panchina, che per Kurt era sinonimo di pace e serenità interiore, un momento tutto per lui.Così, a passo svelto, decise di  attraversare una stradina sterrata per arrivare prima alla sua amata panchina. Non avrebbe mai corso però, non solo perché indossava le sue scarpe preferite da 300$, ma perché sarebbe stato un suicidio anche per la sua schiena. Non erano di certo il massimo della comodità per correre. Così aumentò semplicemente il passo. Dopotutto non mancava molto per il traguardo. Quando stava quasi per arrivare al lato del parco che amava per la sua tranquillità, qualcosa attirò la sua attenzione. Fece qualche passo in avanti, ma molto lentamente, e fece anche un giro su se stesso per capire se lo avesse solo immaginato o avesse davvero sentito qualcosa. Quando si stava per convincere che fosse solo frutto della sua immaginazione, eccolo di nuovo. Un singhiozzo, leggero, che proveniva proprio da dietro una piccola panchina, dove l'erba era più alta. Così Kurt, incuriosito, si avvicinò. Un enorme confetto rosa gli apparve davanti.Una bambina, vestita con un abito rosa, fatto di raso, era seduta sul prato, con la testa nascosta tra le ginocchia portate al petto. Era molto piccola, Kurt pensò potesse avere sì e no quattro anni. Così piano, per non spaventarla, le si avvicinò, e non appena la piccola alzò lo sguardo accorgendosi di lui, Kurt sorrise, rimanendo letteralmente a bocca aperta. Quella bambina era di una bellezza indescrivibile, secondo lui. Lunghi capelli castani le cadevano sulle spalle, incorniciando un bellissimo viso bianco, arrossato dalle lacrime. Una pelle meravigliosamente liscia e chiara faceva da contorno a due grandi occhi verdi, in cui Kurt si perse. Gli occhi di quella meravigliosa bambina erano per bellezza secondi solo ad un altro paio di occhi, color ambra, che Kurt non sarebbe mai riuscito a dimenticare, e che inconsciamente aveva sempre voluto ritrovare. La bambina però continuò a far scendere due grossi lacrimoni da quelle iridi di specchio, tanto che fece pensare a Kurt di non aver mai visto nessuno piangere così silenziosamente. Ma tutto ciò durò pochi attimi, perche la bambina chinò di nuovo subito il capo sulle proprie ginocchia. Il ragazzo, allora, dolcemente le si avvicinò e provò a parlare: "Ti sei persa? È per questo che piangi, vero?" In risposta ebbe solo un altro flebile singhiozzo, ma a Kurt sembrò che la piccola avesse fatto un cenno di assenso con la testa, così lieve che era quasi impercettibile. Così riprovo a chiedere: "Vuoi che ti dia una mano a trovare la tua mamma o il tuo papà?"Nel sentire quelle parole, la bambina scoppiò a piangere un po' più forte rispetto a prima, stringendosi ancora di più le gambe al petto e la testa su di esse, tanto che la cosa spaventò Kurt. Perché la bambina non gli parlava? Perché continuava a piangere così? Come l'avrebbe aiutata se da quelle parti non passava nessuno? E se qualcuno fosse passato e avesse pensato che era stato lui a farla piangere? Non sapeva cos’altro fare, ma doveva muoversi, dopotutto era preoccupato per quella bambina. Si poggiò a terra, maledicendosi per aver sbagliato fermata, per essersi cacciato in quel pasticcio e per aver rovinato non solo le scarpe, ma adesso anche i suoi pantaloni che, stretti com’erano, non rappresentavano proprio l'ideale per sedersi per terra. Però allontanò quei pensieri e si concentrò su quell'angioletto in lacrime che aveva accanto, le accarezzò la testolina e quando lei al contatto alzò lo sguardo, le mostrò il suo sorriso più bello. "Io mi chiamo Kurt e tu?"  Dovette aspettare un po' che la bambina calmasse i singhiozzi per rivolgere lo sguardo nuovamente su Kurt. Ma, per quanto aspettasse, la bambina sembrava non volesse rispondergli . Così riprovò a chiedere: "Con chi sei venuta fino a qui?" Solo dopo questa domanda la bambina abbassò lo sguardo e, prima di riempirsi di nuovo di lacrime, sussurrò: "Daddy, voglio il mio Daddy!" "Allora" provò a parlare Kurt "che ne dici se ti dò una mano a ritrovarlo?" La bambina alzò di nuovo la testa, ma con uno sguardo diverso. Kurt non aveva mai visto nulla di simile in un bambino, sembrava che la piccola, gli stesse leggendo dentro. Era come se lei cercasse di capire se poteva fidarsi o no di Kurt. E al ragazzo il responso sembrò positivo, quando la piccola alzò piano la gonnellina, mostrando il ginocchio destro sbucciato, con qualche piccola goccia di sangue. "Ma ti sei fatta male!" Esclamò Kurt, capendo solo ora perche la bambina se ne stesse nascosta senza alzarsi per cercare il suo papà. Nel guardare la ferita, gli occhi della piccola si riempirono di nuovo di lacrime, così che Kurt, per non farla piangere ancora, parlò in fretta."Che ne dici se ti prendo in braccio, così che tu non ti faccia male a camminare, e ti porto alla fontanella che c’è