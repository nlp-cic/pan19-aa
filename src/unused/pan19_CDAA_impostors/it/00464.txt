…? Tra le mani di Mr Smith era comparso uno stiletto. Il cuore gli balzò nel petto: cosa voleva fare? Ucciderlo e buttare il suo corpo dalla larga vetrata posteriore, destinandolo ai pescecani?

«Non… non ti avvicinare!» riuscì soltanto a dire, mentre la schiena incontrava il ruvido legno della porta. Accidenti! Era in trappola! Non poteva andare da nessuna parte e…
una robusta mano lo costrinse a voltarsi. Si ritrovò a sbattere il naso contro la parete.

«Smettila di fare il bambino!» cos’era? Un rimprovero? Quel pallone gonfiato lo stava anche sgridando? «Queste non sono necessarie» Colse un movimento secco e qualcosa di metallico pungergli la pelle, prima che le funi cadessero a terra inerti e i suoi polsi fossero nuovamente liberi. Li massaggiò, cercando di riattivare la circolazione.

«Amh…» che razza di giochino era, quello? Quello stronzo pensava di guadagnarsi così la sua fiducia? Sbagliava di grosso! Non si sarebbe piegato al volere di nessuno! E poi non gli doveva niente! La sua nave si era inabissata per colpa sua! Aveva distrutti in un attimo tutti i suoi sogni, la sua carriera e forse la sua vita! «Grazie…» Oh, ma che diamine stava facendo? Non doveva ringraziarlo! Era colpa di Mr Smith se stava andando tutto a rotoli! Eppure… non riusciva a cogliere cattive intenzioni su quel volto duro. Soltanto un’espressione sincera, condita da una nota curiosa. Non sembrava lo stesso inquietante ufficiale di qualche attimo prima. In quella cabina, tra il caos e la luce del sole che filtrava dai vetri, appariva come una persona normalissima, troppo presa dai propri progetti per pensare di riordinare.

«Prego. Siediti, per favore» l’ufficiale gli indicò una seggiola, ma lui non si mosse. «Non vuoi? Non ho intenzione di farti del male, quindi… puoi fidarti»

«Mh…» non ne era convinto, affatto.

«Come ti chiami?»

«Levi…»

«Molto piacere. Io, come avrai capito, sono l’Ammiraglio Smith, ma… puoi chiamarmi Erwin, semplicemente»

«Ah si?»

«Sì. Nessuno, qui a bordo, mi chiama così. E, sinceramente, sono stanco di tutti questi stupidi pomposi titoli. Erwin andrà benissimo. Gradisci qualcosa da bere o da mangiare?»

Mh, quasi quasi… non si era accorto d’essere affamato, almeno finché il biondo non aveva ventilato quella ipotesi. Si portò una mano allo stomaco, premendo leggermente per suscitare un indiscreto brontolio.

«Emh… si, per favore.»

«Naturalmente! Siediti, però» Erwin si diresse ad una credenza, recuperando una bottiglia di vino ed un paio di bicchieri, oltre che ad una scatola di gallette dolci. Posò tutto sul tavolo, giusto accanto al plastico delle Antille. Usò lo stiletto per stappare la bottiglia, abbandonando poi l’arma accanto ai bicchieri, con estrema noncuranza. Per un istante, Levi vi scorse una speranza di salvezza: se solo fosse riuscito ad impadronirsi del sottile pugnale… avrebbe potuto uccidere quell’idiota e prendere il comando della nave, dopo aver liberato i propri uomini! Sì! Avrebbe anche potuto funzionare, se… Smith non fosse stato così dannatamente ospitale! Ma che problemi aveva? Non si rendeva conto d’aver appena liberato un pericoloso pirata nella sua cabina? Di avergli lasciato a disposizione un’arma che, per quanto corta, poteva comunque rivelarsi letale? E perché diamine gli stava offrendo il pranzo? Scosse il capo, rinunciando a comprenderlo.

«Ho bisogno di parlarti» di nuovo quella voce profonda! Ah! Allora c’era qualcosa che Smith volesse da lui.

«Di cosa?»

Una robusta mano spaziò sul plastico delle isole, seguita da un incalzare:

«So che probabilmente questa discussione sarà inutile, ma… devo provarci. Ho bisogno che mi indichi, su questa mappa, i luoghi dove si rifugiano i pirati: le baie più frequentate, le calette dove siete soliti gettare l’ancora, i porti del contrabbando. Voglio ogni informazione possibile. Sappiamo che avete una base qui» l’indice puntò una insenatura profonda «Ma è un punto poco strategico e, di conseguenza, di alcuna importanza. Devo, tuttavia, conoscere i centri nevralgici sella vostra organizzazione. Solo così potremo sperare di debellare la pirateria da questi mari»

«Certo… e ti aspetti che io ti aiuti?» proruppe in una risata «Scusa tanto, ma… sei proprio un imbecille. Cosa ti fa credere che ti darò una mano? Non tradirò la Fratellanza per te, anche se sei carino e mi offri da mangiare»

«Sapevo che avresti risposto così…»

«Se lo sapevi, perché me lo hai chiesto?»

«Dovevo comunque fare un tentativo… Naturalmente, in cambio delle informazioni ti avrei offerto qualcosa di più prezioso che dei semplici biscotti.» una pausa, per essere sicuro che stesse ascoltando «Come la libertà per te e per i tuoi uomini. Non appena sbarcati a Port Royal, mi assicurerò che riceviate il più completo perdono. Sua Maestà si dimostrerà molto clemente, vedrai. Vi verrà distribuito un vitalizio e concessa la cittadinanza inglese. In alternativa, potrai avere una nuova nave e delle Lettere da Corsa. In questo modo potrai