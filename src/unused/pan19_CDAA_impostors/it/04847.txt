è.
Chiude il portatile e si lascia andre sul letto improvvisamente enorme ora che lei non c'è. Guarda il soffitto scuro della sua stanza e per la prima volta si ferma e si lascia prendere da i ricordi che lo inseguono da una settimana. Il primo a raggiungerlo è uno che lo fa sorridere.
C'è Rose che studia i suoi manoscritti sugli Antenati mentre lui finisce di scrivere uno dei testi migliori di sempre. E' convinto che lei sia sommersa fin sopra i capelli nella storia antica dei troll. Quando Rose si mette a leggere qualcosa che le interessa, è difficile staccarla dal testo fino a che non ne ha raggiunto l'ultima parola e anche allora la vedi che cerca con gli occhi una nota a pie' di pagina, una didascalia, qualunque cosa che le è sfuggita e che possa ancora darle informazioni. Così Dave è sicuro che se abbassa lo sguardo per qualche istante, il tempo di rileggere l'ultima strofa, non succederà niente e troverà Rose esattamente come l'ha lasciata quando tornerà a sollevare lo sguardo. E invece no. Quando lo fa lei e lì vicino a lui e Dave fa appena in tempo a capire che cos'è successo che lei gli si preme addosso e lo bacia. E' stato dopo l'imbarazzante annuncio e Dave non era pronto ad essere così a suo agio ma, come al solito, Rose sì.
Il ricordo gli scalda il cuore per tutto il tempo che dura, ma quando finisce lo lascia più vuoto e più al freddo di prima. Per un attimo ha l'impulso di aspettarne un altro, ma sa che non durerebbe a lungo nemmeno quello e allora ricomincia a correre perché non lo prendano più.
Si tira su il cappuccio della felpa, si rannicchia di lato e cerca di non pensare.

 


Day Nine: Ask flist Liz for prompts. Write something one sentence each for the first five prompts you receive.


1. dal punto di vista di rose

Rose non ha mai dovuto sforzarsi per capire Dave. Sono simili al punto che per lei capire i suoi processi mentali non è poi così complicato, ma purtroppo sono anche abbastanza diversi l'uno dall'altra da farla infuriare quando il modo in cui affronta le cose è così comprensibile eppure così totalmente illogico dal suo punto di vista. Quando quella cosa fra loro è iniziata, Rose lo sapeva che non sarebbe stato facile convincerlo e difatti non lo ha fatto. Ha lasciato che le cose facessero il loro corso, le ha impostate in una certa direzione quando non collaboravano, ma non lo ha mai preso da parte per spiegargli che non era solo la condivisione di materiale genetico ad attirarli l'uno verso l'altra e di sicuro non era quella vaga maturità che li distingueva – poco, ma quel tanto che bastava – sia da Jade che da Jack, ancora troppo spensierati da vedere le cose come le vedevano loro.
Rose ha capito immediatamente che l'attrazione che sentiva era di un tipo ben preciso, lo sapeva già quando erano ancora dietro lo schermo di un computer, ma incontrarsi, vederlo, l'ha resa una certezza e lei, che è sempre stata più sveglia e più avanti persino di lui, aveva capito che Dave provava lo stesso. Le vibrazioni che emanava, il modo in cui la guardava, era tutto così chiaro che le veniva da sorridere ogni volta che lui agiva seguendo i propri istinti anche quando era del tutto inconsapevole di farlo. Quelle erano le uniche volte in cui si permetteva di usare l'aggettivo "carino", un vocabolo che aveva eliminato dal proprio vocabolario all'età di sei anni, quando aveva capito che sua madre non diceva altro, o almeno tentava di biascircarlo.
La notte in cui Dave ha smesso di agitarsi, lei ha provato a fare quel passo avanti che in una qualsiasi altra situazione lo avrebbe spaventato a morte e lui, con le difese abbassate, si è lasciato prendere per mano.
Non sarebbe stato possibile in nessun altro modo e, d'altronde, Rose non avrebbe permesso altrimenti. Lei non è una damigella da salvare e Dave, grazie all'ironia che gli sta tanto a cuore, è molto buono e molto coraggioso ma è quanto di più lontano esista da un cavaliere.
Rose ricorda la loro prima volta molto teneramente, che è una cosa che non fa spesso. I suoi ricordi sono precisi o confusi, ma non le capita mai di giudicarli perché sarebbe inutile. Quella notte però è diversa, è come se l'avesse aspettata tutta la vita. E non è sicura che nel loro caso questo modo di dire non sia in realtà veritiero in qualche modo. Per come sono nati e per il motivo che li ha portati al mondo, Rose non può dire con certezza che non abbiano vissuto la loro intera esistenza per poi ritrovarsi. Non sembra così stupido ed esagerato questo concetto, se applicato a loro.
Quando la testa di Dave ha finalmente raggiunto tutto il resto di lui – in tutte le accezioni che una frase del genere può generare – Rose sapeva che non era finita lì, che vederlo balbettare e parlare di razze aliene contro le quali fare comunella solo per dirle che l'amava non era la fine di un interminabile viaggio, bensì l'inizio dell'ennesimo problema che lei avrebbe affrontato come