» era vero, Jim poteva fare qualsiasi cosa, essere ammesso in una di quelle costose ed esclusive università non sarebbe mai stato un problema, ma per quanto provasse a immaginare la sua vita, non riusciva a vedere altro che oscurità.
« Già, ma non so come farò a sopravvivere questa volta, senza di te che mi guardi le spalle. » sempre sincero con il suo migliore amico, forse troppo. Forse aveva davvero fatto troppo affidamento su di lui, in fondo era la sua bussola morale, il solo che teneva in equilibrio quella mente pericolosamente instabile.
« Te la caverai, tu ci riesci sempre e ce la farai anche senza di me. » Greg sorrise mentre lo diceva, sapeva che ce l’avrebbe fatta da solo e poi il loro legame non sarebbe mai spezzato, nemmeno con la distanza.
Quanto si sbagliava. Ancora non lo sapeva ma si sbagliava.
Jim afferrò una delle bottiglie di champagne e ne bevve una lunga sorsata. Non reggeva l’alcol molto bene ed era certo che presto si sarebbe trovato ubriaco e pericolosamente incline a dire tutto ciò che aveva tenuto dentro per tutti questi anni.
« Non lo sai che sono pazzo? Potrei fare qualsiasi cosa. » disse prima di scoppiare in una risata. Il suo tono era un misto di divertimento e di consapevolezza ma Greg non sembrava aver colto la sottile sfumatura, o forse decise di non vederla deliberatamente.
« Sei il tuo peggior nemico. » rispose il suo amico giocherellando con il tappo dello champagne « Io si chi sei veramente Jim e so che farai grandi cose nella vita. » e ne era convinto davvero. Ingenuamente Greg era stata la sola persona a vedere del buono in lui, in quella persona che ventiquattro anni dopo sarebbe diventata la mente criminale più pericolosa del Regno Unito.
« Sei sempre stato un maledetto idealista G. » disse Jim ridacchiando sottovoce.
Poco più di due ore dopo, le bottiglie di champagne giacevano vuote sulla sabbia ed entrambi avevano perso gran parte delle facoltà mentali, troppo alcol in corpo per riuscire a ragionare lucidamente e rendersi conto di quello che facevano.
Ridevano come matti ricordando i vecchi tempi, a distanza di tempo le giornate passate tra le mura di quella scuola non sembravano poi tanto male e in fondo ne avrebbero sentito la mancanza. Jim Moriarty si sentiva bene quella sera, tutto sembrava perfetto mentre parlava con il suo migliore amico e si godeva la sensazione di essere privo di inibizioni e di non avere più niente da perdere.
« Sai qual è la cosa peggiore dell’aver finito il liceo? » la voce di Jim Moriarty era un sussurro, sembrava quasi che stesse parlando più a se stesso che al suo amico, ma lui era ben in grado di sentirlo.
« Quale? » era curioso.
« Tu te ne andrai e non potrò mai dirti la verità. » ora o mai più.
Greg era sorpreso da quello che disse, sembrava così serio in quel momento, era certo che fosse qualcosa di molto importante per Jim e che lo metteva anche in seria difficoltà. Esaminò ogni possibile scenario, pensò a tutte le possibilità ma non gli venne in mente niente.
« Di cosa stai parlando Jim? » incredibile come la spiegazione potesse essere quella più semplice.
« Sono innamorato di te. » ecco la confessione « Non fare quella faccia sorpresa, non sono qui per giurarti amore eterno e tantomeno abbandonarmi a stupide romanticherie. Sei la sola persona che abbia mai cercato di capirmi e il solo amico che ho mai avuto. » non ci fu cosa più semplice da dire.
« Scusa se non dico nulla, sono sorpreso. » Greg mantenne una calma invidiabile, non smise mai di guardare il suo amico negli occhi, era deciso ad ascoltarlo fino alla fine, per quanto una rivelazione del genere lo aveva lasciato di stucco.
« Non mi aspetto niente, non preoccuparti. Volevo solo che tu lo sapessi, non è un mistero che io preferisca gli uomini e tu sei decisamente il mio tipo, e poi sei l’unico di cui mi sia mai importato. Quindi si, ti amo Greg e per quanto folle possa sembrare detto adesso, probabilmente sarai l’unico che amerò in questo modo. Tu domani te ne andrai nella grande città e io saprò di non avere rimpianti, questo è abbastanza. »
Jim Moriarty non era un romantico e queste parole erano il massimo che poteva sperare di esprimere. Ne era certo, non ci sarebbe stato nessun’altro come lui e anche se aveva solo diciotto anni e una vita intera di fronte a sé, una parte di lui sapeva già che sarebbe sceso sempre più in basso, in un posto dove le brave persone non potevano andare.
Rimase sorpreso dal fatto che il suo amico non fosse scappato a gambe levate di fronte alla sua spontanea e inaspettata dichiarazione. Si era limitato ad ascoltarlo, aveva fumato una sigaretta e aveva bevuto una lunga sorsata di birra; poi aveva capito che Jim era la sola persona che gli sarebbe mancata veramente.
Probabilmente non lo amava a sua volta, o forse lo avrebbe capito troppo tardi, ma in quel momento era così malinconico e annebbiato dall’alcol che non ci pensò troppo a passare un braccio intorno al collo del suo migliore amico e annullare la distanza tra loro.
Era solo un bacio – dio, forse il