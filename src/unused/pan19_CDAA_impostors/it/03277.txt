dopo sventano un attacco alieno contro
Londra; poi quella strana epidemia in cui ogni oggetto plastico vuole uccidere
l’umanità, e cose del genere. 



È tutto fuorché
confortante vivere in quel modo, ma Erik non si è mai sentito così vivo prima
d’ora. 









[5]



Una donna capita
sulla loro strada un giorno, con questo sorriso colto e un’elasticità alla
presenza del Dottore che appare quasi impossibile. Se c’è una conversazione fra
lei ed il Dottore, Erik non ne è al corrente, e la volta dopo lei sta
viaggiando con loro nel TARDIS, «In memoria dei vecchi tempi» dice il Dottore. 



È una vecchia
companion e si chiama Moira. Erik la trova insopportabile per una moltitudine
di motivi, primo fra tutti il suo carattere spiccato, quasi volesse sempre
sottolineare quanto sia importante il suo ruolo nella CIA. Non vanno d’accordo.
Erik si limita a dirle qualche parola di circostanza, perché obbligato e perché
il Dottore lo fulmina con lo sguardo; lei, invece, lo osserva con trattenuta rabbia
e gelosia, e talvolta un rassegnato sorriso. 



Finiscono su un
pianeta con cinque lune e una lunga distesa di terreno verdastro. Come fa
sempre, il Dottore esclama, «Meraviglioso» e al suo fianco Moira ride e gli
sfiora una mano sul suo braccio. Ad un certo punto il Dottore si scusa per andare
a combinare qualcosa delle sue, qualcosa che da lì a qualche minuto li metterà
tutti in pericolo di vita – ma è inutile tentare di fermarlo. Senza che quasi
se ne accorga, Moira approccia Erik su un masso enorme e gli sorride. 



«È come un buco
nero che ti risucchia, vero?» gli chiede, un bagliore lontano negli occhi le
illumina tutto il volto. «Abbiamo vissuto tante avventure, io e lui» 



«Perché te ne
sei andata, allora?» dice, rauco, per poi aggiungere con malizia, «o forse è
stato lui a lasciarti indietro?». Moira lo perfora con gli occhi, e sebbene
fosse suo diritto mandarlo al diavolo, con molta diplomazia sorvola il tutto. 



«È stata una mia
decisione» sospira, sistemando una ciocca di capelli bruni ricadutagli davanti
agli occhi. «Il Dottore può diventare difficile…
col tempo» 



«Una decisione
stupida, lui -»



«Lo so. Ci
conosciamo da molto tempo, io e lui. Ma un giorno capirai, Erik Lehnsherr, che
chi viaggia col Dottore prima o poi si fa male, inevitabilmente».





[6]



Moira la
lasciano a New York, con sua enorme gioia, e ripartono immediatamente per un
altro viaggio. E un altro viaggio ancora. Verso il nulla ed il tutto. 



«Non ti fermi
mai» gli domanda un giorno Erik, mentre sistema le coordinate per la loro
prossima avventura. «Non hai mai voglia di costruire una casa su un pianeta
pacifico e smetterla di volare qua e là in cerca di non sai che cosa?» 



«E perdermi
tutto questo?» risponde il Dottore, aprendo le porte del TARDIS e mostrandogli
lo spazio infinito. Erik non ha nulla su cui obiettare. «E poi ho te, non sono
più solo» sorride, e con molta semplicità Erik pensa di volerlo baciare. È da
un po’ che vorrebbe baciarlo. 



Quando atterrano
non cercano gli indigeni, non vanno ad esplorare la civiltà che ha vissuto su
quella terra, semplicemente si guardano intorno e assaggiano secondo dopo
secondo la bellezza di essere lì, uno al fianco dell’altro. 



«Per quanto
tempo resterai?» chiede il Dottore. I suoi grandi occhi blu sono illuminati da
due soli. 



«Per sempre» 





[7]



Scoprono di
avere in comune una passione per gli scacchi. Che cosa stupida, di per sé. Il
pensiero lo fa ridere, ma non può dire di non trovare piacevole le lunghe sere
che passano a giocare. Erik scopre anche che il Dottore ama i dolci, e l’alcool
costoso e il thè. Il thè è qualcosa di cui non può fare a meno. 



«Nettare degli
dei» chiarifica ogni qualvolta si fermano sulla terra, non importa che anno, e
lo obbliga ad entrare in un bar o a casa di qualcuno per una tazza di thè. 



Una volta
approdano in Utah nel periodo natalizio. Erik è ebreo, quindi non ha nulla a
che fare con tutte quelle decorazioni e quello spirito cristiano, però è anche
il periodo dell’hanukkah, quindi non si sente in colpa quando acquista un
bollitore portatile e qualche pregiata scatola da thè per il Dottore. In vita
sua non ha mai dovuto fare un regalo a qualcuno. Quand’era piccolo non aveva la
coscienza e i soldi per farne qualcuno a sua madre e una volta adulto non aveva
semplicemente nessuno. 

Prova a
consegnarlo diverse volte, però si sente un po’ stupido, poi non è il momento
esatto, poi capisce che se al Dottore non piacesse, lui farebbe una figura
orribile. Eventualmente glielo dà, perché se non lo fa impazzirebbe. 



«Erik -» 





«Buon Natale o
buon Hanukkah o buon qualsiasi cosa festeggino gli alieni durante questo
periodo dell’anno», e con sua sorpresa, una lacrima riga la guancia del
Dottore. Erik non ha la più pallida idea di come reagire. Si aspettava un grazie, amico mio o una pacca sulla
spalla e una lunga risata.