al momento del matrimonio, aveva creduto di aver donato il suo cuore ad un’altra persona.
Contessina, il giorno delle sue nozze, era convinta che avrebbe vissuto tutta la vita con un marito di cui mai si sarebbe innamorata.
Eppure, si era scoperta più volte ad osservarlo mentre dormiva accanto a lei, con la sua tipica espressione dura che sfumava nel sonno; eppure, aveva imparato ad ascoltare i suoi silenzi e osservare tutti i suoi gesti, perché era con quelli che Cosimo parlava.
Contro ogni sua convinzione, un genuino sentimento stava nascendo dentro di lei e la lealtà, che Cosimo aveva preteso al loro primo incontro, ormai non le pesava più come un dovere perché era diventata una scelta.
Sapeva che il loro rapporto era migliorato, ma intuiva che se la situazione non si fosse sbloccata in tempi brevi, il suo sentimento sarebbe appassito e quello di Cosimo non sarebbe mai nato.
Con la determinazione che la contraddistingueva, Contessina poggiò il libro sul comodino accanto a lei e scese dal letto, prendendo la candela e dirigendosi verso la stanza di suo marito, non avendo dubbi che fosse ancora sveglio.
Immersa nel silenzio del palazzo, si accostò alla porta, ancora non completamente chiusa e avanzò nella stanza, vedendo Cosimo che guardava alcuni disegni sulla sua scrivania.
Lui alzò lo sguardo, stranito da quell’apparizione: «Contessina? Stai bene?»
«Sì.»
Dopo quell’accenno di preoccupazione, il volto di Cosimo si oscurò, conscio che non la vedesse da parecchie sere e temendo che il motivo della visita fosse proprio quello.
«Sto lavorando. So che questi giorni ti ho trascurata, ma ho dei doveri da adempiere.» le disse, sicuro che così si sarebbe congedata.
«A cosa lavori?»
«Come?»
«Che cosa occupa tutto il tuo tempo, Cosimo?» richiese lei, sorridendo e avvicinandosi ai disegni.
Erano progetti, schizzi e disegni, in parte creati da Cosimo e in parte da altri artisti.
«Contessina…»
«Oh, questi sono dei disegni per la nuova biblioteca?» chiese, osservando vari progetti. Cosimo non le rispose, ancora stupito dall’improvviso interessamento di Contessina verso le sue attività.
Erano ormai parecchi giorni che se ne stava occupando, ma non ne aveva fatto parola con lei.
«Preferisco decisamente la tua versione e non lo dico perché sono tua moglie.» sentenziò lei, dopo averli bene osservati.
«Come fai a sapere quale sia il mio? Nessun foglio è firmato.»
Contessina rise leggermente: «Parli nel sonno, Cosimo. Ed è qualche tempo che continui a dire “più luce, più luce per i libri!” e il tuo disegno è quello con le finestre più grandi.» concluse, sedendosi nel divanetto accanto al camino.
Cosimo rimase estremamente turbato da quella rivelazione e dalla deduzione di Contessina così inaspettata.
Si avvicinò a lei e le si sedette accanto, osservando per qualche minuto le fiamme del fuoco.
«Cos’altro dico nel sonno, Contessina?»
«A volte frasi sconnesse, a volte dettagli sui tuoi progetti. A volte il suo nome.» confessò, infine, con tono di voce sempre più basso.
Cosimo non ebbe bisogno di spiegazioni, perché bastava il ricordo dei sogni di Bianca per confermare le parole di sua moglie.
«So come ci si sente, Cosimo. Ho provato anche io i tuoi sentimenti e i tuoi dolori, non sei l’unico che ha sofferto e non sei il solo a cui hanno imposto questa scelta. Non ti chiedo di amarmi, né di dimenticarla per me, ma di provare a conoscermi. E di lasciare che anche io ti conosca.»
Cosimo restò ammutolito dal suo discorso, sentendo per la prima volta quella sera il forte desiderio di baciarla.
«Sei sicura di volermi conoscere, Contessina? Non sono certo che sarai soddisfatta.»
«È forse una sfida, questa?»
«No.» rispose lui, facendosi scappare una leggera risata. «Solo una domanda.»
«Lo voglio.» disse Contessina, con una solennità che fece intuire al marito la profondità della sua risposta. «E tu, Cosimo?»
Come un’invisibile freccia, le parole di Contessina crearono quello spiraglio che lei tanto desiderava nel cuore di Cosimo, che si sentiva quasi come se l’avesse sposata veramente solo in quel momento.
Le prese il volto tra le mani e la baciò intensamente.
Cosimo la prese in braccio, adagiandola sul letto e continuando a baciarla con lentezza. Per la prima volta fecero l’amore con calma, senza che Cosimo sentisse l’urgenza di terminare quegli amplessi desiderati ma non voluti.
Gradualmente, Cosimo iniziò ad includerla nella sua vita, iniziando a chiedergli consigli sia per futili motivi che per faccende più importanti, fidandosi del suo giudizio anche più del proprio. La sua giovinezza, ormai stemperata dalla fine della storia con Bianca e dagli ideali artistici che aveva dovuto abbandonare con lei, aveva ormai lasciato il posto alla durezza e alla freddezza che sarebbero diventati tipici del suo carattere, ma l’esuberanza e la schiettezza di Contessina riuscivano a superare il velo di imbarazzo che Cosimo sentiva quando andava da lei per un parere.
Quasi come se quelle parole fossero state profetiche, un mese dopo Contessina si accorse di essere rimasta incinta.
Dopo averne parlato con il dottore, si chiese quale fosse il modo migliore per comunicarlo