martellava nel petto, sotto il velluto morbido, come un ingovernabile maglio di pietra. 



Raramente, nella sua breve esistenza, gli erano mancate le parole.



Eppure, in quel momento, aveva la gola secca e la mente completamente svuotata.



Era così che si sentiva un morto? Si chiese.



Si meravigliò della futile vacuità del suo pensiero, in un momento così critico.



Eppure era solo il battito frenetico del suo cuore a ricordargli di essere ancora vivo.



“Che cosa c'è? Il giovane Medici ha perso la lingua, per caso?”



Cosimo scosse la testa, cercando di fare il possibile per bagnarsi le labbra inaridite.



Non ricordava nemmeno perché si erano dati appuntamento lì, nella casa del Signore...due peccatori come loro. Anime nude di fronte alla crudeltà della vita, che per un breve attimo si erano incontrate.



“Rinaldo…”



La voce gli uscì così flebile che per un secondo dubitò di essere stato lui stesso a pronunciare quel nome.



Ma Rinaldo degli Albizzi si lasciò sfuggire una risata amara.



Tutta quella rabbia e quella delusione investirono Cosimo in pieno, come una secchiata d'acqua gelida nel cuore del più rigido degli inverni.



“Rinaldo? Solo Rinaldo? È tutto qui quello che sai dire...

 Medici?”




Cosimo si sentì morire, ad ascoltare il suo nome così vilipeso.




Medici, 

ora, sembrava un nome intriso di fiele anche a lui.



“Che cosa posso dire di più?”



Rinaldo scosse la testa.



Aveva il viso contratto in una smorfia disgustata.



“Niente. Non puoi dire niente.”



Si, Rinaldo aveva ragione.



Non c’era nulla che potesse dire 

- o fare - 

per dimostrargli che lui stesso era stato vittima di un imbroglio. 



Prese un respiro profondo e la polvere acre gli solleticò le narici.



Non poteva discolparsi.



Forse non avrebbe potuto farlo mai più.



“Non era mia intenzione---”



Rinaldo degli Albizzi lo fermò con un gesto imperioso della mano.



Era larga e forte, con le unghie lucide che scintillavano nella luce del sole che moriva lentamente su Firenze.



“Non voglio sentire una parola di più, Medici. Ho già ascoltato abbastanza...nelle piazze, nella Signoria. Tutti parlano della vergogna di mio padre. E la colpa”, disse abbassando la voce in una specie di sussurro adirato, “è solo tua.”



Cosimo si affrettò a distogliere lo sguardo.



Non sopportava di vedere gli occhi di Rinaldo alterati dalla rabbia e dal dolore...non dopo quello che era successo tra di loro, il giorno stesso della partita che li aveva fatti conoscere.



Rinaldo giocava da solo, fiero e nobile come un Adone di marmo, travolgendo gli avversari con il suo impeto e la sua forza.



Non era sembrato, a Cosimo, un grande stratega. Rinaldo degli Albizzi l’aveva trattato sin da subito con freddezza, come avrebbe trattato un parvenu qualsiasi del tutto indegno di meritare la sua considerazione.



Eppure quel giovane rissoso e superbo  aveva fatto scattare qualcosa dentro di lui.



Si era sentito come il giorno in cui aveva visto Donatello giacere con un altro uomo, con le budella attorcigliate e le guance in fiamme, tanto sporco quanto beato dalla visione divina della grazia di due uomini avvinghiati nel sonno dell’amore.



C’era qualcosa di più, certo. C’era la viscerale voglia di conficcare i polpastrelli nella sua carne soda e sporca di terra, di sentire i suoi muscoli tendersi sotto le sue dita e di esplorare ogni centimetro di quel corpo robusto e rabbioso con ogni mezzo il Signore gli avesse messo a disposizione.



Le mani, la bocca...ancora prima di aver formulato concretamente quel pensiero, Cosimo de' Medici aveva marciato verso Rinaldo degli Albizzi, forte della stima che si era conquistato segnando il punto decisivo per la vittoria, e dalla sua bocca erano usciti fiumi di oscenità tali che si sarebbe persino vergognato di ripeterle di fronte al suo confessore.



E, sorprendentemente, Rinaldo degli Albizzi gli aveva risposto con frasi ancora più sconce, il respiro caldo e addolcito dal vino sulla guancia rovente di Cosimo.



Così erano iniziati 

ed erano finiti.




Nell’impeto fugace della passione che travolge gli uomini al termine di una lunga e sfiancante battaglia, corpi sporchi che si avvinghiavano in ancor più sporche coperte, nel più sordido dei bordelli di Firenze.



Si era portato addosso l’odore di Rinaldo per giorni, appiccicato ai suoi vestiti come resina profumata, e aveva visto le stelle ad ogni boccata d’aria.



Si era portato addosso - ma con piacere - il dolore dell’intrusione di quel giovane forte e vivo, che l’aveva preso senza nemmeno aspettare di lasciarlo aprire per lui.



Era stato ruvido, certo, ma le sue mani avevano mostrato un’ombra di gentilezza che aveva reso a Cosimo più dolce il dolore.



Le sue labbra avevano baciato ogni punto del suo corpo che aveva riportato graffi a causa della sua barba dura, dai peli chiari e acuminati.



Per una notte intera Cosimo si era sentito slegato dai doveri che una famiglia come la sua gli imponeva, libero come un giovane stallone senza briglie, libero dalle costrizioni...e dalla colpa.



In quel preciso istante, quella colpa che all’atto si era scordato di sentire gli era ricaduta addosso come un mantello troppo pesante da portare.



Si sentiva vuoto e stanco davanti alla collera soffocata di Rinaldo,