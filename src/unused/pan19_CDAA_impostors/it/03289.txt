. Cosa avrebbe detto poi? Oh si, scusate, vorrei anche io imparare, o vorrei solo rimanere ad osservare lei. Aveva sentito dire che era europea, non sapeva altro. Né il suo nome, né come lei fosse, né aveva visto bene il suo volto. E forse era questo che lo incuriosiva ancora di più.

"Jiminie, cosa stai facendo?" domandò Jin avvicinandosi a lui, sorprendendolo davanti alla porta della practice room.

"Io non stavo facendo--" mormorò mentre le guance gli si coloravano di un rosa più acceso, facendogli abbassare appena lo sguardo. Jin cominciò a ridacchiare e abbassò la maniglia al suo posto, interrompendo i due ballerini all'interno della stanza. Hoseok si voltò verso di loro, con un sorriso che andava da una parte all'altra del viso e li invitò ad entrare.

"Hyung, Jiminie, vi presento la mia insegnante - disse Hobi voltandosi appena verso di lei - si chiama Asia, mi sta insegnando il Valzer e altri balli lenti e da sala". Jin allungò la mano verso quella della ragazza, presentandosi, ma non Jimin. Rimase per un momento ad osservarla come se stesse assistendo allo sbocciare di un fiore davanti ai suoi occhi. Era completamente incantato dalla sua bellezza, tanto che quando Jin cercò di risvegliarlo, si ritrovò a balbettare il proprio nome, stringendole la mano timidamente.

La ragazza gli sorrise, notando la timidezza sul suo volto e voltò appena la testa verso Hoseok, sussurrandogli qualcosa in inglese, probabilmente, lingua che ancora Jimin non riusciva a padroneggiare, ma che in quel momento aveva trovato un motivo in più a spronarlo. Hobi ridacchiò appena e guardò Jimin.

"Dice che non voleva tu ti sentissi in imbarazzo" disse subito, facendo arrossire il più piccolo dei tre ragazzi. Boffonchiò qualcosa, inchinò il capo e saluto tutti, prima di voltarsi ed uscire velocemente dalla stanza per tornare nello studio di registrazione e preparare una qualsiasi cosa, pur di nascondersi per qualche tempo e non farsi vedere in giro. Era davvero diventata irrespirabile l'aria lì dentro. Avrebbe dovuto chiedere lezioni di inglese a Namjoon?

 

Quella sera, prima di andarsene per tornare al dormitorio, decise di passare davanti alla practice room e magari fermarsi per fare un po' di esercizio. Posò la borsa contro il muro e si avvicinò allo stereo per infilare il jack e collegare le casse al telefono. Aveva voglia di qualcosa di non troppo lento, ma nemmeno qualcosa che facesse esplodere la stanza. Cominciò a scorrere la lista delle canzoni, arrivando a fermare il dito su "House of cards". Si morse il labbro inferiore, lasciando che partisse e cominciò ad indietreggiare, sciogliendo lentamente i muscoli del collo, muovendo al testa prima a destra e poi a sinistra, lasciandola roteare.

Non appena le parole cominciarono a riempire la stanza, il suo corpo iniziò a muoversi a ritmo. La leggiadria nei suoi movimenti lo rendevano elegante e artistico sotto ogni punto di vista. Era difficile non guardarlo mentre volteggiava, o almeno era quello che molte persone gli dicevano spesso - se non sempre - quando ballava.

Come una foglia si lascia spingere dal vento quando si stacca dal ramo di un albero, allo stesso modo lui si lasciava trasportare dalle note, chiudendo gli occhi perché lo guidassero. Era talmente preso da quella danza improvvisata che non si era reso conto di essere osservato da quella stessa ragazza che quel pomeriggio lo aveva lasciato con un colore roseo per il resto della giornata.

Si era fermata sulla porta, appoggiandosi con la testa sulla soglia ed era rimasta ad osservarlo, completamente rapita dai suoi movimenti fluidi e costanti. Non esitava per niente a fare il passo successivo ed era sicuro di se, cosa che lei non poteva far altro che ammirare, con tutta se stessa. Era talmente tanto incantata che, come in una sorta di trans, abbandonò la borsa lì accanto e si posizionò dietro di lui, cercando di seguire i suoi passi. Voleva anche lei provare l'ebrezza di volteggiare su quella canzone che stava esortando anche la sua anima a seguire quel ragazzo.

E Jimin se ne accorse, l'aveva intravista avvicinarsi a lui dallo specchio ma aveva comunque continuato a ballare perché era ciò che gli dava sicurezza. Era nato per fare del ballo la propria passione - oltre al canto - e subito aveva pensato che avrebbe dovuto farsi vedere ai suoi occhi nella forma in cui lui si piaceva di più; quella del ballerino.

Si accostò a lei, coinvolgendola. Non aveva mai ballato così, insieme ad una ragazza, sfiorando il suo corpo per guidarla nei movimenti. Certo aveva collaborato, e certo aveva anche aiutato nella coreografia, ma mai a quel modo. E si sentiva bene, si sentiva libero di farlo, si sentiva su di una nuvola sotto il cielo, ma comunque abbastanza in alto per chiunque. Ed era curioso; curioso di sapere perché stesse provando quelle emozioni, in quel momento, con quella persona.

Quando la canzone terminò, continuarono a muoversi ad un ritmo che ormai aveva preso parte dei loro corpi. E poi, senza smettere di guardare l'uno negli occhi dell'altra, si erano fermati.

Jimin si avvicinò lentamente, portando una mano sul suo volto e accarezzò lentamente la sua guancia. La morbidezza della sua pelle sotto il proprio tocco lo invitò ad avvicinarsi maggiormente,