a lunghi passi l'ufficio, aprendo con uno strattone la porta ed uscendo.Si sbatté l'anta alle spalle così forte che le numerose armi demoniache appese alle pareti tremarono leggermente.Dante rimase dov'era, fissando con un certo stupore la porta: la reazione del ragazzo era decisamente esagerata rispetto al normale. Non l'aveva mai visto prendersela così tanto per un po' di disordine, dato che tra tutti e due si faceva fatica a decidere chi fosse il più confusionario.Non erano adatti a fare le faccende di casa, semplicemente; ciononostante, Nero pretendeva che l'ufficio fosse tirato a lucido sempre.«Che scocciatore» commentò a mezza voce Dante, rimettendosi a leggere; tuttavia non riuscì a rimanere concentrato sulla lettura che per pochi minuti. L'immagine di Nero infuriato che usciva sbattendo la porta lo tormentava, anche se dal suo atteggiamento non si sarebbe mai detto.Emettendo un sospiro di rassegnazione, l'uomo si alzò in piedi gettando nuovamente la rivista sulla scrivania e si tolse il cappotto rosso.

Nero andò a farsi una lunga passeggiata per sbollire la rabbia che gli avvelenava l'anima. Non aveva in mente nessuna meta particolare, non avendo demoni da uccidere, pertanto camminò senza sapere bene dove andare, immerso nei suoi pensieri.Nessuno dei due era il tipo casalingo dedito alla cura del focolare che faceva trovare al compagno di ritorno dalla caccia ai demoni un ottimo pasto caldo, era un fatto assodato già da tempo. Lui nemmeno sapeva come passare il cencio - particolare di cui non gli era mai importato molto, almeno fino a quel momento. Se ne fosse stato capace avrebbe potuto dare una pulita all'ufficio per conto proprio, anche se nel profondo temeva che Dante, vedendoglielo fare una volta, poi avrebbe preteso che fosse lui a pulirgli il locale e da collaboratore - e fidanzato - sarebbe stato degradato a sguattero.Era un pensiero che non tollerava.«Quel... maiale» ringhiò a mezza voce infondendo odio in ogni lettera dell'epiteto, attirando su di sé sguardi confusi da parte di qualche ignaro passante.La sua ira si riaccese con nuova forza in lui mentre la sua memoria gli ripresentava cene di giorni e settimane prima, con Dante che mangiava pizza mezzo sdraiato sul suo vecchio scranno di legno senza preoccuparsi né di buttare le scatole né tantomeno di evitare che la mozzarella calda e filante cadesse a sporcare la scrivania.Nero contenne a stento l'impulso di abbattere un albero poco distante con un colpo secco per sfogarsi, ma solo perché c'erano degli esseri umani normali intorno a lui.Stare in mezzo a persone comuni era il deterrente più efficace che Nero avesse mai sperimentato per sedare i suoi scatti d'ira, o quantomeno tenerli a bada.Pensandoci meglio, però, doveva ammettere che anche lui stesso non era poi così innocente, dato che non si peritava affatto a mangiare sul divano - e poi non puliva.Si fermò in mezzo al marciapiede e calciò un sassolino, infilandosi le mani in tasca.«Forse non dovevo trattarlo così male...» rifletté «Dopotutto, non è solo lui a sporcare...».Decise così di tornare indietro all'ufficio e di farsi perdonare in qualche modo, per poi applicarsi come poteva per dare una sistemata. E se Dante avesse fatto qualcuno dei suoi soliti commenti l'avrebbe fustigato.Mosso da quella nuova convinzione, fece ritorno verso l'agenzia del compagno con passo veloce, ripercorrendo la distanza che aveva fatto in più di mezz'ora in poco più di quindici minuti.Quando arrivò davanti all'agenzia si arrestò e rimase a guardare a bocca aperta la parete frontale, più precisamente l'enorme finestra dal lato destro della porta: «Che diavolo...?».Dante era in piedi dall'altra parte del vetro, appoggiato sul minuscolo bordo interno del davanzale e proteso verso l'alto e stava pulendo la finestra. Dall'espressione che aveva sul viso sembrava estremamente concentrato.Già era straordinario vederlo così impegnato nel pulire qualcosa - da quel che ricordava, era addirittura la prima, dato che quando puliva lo faceva controvoglia - ma Nero rimase - se possibile - ancor più allibito da ciò che l'uomo aveva addosso: si era tolto il cappotto rosso e pure la sua maglia adorna di cinture e sopra al torace aveva legato uno striminzito grembiulino rosato bordato di volant morbido e crespo. Il grembiule gli copriva a malapena l'inguine e Nero - anche se in modo del tutto inconscio - notò subito che non nascondeva affatto la sagoma del suo organo sessuale - anzi, lo metteva più in risalto.La finestra, pulita e trasparente com'era, non nascondeva niente e l'altezza cui si trovava Dante gli rendeva estremamente facile vedere ciò che in genere necessitava di una piccola manovra di abbassamento per essere ammirato.Il ragazzo avvertì le guance arroventare immediatamente nel cogliere quel particolare. In un primo momento pensò di andarsene approfittando del fatto che non era stato notato; poi però si rese conto che sarebbe stato molto più divertente se avesse avuto modo di vedere come aveva sistemato l'agenzia.Dante si accorse di lui quando ormai era sotto il piccolo loggiato sopra il quale stava l'ora spenta insegna al neon che dichiarava il nome dell'agenzia.«Oh, sei già tornato» commentò senza voltarsi né scendere quando udì la porta aprirsi, dando così al