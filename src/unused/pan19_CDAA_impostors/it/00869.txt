del bosco e della neve. E sarà veramente fantastico! L’ho già detto? Vabbè. Sarà fantastico Derek!” praticamente non respirava tra una frase e l’altra “Aiden mi ha promesso che una di queste sere andremo  caccia. Io, lui ed Ethan. E mi insegneranno ogni cosa. Sarà la prima volta che mi faranno fare tutto da solo e sarà stupendo… ehi Scott guarda!” e come un razzo era partito verso l’amico per mostrargli la nuova coda.
“Sai cosa significa, vero?” Peter gli si era avvicinato senza che se ne accorgesse.
“Si.”
Stiles stava per entrare nell’età adulta e questo non comportava solo nuovi allenamenti e la preparazione per diventare il futuro capobranco delle volpi bianche, significava anche adempiere a nuovi doveri. Come quello di trovarsi il proprio compagno. E questo non era facoltativo, perché l’Alpha del branco doveva assicurare un successore di sangue.
Al solo pensiero Derek sentì una stretta stritolargli il cuore.

 

Fu quell’inverno che le cose si complicarono.
I cuccioli ormai erano cresciuti, più che giocare si allenavano ormai. Stiles continuava a pensare che con Malia la lotta fosse la più divertente. Dopo Derek. Lottare con Derek era la cosa più bella per Stiles.
Il lupo era più grande di lui in statura, il suo corpo minuto sembrava sempre più piccolo vicino a quello del lupo. Ma aveva l’agilità e la furbizia contro la forza di Derek.
Inoltre poteva stare vicino all’altro senza che questo lo allontanasse, perché Stiles si era accorto benissimo di come Derek cercasse ogni volta di allontanarlo. E lui ci soffriva. Ci soffriva parecchio.

Vedere i loro scontri era diventato il nuovo intrattenimento per gli altri, si divertivano a guardare quella lotta che sembrava più un gioco. Lydia continuava a dire che prima o poi sarebbe successo qualcosa tra i due, lei aveva fiuto il quel campo.
Successe quel giorno.
La lotta si trasformò in gioco e i due si trovarono a rotolarsi tra la neve per cercare si sopraffare l’altro. Inutile dire che in forza fisica e stazza vinse Derek atterrando Stiles.
Avrebbe dovuto alzarsi e allontanarsi da lui. Ma non ci riusciva. Vedere Stiles lì, sotto di sé, con le zampe anteriori piegate in su e il soffice pelo della pancia che, diamine, sembrava ancora più bianco del resto della pelliccia. Quegli occhi così grandi e dorati che lo guardavano e la testa leggermente piegata di lato che lasciava intravedere così bene il collo. Quel collo la cui pelliccia sembrava così morbida e profumata che stava mandando fuori uso i sensi del lupo. Proprio non riusciva a spostarsi.
Si ritrovò ad avvicinare il muso a quel collo così invitante.
E Stiles se ne stava lì, fermo, aspettando quasi che si avvicinasse di più inclinando di poco la testa come incoraggiamento.
E si dimenticarono di ogni cosa all’infuori di loro e del muso di Derek così vicino al suo collo.
Ci pensò il ringhio -per niente trattenuto- di avvertimento di Aiden a risvegliarli.
Derek sentiva lo sguardo di Ethan bruciargli la pelliccia, ma non si spostò, allontanò solo la testa e il guaito di Stiles fu così leggero e trattenuto che lo sentì a malapena lui.
E anche Stiles dovette trattenersi dall’alzare la testa per richiamare Derek per farlo avvicinare a sé, ma dubitava che dopo questo sarebbe riuscito a fermare i fratelli dallo staccare la testa di Derek a morsi. Col tempo aveva imparato quanto quei due potessero diventare protettivi nei suoi confronti. Un pensiero che lo riempiva di felicità e allo stesso tempo di timore -per Derek-.
Il secondo ringhio di Aiden lo informò di quanto quella situazione si stesse complicando.
Di simultanea Derek si spostò da sopra di lui mentre la volpe si girava a pancia in giù guadando il fratello. I suoi occhi mandavano scintille. Come quelli di Ethan che aveva inchiodato Derek sul posto con il solo sguardo. Stiles ne sarebbe stato spaventato, ma d’altronde lui era Stiles e quelli erano Ethan e Aiden, i suoi fratelloni, non aveva motivo si avere paura. Giusto?
“L’addestramento inizia ora.” disse solo Aiden.
Stiles si alzò lentamente mentre le tre code spazzavano la neve agitate “Ehm.. ecco noi stavamo solo..”
“Ora.” ripeté Ethan coinciso.
La volpe più giovane piegò le orecchie indietro per poi seguire i fratelli. Cercò un’ultima volta di voltarsi per vedere il lupo, ma le code dei due gli coprivano la visuale -7 code a testa, giusto per ricordare che posto avevano loro della gerarchia del branco-.
A testa bassa seguì i due fratelli e non si fermarono finché furono abbastanza lontani da non sentire più neanche il suo odore.
Derek affondò gli artigli nella neve gelida. Perché diavolo non si era spostato?
Spostò lo sguardo incontrando gli occhi che più lo puntavano.
Non riuscì a decifrare lo sguardo che il Nogitsune gli riservò. Vi trovò dentro mille avvertimenti, interessamento alla faccenda, freddezza, divertimento, una punta di ilarità, forse anche ammirazione e rispetto e molto altro. Tutto questo si rinchiudeva in quegli occhi scuri che lo confondevano. Non riusciva a capire. Vi vedeva così tante cose discordi tra loro.
Sostenne il suo sguardo, incapace di schiodare gli occhi da quegli della volpe. Osservò bene ogni cambiamento in quel vortice nero finché non rimase