favore! Sono ancora vergine!» lo pregò con le lacrime agli occhi.
Dopo quella performance da cuor di leone, gli avvenimenti successero abbastanza velocemente: Feliciano venne colpito dalla seconda e - per sua fortuna - ultima scarpa del parente, il quale non fu parsimonioso di “belle parole” nei suoi confronti; poi il pirata, furente, aprì la porta della cella, arrotolò Feliciano nella corda come un salame e lo portò via praticamente di peso, mentre l’italiano lo pregava non ucciderlo, né torturarlo o fargli del male perché lui non sopportava il dolore, e avrebbe parlato subito e bla, bla, bla…
«Feliciano!», urlò Lovino, mentre il pirata saliva le scale con Veneziano su una spalla a mo’ di sacco. «Brutto bastardo di un pirata! Lascialo! Lascia subito mio fratello!». Le sue urla si placarono solo quando la porta principale venne sbattuta sonoramente alle spalle del biondo e si sentì il rumore del chiavistello. Romano urlò di dolore, lasciandosi cadere a terra, non riuscendo a trattenere uno spasmo del braccio. Se avessero anche solo torto un capello a suo fratello li avrebbe uccisi.
 
Il ciarlare disperato di Italia venne messo a tacere lungo il tragitto dalla fusciacca del pirata, che non riusciva a capire come facesse quel ragazzino a parlare così tanto senza fermarsi a respirare; doveva essere un campione di apnea o simili.
Sospirando, il biondo aprì la porta di una stanza - non senza prima aver bussato - dalla quale proveniva delle forti risate.
«Vi ho portato il primo prigioniero», disse mentre varcava la soglia della spoglia ma luminosa stanza nella quale era presente un letto, una sedia e degli armadi. L’unica scrivania era imbastita con strani “aggeggi” metallici che in una situazione come quella non erano assolutamente tranquillizzanti.
Feliciano voltò appena la testa e vide, tra le lacrime, due giovani che dovevano avere poco più della sua età e che aveva già visto sul ponte dell’Olandese Volante quando erano stati richiamati tutti in seguito all’arrembaggio: un bell’uomo dai tratti mediterranei e un albino. Quest’ultimo, appena vide “l’insaccato di Feliciano” rise: «Kesese! Quel ragazzo mingherlino ti ha creato problemi, fratello?», dal tono sembrava proprio divertirsi alle spalle del parente.
«Più di quanto tu immagini», rispose serio l’altro, mettendo a sedere Veneziano su una sedia al centro della stanza.
L’albino rise ancora con quel suo strano verso, fu poi il terzo presente nella stanza a parlare: «Posso sapere il tuo nome?», chiese.
Ludwig gli tolse il “bavaglio”, ma prima che l’italiano potesse parlare ci tenne a dirgli in tono minaccioso: «Ti conviene prestare rispetto, sei davanti al capitano e al vicecapitano, ora».
Feliciano inghiottì a vuoto.
Lo aveva immaginato dagli abiti sfarzosi e costosi che indossavano, e in quel momento ne aveva appena avuto la conferma: quelli erano coloro che avrebbero deciso della sua vita o della sua morte, e soprattutto se avesse potuto mangiare.
Ricacciò stoicamente le lacrime indietro e tirò sul con il naso, sperando che non si notasse troppo il rigagnolo di catarro sotto la narice destra.
«… Feliciano Veneziano Vargas» rispose. «E voi?», chiese, nonostante la paura.
L’albino rise. «Sei al cospetto di sua magnificenza il grandissimo capitano in seconda Gilbert Beilschmidt» disse indicandosi con il pollice e facendo un sorriso abbagliante.
Anche l’altro giovane rise, per la presentazione dell’amico. «Antonio Fernández Carriedo, capitano della Tomate, la bellissima nave sulla quale attualmente ti trovi».
Feliciano annuì, poi si girò verso il pirata biondo. «E tu?» chiese piano, terrorizzato all’idea che si arrabbiasse.
Lui lo guardò strano, poi rispose: «Ludwig Beilschmidt. Sono il nostromo».
«Piacere» disse l’italiano, abbozzando un sorriso rivolto a tutti i presenti. Antonio non riuscì a trattenere una risata.
«Mi piaci, Feliciano», disse senza malizia. «Sei uno dei pochi prigionieri educati che mi sia mai capitato di vedere».
Veneziano abbozzò un altro sorriso, poi rimase silente. Stare legato non gli piaceva, e se non era libero di gesticolare non riusciva a spiccicar parola, se non in momenti di panico nero.
«Kesese! Meglio iniziare con il nostro schiavo» disse Gilbert divertito. «Ludwig, spoglialo» ordinò in scioletezza, appoggiando un fianco contro lo spigolo della scrivania. Sia Feliciano che Ludwig arrossirono a quell’ordine.
«Perché io?» domandò il pirata.
«Suvvia, Ovest… Non fare il pudico» sghignazzò.
«E poi lo dovrei prima slegare...» fece notare.
«Slegalo, immobilizzagli le mani, e poi togligli i vestiti», disse Antonio, facendo spallucce.
«Ve… Ve… Perché mi volete svestire?» domandò Feliciano, riniziando a tremare vistosamente. Nella sua testa, le parole “schiavo” e “spogliare” avevano dato come risultato una gang-bang con quei tre e il solo pensiero lo stava facendo sentire male. Li guardò con gli occhi nuovamente pieni di lacrime. «Per favore… non fatemi male…», guaì.
«Non farci arrabbiare, Feliciano, e vedrai che saremo gentili», disse il capitano, issandosi a sedere sulla scrivania, come a volersi mettere comodo per assistere allo