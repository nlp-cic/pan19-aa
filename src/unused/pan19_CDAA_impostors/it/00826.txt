era la cosa più fastidiosa che potesse capitare, ma ogni sforzo veniva ripagato. Una piccola fitta alla bocca dello stomaco prese Akaashi, quando il pensiero dell'anno successivo sfiorò la sua mente: come sarebbe stato senza Bokuto? Lui, quasi sicuramente, sarebbe stato ammesso in nazionale, o in una delle squadre più forti del Giappone. – Akaashi? – Non si era reso conto di essere rimasto imbambolato. Bokuto era in piedi, davanti a lui, le sopracciglia corrucciate. – Tutto bene? – – Sì. – mentì. Pensare all'anno successivo, in qualche modo, lo faceva stare male. Da una parte, quella più egoista, non voleva che Bokuto se ne andasse. Sentì la mano del ragazzo sulla sua spalla. – Non puoi mentire al tuo capitano, Akaashi! – Bokuto sorrise, lo sguardo fisso. – Ma non voglio forzarti. Quindi, dato che sono le otto, facciamo cena! – Bokuto lo aiutò a preparare la tavola, e il microonde fece il resto; Akaashi credeva che quella fosse l'invenzione migliore del secolo. Gli aveva salvato la vita non poche volte. Akaashi si beò della presenza di Bokuto per tutta la sera; gli mostrò i video di cui aveva accennato nel pomeriggio, erano dei trucchetti niente male che avrebbero potuto sfruttare in partita; parlarono di tattiche, di cosa poteva essere migliorato e cosa invece avrebbero dovuto smettere di fare. Fu una serata, nel complesso, molto produttiva, e ne furono entrambi felici. – Allora va- – Bokuto stava per salutarlo, ma un boato scosse il cielo sopra di loro, e cominciò a piovere. Anche se "acquazzone estivo" era il termine giusto. – Eeeh? Ma quanto piove? Non ho nemmeno un ombrello! Mezz'ora a piedi! Come faccio?– Bokuto si mise le mani nei capelli, segno inequivocabile della sua disperazione. – Aspetta un attimo, per favore. – Akaashi si recò nello sgabuzzino, dove di solito tenevano gli ombrelli, quando un fulmine illuminò tutto il quartiere. Trovò un ombrello un po' malandato. Sospirò. Non poteva certo lasciarlo andare in quelle condizioni. Una parte di lui pensò che fosse una gran bella seccatura, ma un'altra, inaspettata, lo portò a sorridere. – Dovresti fermarti a dormire qui, Bokuto. – Ci fu un piccolo attimo di silenzio, e Akaashi vide quasi in slow-motion le labbra di Bokuto stirarsi in un sorriso e gli occhi sgranarsi. – Akaashi! Grazie! Mi hai salvato la vita! Sei sicuro che posso rimanere? – – Sì, non ti preoccupare. Vieni, c'è la stanza degli ospiti. – La stanza degli ospiti era la vecchia camera di suo fratello maggiore; adesso abitava ad Osaka in pianta stabile, perciò spesso rimaneva vuota e silenziosa. Suo fratello aveva portato via molti degli oggetti che una volta la decoravano, erano rimasti solo dei libri e qualche vecchio poster. – Niente tende? – Bokuto indicò la finestra, i vetri trasparenti davano sulla strada, illuminata dai lampioni. – No, mio fratello si è portato via anche quelle. – un ricordo gli invase la mente: suo fratello, il discorso sul risparmio, lui che gli faceva notare che così sembrava solo tirchio. Tanto tempo fa. – Pazienza! Adesso chiamo mia madre, e poi mi metto a letto. Buona notte, Akaashi! – – Buona notte, Bokuto. – Akaashi si recò nella sua stanza, tirò le tende nere e si stese sul letto; ragazzi, Bokuto era impegnativo. Sorrise, ricordando tutto quello che avevano affrontato insieme: il momento di Bokuto, il suo cambiamento, le sue debolezze, imparare a gestire i suoi crolli in piena partita; ma Akaashi ricordava anche le risate, la spensieratezza, il duro lavoro, la pressione delle partite, le aspettative. E in tutto questo si era sempre sentito sicuro, non aveva mai dubitato né della squadra, né del suo capitano. Infilò un braccio sotto il cuscino, mentre l'altro andava ad abbracciare il cuscino anti stress, per poi stringerlo a sé; poco alla volta cadde in un dolce sonno, cullato ancora dalle immagini della Fukurodani che via via diventavano sempre meno nitide. – Akaashi. – Il ragazzo aprì un occhio, cercando di mettere a fuoco l'ora segnata sulla sveglia. Le tre della mattina. – Bokuto, ti prego, torna a dormire. È notte fonda. – – Non ci riesco. – sussurrò appena Bokuto, fissandosi le dita. Si vedeva quanto si sentisse in colpa per averlo svegliato. Akaashi sbadigliò. – Perché no? – Bokuto si girò a destra e a sinistra, poi Akaashi sentì la pressione del suo sguardo sulla pelle. – La luce. Non riesco a dormire se non è totalmente buio. – Akaashi sospirò, poi alzò le coperte. – Staremo un po' stretti. – gli fece cenno di stendersi, e Bokuto sorrise. Non poté dirlo con esattezza, ma lo sapeva. Sapeva tutto di lui. Sapeva di quando, a cinque anni, si era tagliato il ginocchio, cadendo dalla bicicletta, e di come ci avesse impiegato settimane a scomparire; sapeva quanto odiasse la pioggia e avere i capelli bagnati; sapeva quanto fosse fragile, proprio come il fuoco: bruciava con tutte le sue