chiamarci così!” gli intima Bastian, innervosito.

“Devi riconoscere che è pur sempre meglio di Bianca e Bernie!” commenta Lukas.“Io con te non ci parlo, traditore!” incrocia le braccia Bastian, mettendogli il muso.

“Ho capito il tuo piano diabolico, vecchio volpone: tu miri a distruggere l’armonia nelle squadre!” punta il suo indice accusatore Manuel contro Miroslav. “Ma non ci avrai, vero, Mario?”Silenzio.“Mario?!”Il portiere si volta in tempo per cogliere Mario in flagrante, mentre è intento a sbirciare il suo display da sotto il letto.

“Hey, tu, non sono passati dieci minuti!” lo rimprovera.“Davvero? A me sembrava di sì...” fa spallucce Mario, tornando al suo posto, mesto, mesto.“Lì io non c’entro, non li ho certo inventati io gli i-Phone!” alza le mani Miroslav, con fare innocente.

“Dài, tenetevi pronti che iniziamo il secondo giro.” chiama tutti all’ordine Philipp, distribuendo le carte.

“E tu, Thomas, vedi di far meno lo spiritoso e concentrati più sul gioco! Siamo gli unici che non hanno ancora preso una carta dal banco!” gli rimprovera Mesut.Thomas fa spallucce, con fare strafottente.“E’ solo l’inizio e poi lo conosci il detto, no? Sfortunato al gioco, fortunato in amore!” ammicca allegro verso il suo compagno di squadra. E probabilmente non solo di squadra.

Inutile dire che Miroslav avverte l’ennesima fitta allo stomaco, preferendo concentrarsi sul gioco.

Manuel mette una carta in banco, così fa Bastian, ma senza consultarsi con Lukas, che se la prende un po’ a male.

E’ Mesut stavolta che con la seconda che hanno in mano riesce a prendere entrambe le carte in banco.

“Visto? Così si fa!” dà lezione a Thomas, mostrando tronfio il suo mazzetto.“Avrei fatto la tua identica mossa.” borbotta l’interpellato.A Miroslav non resta che mettere in banco una carta.

“Fermi tutti, non ce la faccio a fare un altro giro così.” interrompe il gioco Lukas. “Basti, dài, smettila di fare l’offeso. Ti prometto che studieremo un linguaggio in codice tutto nostro per comunicare tra noi!”

Il centrocampista si riaccende di entusiasmo all’istante, sfoderandogli il più caloroso dei suoi sorrisi.“Davvero? Che figata!” lo abbraccia felice.

“Ora sì che possiamo procedere!” sorride soddisfatto il Polacco più giovane.

Mario mette una carta in banco.“Ho fatto bene, no? E’ quella più bassa così se è ancora lì e c’è la somma giusta la posso riprendere con questa che ci resta...” cerca il consenso del compagno di squadra.

“Ti sei dato la risposta da solo, mi sembra!” replica secco Manuel.

“Ma.. era per dimostrarti che sono concentrato e mi impegno!” protesta il più piccolo.

“Giuro che quasi ti preferivo quando sbavavi sul tuo cellulare!” alza gli occhi il più grande.

“Hey! Guarda che io non sbavavo su niente!” puntualizza l’altro, scandalizzato.

“No, ma lo faresti se Sappiamo-Tutti-Chi decidesse di inviarti un dossier documentato delle sue zone intime!” scocca la sua frecciatina Thomas, implacabile.

Mario per poco non lancia in aria le carte che sono in banco.

“Thom! Chiudi quel cazzo di becco e concentrati di più!” lo rimbecca Mesut.

“Speriamo che nessuno ci freghi quella carta, così ce la peschiamo noi.” bisbiglia Philipp all’orecchio di Miroslav, continuando a osservare il sei che è sul banco.“Guarda che dovresti augurarti che invece qualcuno la prenda.” risponde allo stesso modo il più grande.“E perché? Ohh, aspetta, ci sono arrivato!” capisce da solo l’altro.

“Hey voi due, basta confabulare!” li rimprovera Thomas, ma la verità è che invidia la complicità che Miroslav sembra avere con Philipp.

Tocca a Lukas, che in perfetta armonia con Bastian prende l’altra carta che c’è in banco, lasciando quel sei intatto.

“Davvero avremo anche noi la nostra lingua secreta?” chiede nuovamente conferma il Tedesco.“Sì e sarà indecifrabile!” gli assicura il Polacco, aggiungendo il bottino al loro mazzetto.“Non vedo l’ora che ce la inventiamo!” si sfrega le mani l’altro, impaziente.

“Scusate, ma io ero convinto che voi due l’avesse già il vostro linguaggio segreto e consistesse nel numero di cuoricini che avete negli occhi quando vi guardate!” non può esimersi dal fare una delle sue battutine Thomas.

I due arrossiscono a vista d’occhio, fra le risate generali.

“Okay, ora lasciatemi giocare se no Mr. Sta-Più-Concentrato ha da ridire!” sbuffa, osservando la carta in banco che è proprio una di quelle che tiene in mano.

Mesut sembra cogliere un guizzo negli sguardi di Miroslav e Philipp, mentre Thomas si accinge a prendere quella carta solitaria.

“Noooo, Thom, giocane un’altra, giocane un’altra!” si allarma il Turco, ma è troppo tardi.

“Cos’è, l’alcol ti ha reso cieco? Abbiamo la stessa carta, è stupido non prenderla!” brontola il Tedesco, fiero della sua mossa.