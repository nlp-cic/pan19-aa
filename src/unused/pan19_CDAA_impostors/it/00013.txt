assenza di ognuna, quel vuoto costante che è l'ultimo filo rimasto a tenerlo in piedi. Un solo bisbiglio potrebbe cambiare tutto.Le labbra di Sirius si posano piano sulla sua fronte, talmente leggere che un solo tremito basterebbe a respingerle, facendo così crollare in frantumi l'ultima superstite possibilità di contatto. Regulus deve fare violenza a se stesso per imporsi di scostare il volto, le mani del fratello si schiudono subito per liberarlo ed il suo cuore lo tradisce perdendo un battito in risposta.Evitare il suo sguardo. Ricominciare a respirare.Incespicare verso la porta.Giusto.Sbagliato.Scegliere.Vivere. I pensieri gli si agitano in testa come schegge impazzite, lacerando tutto quello che incontrano sulla loro strada. Ha la nausea."Da cosa stai scappando, Regulus?" le dita di Sirius si sono strette attorno al suo polso in una morsa quasi dolorosa."Davvero hai bisogno di chiederlo?" sibila, la destra ancorata alla maniglia che non si rassegna ad abbassare, lo sguardo ostinatamente incollato al pavimento. Ora come ora, individuare anche una minima increspatura di comprensione nell’argento liquido di quegli occhi, servirebbe soltanto a dargli il colpo di grazia."No." la sua voce è quanto di più simile ad un ringhio possa sgorgare da gola umana "Ma nemmeno tu puoi essere così idiota." "Le persone commettono errori." si difende debolmente, senza guardarlo in faccia. La sinistra è sempre prigioniera della presa salda del fratello. Inizia ad avere i brividi mentre il calore di quel tocco gli risale inesorabile lungo il braccio fino ad arrivargli dentro, soffocando ogni residuo superstite di lucidità "Anch'io, sai?" bisbiglia."Questo è un... errore?" Sirius gli strattona il polso verso l'alto, così che la manica larga della divisa frusci giù fino al gomito, poi, senza un briciolo d'esitazione, lacera la seta immacolata della sua camicia fino a snudargli completamente il braccio.Il Marchio Nero spicca sulla sua pelle pallida in maniera quasi oscena.Lo sa perfettamente. Non c'è bisogno che si volti per accertarsene. Alcun. Bisogno."Posso ancora..." è ad un soffio dal singhiozzare, un solo, flebile barlume d'orgoglio a trattenerlo."Cosa? Ti do una notizia che ti sconvolgerà, Regulus. Non puoi andare dal tuo Voldemort e dirgli che ci hai ripensato. A questo punto, si tratta di servirlo per tutta la vita o… morire."La verità e il nome, pronunciato come fosse un insulto, lo colpiscono con la violenza gelida di una secchiata d'acqua in pieno inverno: si sente ghiacciare fin dentro le ossa, senza scampo.Di colpo la stanza prende a vorticargli davanti, le sue viscere si contorcono, le gambe sembrano non essere più in grado di reggere l'orrore di appartenergli.Si ritrova fra le braccia di Sirius un attimo prima di accasciarsi, lo fissa per un istante con occhi vacui, poi accoccola la fronte nell'incavo del suo collo e gli si aggrappa addosso soffocando un singhiozzo sul suo petto. Inspira a fondo il suo odore, l'unico elemento concreto in un mondo che continua a sfaldarsi. Ogni battito sembra trascinar via un altro po' delle sue certezze, come una marea spietata che depreda la spiaggia. Sente già in bocca il sapore amaro ed intenso di quelle lacrime che non vuole a nessun costo versare."Mi... manchi." "Io sono sempre qui." le mani di Sirius si muovono lente sulle sue spalle, seguono la linea della sua schiena fino a raggiungergli i fianchi, per poi risalire e ricominciare daccapo. Non lo sta solo accarezzando, gli sta confermando che è ancora vivo ed intero, nonostante tutto. "Mi manchi lo stesso." rialza finalmente la testa dal rifugio comodo in cui l'ha sprofondata, intreccia le dita fra le ciocche nere dietro la sua nuca e fruga negli occhi del fratello come alla ricerca di qualcosa, poi socchiude appena le palpebre, lo attira a sé e lo bacia come se ne andasse della sua vita, in un misto quasi doloroso d‘impeto, furia ed inesperienza.La bocca di Sirius si schiude ad accogliere l’intrusione impacciata della sua lingua, i loro denti cozzano e Regulus sente quel suo sorriso sfrontato incurvargli le labbra; si perde a saggiarne i contorni con le proprie finché, contro ogni logica, si ritrova a sorridere di rimando. Le sue mani hanno preso a muoversi freneticamente slacciando e sbottonando, guidate soltanto dall’istinto e dalla bramosia cieca di scoprire ogni lembo di pelle su cui possono arrivare ad appigliarsi. “Sei davvero qui.” ansima, staccandosi da lui quel tanto che basta a rendere le parole intellegibili. Gli fruga di nuovo lo sguardo, di nuovo alla ricerca di quel qualcosa, che sembra trovare ancora una volta perché si sporge a baciargli l’angolo della bocca, disegnando poi una scia umida prima fino alla mandibola e poi giù fino alla la gola esposta, scende per il collo e si ferma a succhiare con forza quel triangolo incavato di pelle tenera e bianca, soddisfatto del gemito roco che sfugge dalle labbra di Sirius. Si scosta per togliere la camicia di mezzo e sta per fare altrettanto con la sua ormai rovinata, ma il fratello gli blocca le mani e scuote semplicemente la testa. Lo fissa con un’intensità che potrebbe farlo impazzire, se solo