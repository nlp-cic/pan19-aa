scuri raccolti in due trecce scarmigliate giace a terra, il suo giaciglio di fortuna è formato da alcuni cartoni sui quali lei si è rannicchiata come un gatto randagio. Il suo viso smunto è di un pallore mortale e dalle sue labbra cianotiche provengono dei sibili sordi: lei sembra soffrire davvero tanto per la mancanza di cibo e di un'adeguata ossigenazione. Violenti tremori scuotono il suo esile corpicino e la bimba si stringe ancora più forte nel suo sdrucito vestitino di cotone che una volta doveva essere stato bianco. Ci sono dei momenti in cui quasi perde conoscenza e non sente più né freddo, né fame e neanche dolore... quelli sono i suoi momenti preferiti e, mentre le lacrime continuano a rigare silenziosamente il suo visino sporco, lei quasi si rallegra nel constatare che essi sono sempre più frequenti.

«Ehi, ragazzina, tutto a posto?», un uomo con un ampio impermeabile scuro con tanto di cappuccio calato sul volto si è chinato verso lei e le sta scuotendo un braccio come per risvegliarla dal suo torpore.

«Tu cosa ne pensi?», gli risponde lei in tono seccato, dimostrando chiaramente che, anche in quelle condizioni, lei non ha affatto paura né di quel tizio losco né di nessun altro.

L'individuo incappucciato si avvicina ancora di più a lei e prende il suo viso fra le mani, osservandolo con attenzione, lasciando che i suoi occhi scuri si incrocino con lo sguardo da bestiolina ferita di lei: «Non ti fai intimorire da niente e da nessuno neanche in punto di morte, eh, Melody Pond? Mi piace, mi ricordi tanto me stesso...», commenta l'altro concludendo con una risata scomposta.

«Io non sto morendo», gli risponde la bimba, per nulla spaventata o incuriosita dal fatto che quello sconosciuto conosca il suo nome; del resto lo ha sentito così tante volte pronunciare da persone ed esseri spaventosi, di alcuni dei quali ha persino perso i ricordi, di altri invece non potrà mai dimenticare il male che le hanno fatto e quelle loro cattive, cattive parole: "Ti hanno lasciato sola, Melody Pond, i tuoi genitori ti hanno abbandonata per seguire il loro prezioso Dottore. A nessuno nell'intero universo importa di te, devi ringraziarci ed obbedire ai nostri ordini senza discutere  perché noi ti stiamo proteggendo da quell'uomo pazzo con la cabina telefonica…".

«Oh sì, invece tesoro, tu stai proprio morendo, non te ne rendi conto?», controbatte l'uomo senza alcuno scrupolo di turbare la bambina.

«Non è vero!», grida Melody serrando i pugni mentre dagli occhi color nocciola le sfuggono due lacrime traditrici, «Ho solo bisogno di mangiare qualcosa e di riposare un po'!».

«In questo invece sei tale e quale a lui: negate ciò che non vi piace anche di fronte all'inevitabile evidenza!», le sorride lui accarezzandogli la testa, ed il tono della sua voce si è addolcito, «Melody, mi dispiace davvero, ma stai per morire a causa degli stenti e di una brutta, bruttissima broncopolmonite. Non devi preoccuparti, però, tu non cesserai di esistere... so che sembra assurdo e forse anche difficile da capire, ma tu continuerai a vivere...».

«Come... come è possibile? Mi hai appena detto che sto per morire...»,  obietta la ragazzina.

«Mels, nelle tue vene scorre il sangue dei Signori del Tempo: quando stiamo per morire, il nostro corpo subisce delle grandi trasformazioni che ci consentono di sopravvivere, modificando il nostro aspetto fisico e a volte anche il nostro carattere, ma lasciando quasi sempre inalterati i nostri ricordi. Questo processo si chiama Rigenerazione e possiamo ricorrere ad esso un numero limitato di volte», le spiega l'altro sforzandosi di rendere il discorso il più semplice possibile.

«Davvero posso fare anche io quella cosa... uhm, rigenerarmi? E come?», chiede Melody entusiasta al punto da quasi dimenticare tutti i suoi dolori.

«Anche tu puoi farlo, zuccherino, ma non sarà semplice... non lo è per un individuo adulto e men che meno lo sarà per una ragazzina come te. Quando il tuo organismo sarà in procinto di cedere, inizierai a sentire una strana sensazione di calore dentro di te che mano a mano diventerà sempre più intensa e si diffonderà in ogni singola cellula del tuo corpo fino a che sarai fisicamente avvolta in una specie di bozzolo che irradierà calore, luce ed energia. In quel momento sentirai che ogni frammento del tuo corpo sta mutando ed inizierai a provare un dolore talmente forte che ti sembrerà di essere ancora in agonia, anzi, probabilmente desiderai morire e far cessare quel tormento, ma solo se sarai abbastanza forte e coraggiosa da sopportare tutto questo - e sappi che può durare diverse ore o addirittura alcuni giorni - tu sopravviverai. Sarai in grado di farcela, Melody Pond?», conclude l'uomo, rivolgendole uno sguardo di sfida.

In un istante l'incredulità e la paura che avevano albergato fino a poco prima negli occhi di quella ragazzina scompaiono, rimpiazzati da una ferrea determinazione: «Io ce la farò senz'altro, io vivrò!».

Lui si alza in piedi e guardandola divertito esclama, rivolto più che altro a se stesso: "Non mi aspettavo una risposta diversa da questa dalla donna che ucciderà Tetha Sigma!", poi si avvicina di nuovo alla bambina e la saluta scompigliandole i capelli: «Allora addio,