tanto, giocare a calcio in un campetto vicino casa. Non ha molti rapporti con i suoi coetanei babbani, in fondo li vede sì e no un mese l’anno, ma lo fanno giocare comunque con loro perché è bravo con il pallone e, a dir la verità, preferisce il calcio al Quidditch, anche se non ha molto modo di allenarsi.

Spiegare il calcio a Stephen era stato piuttosto inutile, era forse uno dei pochi ragazzi a cui non interessava niente degli sport ed era sicuro che se lui e Amy non fossero stati nella squadra di Quidditch, non ne avrebbe nemmeno mai visto una partita. Non una regolamentare quanto meno, dato che i suoi parenti ogni tanto si divertivano a farne qualcuna tra di loro, nel giardino dietro casa. È uno dei motivi per cui si è sentito a suo agio tra di loro con una certa facilità.

Dato che quell’anno Jon sarebbe stato dai Colbert così poco, avevano deciso di disputare una partita in suo onore, che era andata avanti un paio di giorni – anche se, a differenza delle partite normali, avevano fatto pause per mangiare e dormire – ed era finita appena in tempo per il suo ritorno a casa. La squadra in cui giocava Jon aveva vinto per appena dieci punti e, dato che l’ultimo goal era stato il suo, avevano decretato che il merito della vittoria andava divisa tra lui e il cercatore – Lulu, l’unica altra Colbert che Jon aveva già incontrato tra le mura di Hogwarts. Dopo cena erano rimasti a bere e chiacchierare a lungo prima di decidere che era ora di andare a letto, ma Jon si era isolato molto prima, uscendo in giardino.

Nella loro proprietà c’è una quercia gigantesca e lui non ha mai osato nemmeno pensare a quanto debba essere vecchia, ma è in uno dei punti più lontani dalla casa e per questo è anche uno dei suoi posti preferiti. Adora i Colbert e gli è, ovviamente, molto grato, ma a volte ha comunque bisogno di isolarsi da tutta quella folla. Quel giorno ne aveva particolare bisogno; con tutta l’eccitazione e l’adrenalina della partita aveva rischiato più volte di commettere qualche sciocchezza e ora, la schiena appoggiata contro il tronco e le braccia contro le ginocchia, stava osservando il cielo stellato chiedendo a chiunque potesse farlo di aiutarlo ad arrivare sano e salvo alla fine delle vacanze. Aveva chiuso gli occhi solo da pochi minuti quando qualcuno gli si era fermato davanti.

“Ti ho trovato, finalmente. Hai fatto spaventare tutti.”

Jon aveva dischiuso le palpebre lentamente, continuando a dover guardare in alto per poter vedere in volto il suo interlocutore. Nonostante i quasi due anni in meno era già alto più di lui; non che cambiasse qualcosa dato che Stephen era in piedi e lui no. “Mi dispiace.”

“È tardi, se non andiamo a letto e domani non ci svegliamo per tempo, mamma ci sgriderà.”

“Ancora un attimo, arrivo subito.”

Si era aspettato che se ne andasse, invece Stephen si era seduto accanto a lui. “Cosa c’è che non va? Sei stato strano tutta la sera.”

Jon aveva scosso la testa e pensato di raccontare qualche bugia, ma non gli è mai riuscito molto farlo, non con lui. “Stavo cercando di evitare di fare qualcosa di sbagliato.”

“Volevi rubare il dolce a Marie?”

“Cos-?”

A quella domanda, Jon era scoppiato a ridere, poi aveva fatto segno di no con la testa ed era tornato ad appoggiarsi all’albero. Lorna Marie è la prima figlia di Mary, la terza dei fratelli Colbert, e quell’estate aveva solo quattro anni.

“Allora cosa?”

“Lascia stare.”

“Jon!” Stephen aveva messo una mano sul suo braccio, costringendolo a voltarsi verso di lui. “Cosa c’è? Se è qualcosa che ha fatto la mia famiglia...”

Lui si era affrettato a negare. “No, no! Non è colpa vostra.”

“Allora cosa c’è? Puoi dirmelo?”

Jon aveva sospirato di nuovo, Stephen lo stava fissando con un’espressione così dispiaciuta e preoccupata che qualsiasi sua risoluzione si era disciolta prima ancora che avesse avuto tempo di formularla. Non c’era nessuno, in fondo, qualsiasi cosa fosse successa avrebbero potuto risolverla senza complicazioni, e al massimo Stephen sarebbe rimasto a casa sua il giorno dopo. Con quel ‘piano B’ in testa, si era sporto verso di lui e lo aveva baciato. O per lo meno aveva fatto toccare le loro labbra prima di tornare al proprio posto.

“Ecco qua,” aveva borbottato. “Bene, andiamo.”

Si era appena alzato quando Stephen aveva detto: “Aspetta!” Era quasi tentato di ignorarlo, ma lui si era già messo in piedi e lo aveva afferrato per un braccio.

“Mi dispiace,” aveva detto Jon, senza guardarlo in faccia.

“Idiota.”

Dato che Stephen non aveva aggiunto nient’altro, Jon si era voltato a guardarlo stupito, solo per notare che stava sorridendo e, un attimo dopo, sentire di nuovo le sue labbra sulle proprie e, poi, una mano sul collo per impedirgli di allontanarsi un’altra volta.

Era stato un bacio incerto, ma non aveva e non ha importanza, per Jon resterà sempre