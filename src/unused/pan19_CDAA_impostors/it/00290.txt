trasparire nessuna invidia nel suo tono.“Dovrei … “ borbotta il più grande, per nulla esaltato da quella prospettiva e di questo si accorge anche il suo attento interlocutore.“Ma?” lo anticipa il moro.“Stavo pensando che … tutto sommato queste sono ore che ci si aspetta che io dedichi al riposo, sono ore a mia disposizione e questo mi autorizza ad utilizzarle come prediligo.” riflette, accarezzandosi il mento con fare pensieroso.“Il tuo ragionamento non fa una grinza.” lo encomia Loki.“Un complimento? Non è da te!” sorride Thor.“Te lo sei guadagnato. E se vuoi posso anche darti qualche suggerimento su come impiegare il tuo tempo.” prosegue il moro.“Dimmi.” lo esorta l’altro.“Dacché sono tornato in libertà, dopo aver scontato la mia punizione, i nostri incontri sono stati sempre dettati principalmente dalla passione selvaggia.” incalza Loki. “Non che questo sia un male!” aggiunge, strappando un sorriso al fratellastro.“Io oggi ti proporrei di passare queste ore insieme a me, passeggiando nei giardini reali o lungo il Bifrost, intrattenendoci in un piacevole chiacchierio … come i fratelli che solevamo essere.” conclude il bel dio degli Inganni.“Noi siamo ancora fratelli, Loki, lo saremo sempre nel nostro cuore!” ribadisce l’aitante guerriero.“Mi stai dicendo di sì, quindi?” inarca un sopracciglio, il principe.“E sia!” acconsente il re.-----------------------------------------------------------------------------------Dopo poco più di un’ora, durante la quale hanno anche assistito insieme all’alba, così come romanticamente si era augurato Thor, trascorsa in numerose conversazioni su svariati argomenti e intervallata da qualche immancabile battibecco, Loki si sente pronto a passare alla fase successiva del suo astuto, quanto infallibile piano.“Thor, è da parecchio che Odino ti ha ceduto il trono, non è così?” esclama Loki, all’improvviso, mentre sono seduti sul Bifrost, come ai vecchi tempi, ad osservare lo strapiombo che li circonda.“E’ successo poco dopo il tuo fallito tentativo di fuga.” replica il re.“Quindi, son almeno tre quarti di secolo, non è poco! E in tutto questo tempo non hai potuto più dedicarti ai tuoi allenamenti con quel branco di idioti, giusto?” prosegue il moro.“Loro non sono un branco di idioti!” lo corregge Thor, un po’ stizzito. “Ad ogni modo, sì, dici il vero, non mi alleno con loro da allora.”“Né tantomeno hai usato il Mjolnir.” deduce il dio della Discordia.“No, salvo il ricorrere ad esso per l’incombere di una pericolosa guerra; eventualità che però non si è mai verificata!” sbuffa Thor.“Temo che tu ti sia rammollito! Probabilmente non saprai nemmeno più come chiamarlo a te!” lo deride Loki.Bastano pochi, velocissimi istanti, perché Thor gli dimostri tronfio il contrario, afferrando al volo il martello che, come calamitato da un’incredibile forza magnetica, si dirige a gran velocità nella sua direzione.“Dicevi, fratellino?” sogghigna il biondo, con saccente aria di sfida.“Buon per te, vedo che sei ancora in grado di farlo; ma di sicuro avrai perso la tua abilità nel volteggiarlo, quando ti atteggiavi per tutto il palazzo!” commenta il principe.Il giovane sovrano di Asgard non esita ad esibirsi in una complessa performance di vorticosi volteggi per dimostrargli quanto si sbaglia.- Sì, credo che ormai la mia pozione si sia raffreddata. Questo è il momento più propizio. – complotta tra sé e sé Loki.“Molto bene, noto che non hai perso il tuo … “ fa una pausa, alla ricerca della parola più adatta. “stile.” sentenzia, per poi voltare lo sguardo oltre il Bifrost, in direzione di Midgard.“Tuttavia, ritengo che tu non sia più in grado di comandare a tuo piacimento le tempeste!” torna alla carica il principe dalla lingua d’argento.“Sarà mio immenso diletto provarti il contrario!” quasi ringhia Thor, impugnando saldamente il Mjolnir.“Non credere che basti una tempesta debole e isolata a convincermi. Sono più che certo che tu non riusciresti mai ad estendere uno dei tuoi temporali su tutta la superficie di Midgard, senza eccezioni!” lo sfida Loki.“Nulla è impossibile per il grande e potente dio del Tuono!” ribatte con voce roboante il biondo, cominciando a far roteare il martello a gran velocità, fino a creare un vortice da quale scaturiscono le prime scintille.Thor è talmente intento nella sua attività, da non accorgersi che Loki ha borbottato qualcosa in una lingua antica e ora stringe compiaciuto fra le mani l’ampolla che giaceva sulla scrivania della sua stanza.Le scintille a poco a poco diventano vere e proprie ondate di energia, che Thor direziona verso Midgard.Mentre compiono il loro tragitto, rapido come un fulmine, Loki scaglia l’ampolla contro il Mjolnir, infrangendola e permeando così tutte le scariche elettriche con il suo magico contenuto.Ormai è troppo tardi per fermare ciò che è già stato attuato e le onde elettriche contaminate generano i primi temporali sul pianeta designato.Inutile dire che sono piogge contaminate, che inesorabilmente si diffondono in ogni zona accessibile di quel regno.“E’ incredibile come dopo tutti questi anni, tu ti lasci manovrare ancora così facilmente da me!” ride sfrontato il moro, appagato dal suo operato.“Loki!” abbaia Thor, adirato come raramente lo ha visto.