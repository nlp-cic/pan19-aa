avrà mai. Non con Blaine, almeno.

(Amore. Lo pensa e lo fa rabbrividire. Lo pensa e lo fa piangere. Amore.)

“Non stavo facendo nulla di male,” mormora Blaine.

“Lo so,” ammette Kurt. Ma non è quello il punto. Il punto è che fa comunque male, e non dovrebbe, perché – “Non ho alcun diritto, ma…”

“Kurt,” forse è l’inflessione della voce, forse è il fatto che Kurt si aspetta che adesso Blaine prosegui con l’ennesimo siamo solo amici, Kurt, stiamo solo aspettando la nostra anima gemella – e Kurt vorrebbe urlargli contro che no, lui non sta aspettando proprio niente, perché ha tutto quello che potrebbe desiderare -, ma il panico lo fa reagire e prendere di nuovo in mano la situazione.

“Comunque, ripeto, so che non ne ho il diritto e non è importante, ok? Mi sono solo abituato a… ad averti per me. Solo questo. Non preoccuparti, adesso mi passa.” Cerca di sembrare il più sicuro e tranquillo possibile, mentre il cuore gli batte all’impazzata nel petto.

Mi sono abituato ad averti per me, è il massimo della verità che può dire in quel momento, con Blaine che lo guarda con i suoi occhi enormi e l’alito che puzza troppo di alcool. È il massimo che si può concedere e sembra funzionare, sembra calmare Blaine quel tanto da farlo annuire e risistemare di nuovo sul sedile della macchina.

“Andiamo a casa?” propone alla fine, con un mezzo sorriso che Kurt vorrebbe cancellare con le proprie labbra, ma non può, non in quel momento.

Annuisce, allungando una mano per stringergli le dita per un istante, prima di mettere in moto e allontanarsi da lì.

 

Continua a pensarci, ed è un’ida che non dovrebbe avere, un’idea che gli fa paura – che lo terrorizza – un’idea assurda.

Ciò non la rende meno reale.

È spaventosa, soprattutto, per ciò che comporta (il suo cuore spaccato in mille pezzi, mille minuscoli pezzi sparsi nel vento e Blaine, Blaine che potrebbe fare tutto, che potrebbe aggiustare tutto quello, che potrebbe custodire il suo cuore tra le mani, Blaine è l’artefice di quella distruzione).

Ma ciò non la rende meno reale.

 


Ti amo.


 

Nel buio assoluto della sua camera, con gli occhi aperti fissi su un soffitto che non riesce veramente a distinguere, Kurt stringe forte il telefono tra le dita della mano. Le nocche bianche, il labbro inferiore morsicato dai denti, il silenzio come sottofondo.

Guarda il soffitto e stringe il telefono, e si sente soffocare.

Ti amo.

Il buio lo avvolge, ed è spaventoso. Il buio lo avvolge e Kurt non ha il coraggio di mentire a se stesso.

L’aria se n’è andata, Kurt vorrebbe respirare, Kurt dovrebbe respirare, ma è un continuo trattenere il respiro, una continua apnea e non ha idea di come emergere.

Ti amo ti amo ti amo.

Chiude gli occhi di scatto e spera solo di addormentarsi in fretta. E respirare respirare respirare.

 

Nascosto dal sipario, Kurt osserva Blaine provare e riprovare, i muscoli delle cosce in tensione, la linea delle spalle mentre cerca di ruotare perfettamente su un piede, i capelli alla base del collo che iniziano a ribellarsi al gel, dopo ore e ore costretti a rimanere in ordine.

È stato perfetto. Blaine è nato per stare su quel palco, è nato per incantare il pubblico con la sua voce e il suo viso e il modo in cui si muove.

(È nato per incantare lui.)

“C’erano tutti, stasera,” mormora, facendosi avanti e vedendo Blaine regalargli un mezzo sorriso. Kurt potrebbe rimanere ore a fissarlo mentre ride –

- e il respiro gli si spezza in gola. Ancora una volta.

Blaine annuisce, abbassando la testa in un gesto quasi imbarazzato. C’è una strana tensione tra di loro, tra quello che è successo – e quello che ancora non c’è stato -, tra quello che si sono detti e quello che Kurt non potrà mai mai mai rivelargli. Kurt guarda Blaine e si chiede perché tutto è diventato così difficile.

“C’era anche Sebastian,” sussurra, facendo un passo avanti.

Blaine trattiene il fiato per un momento, prima di girarsi verso di lui. “Kurt,” inclina la testa di lato e gli si avvicina e Kurt vorrebbe scappare, in realtà, o afferrarlo e non lasciarlo mai più andare, “Sebastian… non significa nulla, ok? Tu sei il mio migliore amico e io-“

Kurt abbassa gli occhi per un momento, prima di sporgersi verso di lui e baciarlo, interrompendo quella frase, quel “sei il mio migliore amico” che lo uccide e lo fortifica ogni volta, che lo distrugge e lo fa andare avanti. Lo bacia e fa morire sulle sue labbra qualsiasi cosa stia cercando di dirgli Blaine, perché non importa quali parole gli può regalare, non saranno mai ciò che vuole sentirsi dire.


Ti amo.


E allora lo bacia, appoggiando le braccia sulle sue spalle e premendosi contro di lui, catturando tra le labbra il suo respiro e custodendolo nella sua bocca.

Si separa da lui, con gli occhi chiusi