conferito ai due vampiri un pizzico di vantaggio; avrebbero potuto coglierli di sorpresa ed eliminarli prima che chiamassero rinforzi, estirpando a poco a poco ogni piccolo pezzetto appartenente all'Omega. Il potere di Butch si era rivelato più efficace ed utile di quanto non avessero pensato al principio, anche se dopo lo sbirro si sentiva da cani. V non lo invidiava proprio, in quei momenti, ma erano gli unici in cui poteva stargli vicino senza pensare all'ingombrante presenza di Marissa giù alla Tana, la quale sarebbe partita quella notte stessa per raggiungere suo fratello Havers, quindi lui avrebbe... ah, merda. Non c'era tempo per quelle stronzate, ci avrebbe pensato poi.
    «Sei pronto, sbirro?» La sua, pur suonando come una domanda, ebbe tutta l'aria di essere un'affermazione, ma sortì comunque l'effetto sperato: con un cenno del capo, difatti, Butch annuì e portò una mano ad afferrare il pugnale nero che V stesso aveva forgiato, conscio di doverlo usare più per precauzione che per vero e proprio sterminio.
    «Andiamo ad inalare qualche lesser, amico», rimbeccò l'ex poliziotto con un sorrisetto, allungando un braccio verso la portiera. Il cuoio sulle sue spalle parve gemere, ma lui non ci fece caso; pur non essendo abituato ad indossare la tenuta da combattimento tipica dei guerrieri, aveva passato abbastanza tempo in loro compagnia da esserne ormai assuefatto, così come aveva imparato a muoversi quando si trattava di lessers. E doveva ammettere che non era male sentire tutto quel cuoio addosso e assorbirne l'odore, ben presto sostituito da quello dolciastro del talco per neonati. Erano diventati due - o almeno erano i soli che riusciva a vedere - e, a giudicare dal corpo esanime a terra, erano riusciti ad agguantare il civile e non avevano esitato ad ammazzarlo, quei bastardi. Doveva anche trattarsi di lessers facenti parte della Società da molto tempo, dati i capelli completamente sbiancati. Proprio una bella caccia grossa, quella notte. Se si fossero dati una mossa, però, forse quel vampiro sarebbe stato ancora vivo, dannazione.
    Gettando un'occhiata alla sua destra, vide V sfoderare il pugnale e prepararsi all'attacco, con uno strano sorrisetto dipinto sulle labbra che non prometteva niente di buono. Ad un suo cenno, si scansò di lato e lasciò che fosse lui il primo a lanciarsi nella mischia, imprecando quando, dalle tenebre del vicolo, comparve un altro lesser dai capelli castani. Era certo che non fosse umano per l'odore che emanava e, anche se non fosse stato per quello, lo strano legame che lo teneva unito a quei non-morti gli permetteva di localizzarli e di capire da quanto fossero entrati a far parte della Lessening Society, dunque non era difficile capire che tra quei tre il nuovo arrivato era decisamente più alla sua portata.
    Senza perdere tempo inutile, Butch gli si lanciò addosso armato di pugnale e lo inchiodò all'asfalto, bloccandolo sotto di sé; divincolandosi, il lesser gli poggiò le mani sulle spalle e tentò di spingerlo via, sgranando gli occhi nell'accorgersi che era del tutto inutile. A conti fatti, il vampiro era grosso il triplo di lui e pesava un quintale, mentre lui era diventato un non-morto da praticamente qualche settimana. Quante speranze aveva? Forse nessuna. Provò comunque a sollevare una gamba e gli assestò un calcio nello stomaco, ma si paralizzò del tutto quando quel colosso che lo sovrastava aprì la bocca e inspirò, quasi volesse portare aria nei polmoni. Solo che stava inalando lui. Una nuvola nera si formò fra le loro bocche e il lesser spalancò gli occhi nel sentirsi svuotare nel profondo, accasciandosi a poco a poco e facendo scivolare le braccia lungo i fianchi, privo di forze; prima che Butch potesse completare quella transizione, però, qualcosa lo colpì con violenza al capo e lo stordì, facendolo caracollare a terra.
    Sentendo il sangue cominciare già a raggrumarsi sulla sua fronte e fra i suoi capelli, il neo-vampiro sollevò lo sguardo e tentò di localizzare la causa di quell'improvviso dolore, sentendo subito dopo due mani gelide avvolgersi intorno al suo collo; annaspò alla ricerca d'aria e sentì ben presto i polmoni andare in fiamme, vedendo solo una vaga ombra sopra di sé senza riuscire a capire con esattezza che forma possedesse il suo avversario. Durante la lotta il suo pugnale era sparito chissà dove e non aveva altre armi con cui difendersi, e, per quanto non avesse intenzione di arrendersi in quel modo, non vedeva dinanzi a sé nessun altra via di scampo.
    «Butch!» L'urlo di Vishous gli giunse terribilmente lontano, quasi provenisse da un'altra dimensione, ma non era sicuro che si trattasse della realtà o se fosse semplicemente un disperato bisogno della sua mente di aggrapparsi all'unica cosa razionale a cui riusciva a pensare in quel momento, ovvero al suo amico V.
    «Dannazione, amico!»gridò ancora il guerriero, ringhiando come un cane nel correre nella sua direzione e nell'afferrare con forza disumana il lesser che sovrastava l'ex poliziotto; con rabbia cieca, sollevò entrambe le braccia con cui sorreggeva il pugnale e lo piantò con forza nel petto del suo nemico, sentendo le costole incrinasi contro la lama nera prima che essa affondasse nel cuore senza pietà;