convinta che lui sia a un appuntamento galante con il capo del suo clan di vampiri e annuisce, forse fin troppo velocemente.

"Uh-huh, certo," dice. "Lo compri quello?"

"Camille ha lasciato una prima edizione da qualche parte," dice Raphael, infilando il libro sullo scaffale più vicino, solo per il gusto di aumentare la quantità di lavoro di qualche povero libraio, ed è il turno di Simon per alzare gli occhi al cielo, perché sta imparando velocemente che Raphael può essere molte cose, ma ha un livello di malvagità pari a quello di un cagnolino imbranato.

"E' carino," dice piano Maureen, una volta che Raphael si è allontanato in direzione della porta. Simon sbatte le palpebre e spera che Raphael non stia ascoltando.

"Okay," dice, e scappa via.

***

Simon sta iniziando a capire perché ai Nascosti non piacciono gli Shadowhunters.

Non lo direbbe mai a Clary, ma ancora una volta si ripete il discorso "siamo tutti dalla stessa parte, dovremmo agire assieme", e ancora una volta uno degli Shadowhunters - oggi è il turno di Jace - si fa male e improvvisamente l'"agire assieme" si trasforma in "voi teneteli occupati mentre noi stiamo qui a preoccuparci del nostro amico e non dei tizi grandi e grossi armati fino ai denti". Simon lo capisce, lo capisce davvero, ma poi Kieran, il vampiro che gli sta insegnando un sacco di vecchi giochi con le carte, qualche notte fa viene trovato con un paletto nel cuore.

Simon sente un fremito e alza lo sguardo in tempo per vedere Raphael, il viso solcato da rabbia e dolore come fossero onde. Kieran è il primo di loro a morire da quando Simon è stato trasformato e non importa quante volte Raphael glie l'avesse ripetuto, Simon non aveva veramente capito come tutto il clan fosse connesso, finché uno di loro non era morto.

Un dimenticato si staglia dietro Raphael e Simon non si ferma, non pensa, carica la creatura, agitando i pugni, un pezzo dei detriti stretto nel suo palmo mentre colpisce con forza ancora e ancora e ancora.

Clary grida qualcosa da lontano, ma è Raphael che lo afferra, bloccandolo fin quando Simon non si accascia al suo petto e la polvere della pietra sbriciolata si disperde nel vento. La lotta è finita. Tutti gli altri sono salvi. Simon sta ancora ansimando, più per memoria muscolare che non per un'effettiva necessità, e Raphael mormora qualcosa in spagnolo al suo orecchio, finché Simon non torna in sé.

O forse l'altro sé - quello furioso, il selvaggio - è diventato lui ora.

D-

Cazzo.

"Dio, Simon," dice Clary, correndogli incontro, e Raphael si dilegua. Simon non dovrebbe sentir freddo, ma per qualche ragione lo sente lo stesso. "Stai bene?"

"Non proprio," risponde, perché non ha senso mentire mentre si trova lì, di fianco a un dimenticato con il teschio sfondato, i canini ancora fuori.

Clary sembra volerlo abbracciare ma come se non sapesse se le è permesso, cosa piuttosto stupida a parere di Simon, finché non dice "Jace è ferito gravemente. Dobbiamo portarlo indietro all'Istituto."

"Sì," dice Simon. "Dovrei stare con il clan. Perdere Kieran sarà ancora di più un duro colpo per tutti non appena si esaurisce la scarica di adrenalina." Clary apre la bocca e Simon sa che è per chiedere chi sia - fosse - Kieran e non è in grado di sostenere una domanda simile, non ora che si sente così connesso con il clan, non ora con Raphael che ha lo sguardo così perso mentre cerca di radunare la sua famiglia attorno a lui.

"Ci vediamo dopo," dice invece, e si allontana.

Raphael lo intravede mentre si avvicina e i suoi occhi si addolciscono, giusto un poco.

Non è molto, ma Simon spera che sia abbastanza da mostrargli che, questa volta, ha scelto lui.

***

Quando sogna, la volta successiva, non riesce a svegliarsi.

La sua gola è secca per le urla, sente l'odore del sangue da sotto le unghie mentre graffia tutto e nulla, ed è sicuro di stare per affogare tra terra e ossa per l'eternità. Fa male, come se stesse di nuovo scavando per uscire dalla sua stessa tomba, solo che questa volta non sta reagendo solamente per istinto, questa volta sa che il suo cuore non riprenderà a battere solo perché lo vuole.

Da qualche parte al limite della sua coscienza, riesce a percepire Raphael, imprecazioni e mani salde, ma nemmeno quello è abbastanza per riportarlo indietro questa volta, non quando l'eternità si estende di fronte a lui come un incubo. Le mani di Raphael sembrano diventare più insistenti e Simon può vagamente udire il suo nome ripetuto più e più volte, ma l'oscurità è troppo spessa.

"Dios," sibila Raphael, da qualche altra parte, e Simon sente le sue coperte venir tirate via e il calore immaginario di un altro corpo, stretto a lui.

Le labbra di Raphael sono premute contro la sua guancia, formando frasi a cui Simon non riesce ad attribuire un senso, un braccio attorno alla vita per aiutarlo a stare fermo, una mano aperta sul punto dove si trova il suo cuore inutile.

Simon ha avuto