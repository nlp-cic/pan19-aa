a seguire il filo dei suoi pensieri. Quello che non mi dice a parole, lo rivela nelle note. Percepisco la sua preoccupazione, la sua rabbia, la sua paura. Che sono anche le mie. Solo che io non posso rivelargli ciò che provo, perché renderei le cose ancora più complicate di quello che già sono. Posso solo pregare, affinché domani vada tutto bene.

Sì, domani. Sento i botti allegri dei fuochi d’artificio, che accolgono il 1 gennaio 2012.

Sono giorni che nei principali talk show si parla e si discute animatamente di una profezia Maya, secondo cui il mondo finirebbe il 21 dicembre 2012. Di solito, Sherlock ed io ascoltavamo questi dibattiti, con il mio vampiro che demoliva ogni teoria, in modo sistematico e calcolato, usando un tono che trasudava disprezzo, verso ogni sostenitore di qualsiasi teoria.

Tra tutte queste supposizioni, ne ho sentita una che mi ha affascinato. Secondo una giovane vampira, di cui non ricordo il nome, il mondo non verrebbe distrutto in senso letterale. Semplicemente, cambierebbe la società, il modo di interagire fra le persone. Persino fra Umani e Vampiri. La giovane è stata subito zittita e tacciata di propagandare le idee di coloro che vogliono la pace con i ribelli umani.

Io, invece, spero che quella giovane donna abbia ragione. Sarebbe bello se, l’alba del 22 dicembre 2012, vedesse un mondo nuovo, in cui non esistano più vampiri padroni e schiavi umani, ma tutti siano uguali, con gli stessi doveri e diritti.

Non so quanta influenza io possa avere su Mary. Posso promettere, però, che farò qualsiasi cosa in mio potere per vedere realizzata una società in cui Umani e Vampiri convivano in pace, come facciamo io e Sherlock. Perché ci credo. So che è possibile. Ci vorranno tanta pazienza e tanto lavoro. Lo so. E forse, nel nuovo mondo, potrò continuare a frequentare Sherlock, anche se non sarò più il suo donatore. Non voglio perderlo. Per me Sherlock è diventato molto importante. Vorrei tanto che Mary e Rosie capissero il mio rapporto con lui e lo accettassero, includendolo nella nostra famiglia. Probabilmente pretendo troppo, ma perché non posso sognare? Se non sognassimo, non raggiungeremmo mai gli obiettivi che ci prefissiamo. Privati dei sogni, non saremmo nemmeno umani.

Qualsiasi siano i miei desideri, comunque, avrò le mie risposte molto presto. Già domani potrebbe essere l’inizio di una nuova era. Io farò la mia parte, perché non rinuncio facilmente al mio sogno. Io voglio tenere la mia famiglia unita. E la mia famiglia sono Mary, Rosie e Sherlock.

 

 

ore
che lente
e inossidabili
attraversano il silenzio del mio cielo
e si nascondono ad un tratto
dietro nuvole
che straziano il sereno
le senti riaffiorare quando tutto
tutto sembra aver trovato il giusto peso
aver la voglia di rubarle al tempo
per potergli dare ancora un altro senso ancora
stringimi allora
tra nuvole e lenzuola
non dire una parola
non farlo mai per ora
abbracciami ancora
tra nuvole e lenzuola
non dire una parola


 



 



Nuvole e lenzuola


Negramaro

Angolo dell’autrice

Ogni tanto resetto qualche canzone, ma quando, per caso, ho sentito “Nuvole e lenzuola” dei Negramaro, non ho potuto fare a meno di pensare che fosse perfetta, come colonna sonora per questo capitolo, tutto incentrato su John e Sherlock.Spero che non risulti noioso, ma mi sembrava giusto approfondire l’impatto del ritorno di Mary e Rosie sul povero John, oltre che spiegare lo strano comportamento di Mycroft nel capitolo precedente.

Grazie a chi stia leggendo questo racconto e questa serie.Grazie a chi abbia lasciato i kudos.

Il prossimo appuntamento con tutti i coraggiosi, che vogliano sapere cosa accadrà (e forse arrivare alle lacrime) è sempre per giovedì.

Ciao!


          (See the end of the chapter for  notes.)
          

Mi chiamo Rosamund Mary Watson. Sono la figlia di John Hamish Watson e Mary Elizabeth Morstan. Da qui in poi, sarò io a raccontare la storia di mio padre.

Probabilmente, molti si staranno chiedendo perché io abbia voluto fare conoscere a tutti la vita di mio padre, pubblicando i suoi diari. La risposta è molto semplice: dobbiamo ricordare. È giusto che l’Umanità e i vampiri ricordino attraverso quali traversie siano passati, prima di arrivare a oggi. Se possiamo parlare di pace, se possiamo sederci intorno a un tavolo ed esprimere liberamente il nostro pensiero, lo dobbiamo al sacrificio di uomini e donne come mio padre, che hanno fatto da intermediari inconsapevoli fra le nostre due razze. Mio padre merita di essere ricordato come se fosse un eroe. Perché lo era, lo è e lo sarà. Soprattutto per me. Siamo stati separati quando io avevo appena undici anni. I ricordi che ho di lui sono lontani e rischiano di svanire, nelle nebbie della memoria.

Forse non ricorderò il suo viso, ma non potrò mai dimenticare il suo sorriso, caldo e tenero. Come non potrò mai scordare il calore e la sicurezza, che la sua presenza riusciva ad infondermi. Mio padre teneva le tenebre e i mostri lontani dalla mia vita. Mio padre mi leggeva le fiabe, stringendomi fra le sue braccia, delicate e protettive.

Mio padre, mi è stato portato via da un mostro, che lo ha violentato e umiliato.

E amato.