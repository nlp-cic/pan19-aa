di uno Tsunehito stanco e spaventato, quella sottile sensazione di esaustione che si era insinuata in lui poco a poco, sciogliendosi solo con quel riposo forzato; erano stati mesi dolorosi e complicati, ma alla fine erano riusciti a riprendere le attività e la band sembrava essere più unita che mai.

“Sei già sveglio!”

Asagi, così immerso nei suoi pensieri da non aver più fatto caso a ciò che lo circondava, lo sguardo fisso su quel cielo che riusciva a tirare fuori da lui ricordi ed emozioni, trasalì; gli ci volle ben poco per rendersi conto che il suo giovane compagno si era alzato dal letto come una piccola furia, i capelli ancora tutti scarmigliati... e, con una punta di divertimento, il cantante chiese: “Ti sei già fatto la barba?”

Tsunehito si avvicinò e lo baciò sul capo, sulla fronte, persino sul naso. Con un piccolo sorriso sulle labbra rosa e sottili, gli occhi un po' gonfi di sonno, mormorò: “Buongiorno. Mi hai mai visto con la barba?”

“A dire la verità, no...”

“Questo non significa che non mi cresca, voglio farti presente.”

Il leader dei D ridacchiò: “Hai presente quelle ragazze che si svegliano almeno due ore prima perché non vogliono farsi vedere dal fidanzato mentre sono struccate?”

Il bassista gettò un'occhiata al mobile che si trovava poco più in là, trovando una caraffa di caffè pronta per lui: “Oh... grazie...”

“Sembri perplesso.”

“No, è che... sono felice che tu ci abbia pensato.”

“Ogni mattina mi porti tè e miele a letto, credo che questo sia il minimo di decenza che potessi mostrarti. A dire la verità, pensavo volessi dormire ancora un po'.”

“Beh... sì, volevo...”

“Ma...?”

Versandosi del caffè nella tazza a forma di gatto che era tanto piaciuta al suo compagno, il bassista esitò appena: “Non... non ti ho trovato a letto.”

“La panna è nello sportello in basso a destra. In ogni caso, non avresti dovuto preoccuparti, sono qui e sono tutto intero!”

“Grazie. Non è quello...” Tsunehito prese la panna ed un cucchiaino e li poggiò sul tavolo, poi afferrò una sedia e la avvicinò a quella del cantante, sedendosi di fianco a lui. Gettò un'occhiata al cielo plumbeo e sospirò: “Sai che ogni mattina mi sveglio prima di te, giusto?”

“Sì.”

“Beh, ecco... ogni mattina non riesco ad essere sereno se non ti do un bacio sulla fronte prima del tuo risveglio.”

“...davvero?!”

“Davvero. So quanto svegliarti al mattino non ti piaccia, perciò ho deciso che ti avrei aiutato ad iniziare bene la giornata.”

“Tsune, non so che dire...”

Il bassista scosse il capo, sorridendo: “Non devi dirmi nulla, ma la prossima volta non mi scapperai!”

Asagi sorrise di rimando e si ritenne enormemente fortunato ad avere Tsunehito nella sua vita: le risate, la dolcezza e l'amore che aveva ricevuto da lui erano unici, come piccoli tesori di cui essere geloso; allo stesso modo, ogni piccolo rituale, ogni piccolo ricordo di lui riuscivano a riscaldare una giornata di malinconia. Emozionato, abbracciò il bassista e mormorò con dolcezza una piccola dichiarazione d'amore, baciandolo teneramente.

“Ti sei anche lavato i denti...”

“Sono una persona pulita.”

“Tsune, sicuro di non essere proprio come quelle ragazze?”

“Se fossi una ragazza, non sarei qui...”

“Ah, dovrei offendermi?”

Tsunehito si sciolse in una risatina e scosse il capo, versandosi la panna nel caffè: “Va bene, lo ammetto, non voglio che tu mi veda in un certo stato!”

“Quindi tu ogni mattina ti alzi, mi dai un bacio e poi ti fai bello per me?”

“Ti faccio anche il tè, non dimenticarlo.”

“Beh, il tuo tè è buonissimo!”

“Lo so.”

Perplesso, il cantante prese ancora un sorso di tè, il cui calore andava disperdendosi poco a poco.

“Takahiro-kun.”

“Pensi che io debba seguire il tuo esempio?”

“Assolutamente no, altrimenti quando potrei baciarti mentre dormi ancora?”

“Mi ami molto...”

“Asagi-san, come potrei non amarti?”

 

 

Day 17: Spooning - General Audiences

L'ufficio adiacente allo studio di registrazione era quieto, quasi intimo, con la poca luce di un caldo rosso che entrava dalla finestra aperta per illuminare delicatamente la stanza, creando un bel gioco di ombre sugli oggetti che la arredavano.

Asagi era esausto dopo una settimana di lavoro continuo e di poco sonno, così il bassista lo aveva quasi obbligato ad andare a casa; ovviamente, le sue proteste erano rimaste inascoltate, così si era premurato di uscire senza dire granché per recarsi al conbini più vicino. Aveva preso cibo per un pasto non impegnativo, bevande di tutti i tipi e dei dolcetti, oltre ad una gran quantità di tovaglioli, causando al cantante un'ilarità da stanchezza.

Dopo essersi rifocillato per bene, il leader dei D aveva fatto per tornare al lavoro, ma Tsunehito si era imposto ancora una volta, persino piuttosto malamente, spingendolo verso il divano.

“Hai bisogno di riposo, quindi non ti lascerò alzare da lì finché non ti sarai fatto una buona dormita