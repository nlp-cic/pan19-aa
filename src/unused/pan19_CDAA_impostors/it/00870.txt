spasmo e quasi tremante per il freddo di Novembre che gli ha scoperto le caviglie.

Un raggio di sole scappato alle tende gli illumina il viso e Louis si copre con un cuscino, e se chiude gli occhi riesce ancora a vedere tracce del sogno come se fossero pennellate. Li riapre di scatto e sbatte le ciglia più volte fissando un punto a caso sulla parete bianca cercando ci cancellarle e le vede per qualche secondo perdersi sul muro per poi scomparire.
Louis non è turbato, si dice mentre si alza dirigendosi verso il bagno, e non gliene importa granché.

Non gliene importa granché finché, circa tre notti dopo -- e Louis non sta contando, no, che razza di stupido conta le notti in cui non ha sognato quel volto bellissimo? -- non sogna di stare affogando ed è terribile, nauseante, e tutto intorno a lui non c'è acqua ma vuoto e allora magari sta cadendo e il mare non c'entra un bel niente, e invece a lui sembra distintamente di stare soffocando. Comunque, Louis sogna il mare fatto di niente però poi lo vede, come se fosse la luce in fondo al tunnel, ed è diverso da come se lo ricordava, più incerto e meno spiritoso. Questa volta riesce distintamente a distinguere due ridicole fossette piazzate strategicamente agli angoli di una bocca morbida con un sorriso che gli incurva solo lievemente gli angoli delle sue labbra.
Louis lo osserva mentre affoga, prendendosi il tempo necessario per decidere se allungare una mano in richiesta di aiuto oppure di lasciarsi andare, perché questo sarebbe comunque un modo piacevole per farla finta, ma non fa neppure in tempo a fare un gesto che si sveglia, questa volta senza salti né cadute.
Si sveglia e ricorda perfettamente, e oggi gli ci vuole un po' di più per alzarsi dal letto e convincersi di non essere pazzo.
Cerca di scacciare il sogno con una mano come se gli stesse ancora svolazzando intorno solo per dargli fastidio, e sicuramente sarà facile riuscirci, no?

Louis ci pensa, a quel viso, quando la notte non dorme. Passa in rassegna ogni persona che abbia mai incrociato il suo cammino, suddividendo diligentemente ogni ricordo per data e impressioni, ma non riesce a trovarlo. Come un'ombra, quel viso gli sfugge sempre, e più crede di avvicinarcisi più gli scivola via tra le dita come sapone. Tra una sigaretta e l'altra ci pensa per minuti interi, e da qualche parte nella sua testa suona una canzone che è assolutamente certo di non aver mai sentito.



***

Quindi la fine della storia è semplice, alla fine, perché Niall ogni mercoledì e domenica suona al terribile bar di Louis facendo impazzire i clienti che adesso arrivano per sentirlo, e se non è troppo fatto anche Zayn lo accompagna con la sua voce, che non è niente male neppure quella. Ogni mercoledì e domenica Louis chiude il bar mentre Niall e Zayn lo aspettano fuori a fare Dio solo sa cosa, e lui li porta a casa sua con la macchina per farli dormire nella stanza accanto a quella di Liam, quella con i letti separati che i due hanno già unito per far diventare un pratico matrimoniale.
Louis l'ha già detto ad entrambi, di non far rumore la notte, ma i due arrivano talmente stanchi che non ce n'è davvero bisogno.



***

***



***

Louis non racconta a Liam la storia di Nick.
«So che muori dalla voglia di saperlo,» gli dice anche se Liam non gliel'ha chiesto, «ma nessuno la sa.»
Poi, per non lasciarlo appeso a quella frase scarna, gli spiega: gli spiega che la storia di Nick non la sa nemmeno Nick stesso, perché se l'è costruita addosso come una coperta, e la inventa di nuovo ogni volta che la racconta. In radio, quando parla, Nick parla di una vita nuova che non ha mai vissuto e incanta con le sue parole pronunciate ad alta voce e con il suo accento marcato, e fa ridere di gusto mezza Londra mentre racconta di quando provava i reggiseni di sua madre o di quando ha provato a fumare per la prima volta, nei bagni della scuola.
Louis non dice a Liam di come l'abbia incontrato, perché non se la sente di distruggere qualunque storia Nick abbia raccontato al proposito; non è suo compito e, sinceramente, non sono affari suoi.
«Comunque torno domani, Louis.» gli dice Nick prima di congedarsi. «Ho un appuntamento con un ragazzo molto promettente, e sei fortunato che io abbia scelto questa adorabile catapecchia per far colpo sul suo animo incredibilmente indie.» Gli da un bacio sulla fronte sfruttando i centimetri che lo rendono più alto e si dirige verso la porta, lanciando una lunga occhiata a Liam.
«Sei davvero troppo carino per essere sprecato in questo modo, Liam Payne.»
Louis alza gli occhi al cielo e lo lascia uscire senza dire altro.



***

***

***

Tra tavoli posti strategicamente ai bordi della sala, amici di Nick che portano due enormi casse per farsi spiegare da che parte sono i generatori, Louis si accorge improvvisamente di non avere nessuno che possa preparare i cocktail per la serata. E chiedere aiuto a Nick è fuori discussione, per cui Louis si ritrova a dover fare una chiamata molto scomoda.
«Pronto?» sussurra esasperato alla cornetta un'ora prima