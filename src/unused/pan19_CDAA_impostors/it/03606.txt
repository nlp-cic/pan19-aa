di qui e sbattermi la prima ragazza carina che vedo» disse con fare disinvolto.
«Che cosa vorresti dire?» chiese Amy, che tra tutte quelle parole non riusciva a trovare un nesso logico.
«Non voglio trattarti come una puttana qualunque»
Amy annuì, capiva cosa Felix voleva dire, capiva benissimo che con quel comportamento voleva preservare la loro amicizia, ma era un po’ tardi per quello.
«Sai – disse Amy, con rammarico, stringendosi nelle spalle – un fidanzato può essere un buon amico. Può essere qualcuno con cui confidarsi quando si è giù, con cui condividere tutto…ma evidentemente non la pensi come me»
Forse le parole di Amy potevano avere un senso. Felix era così confuso, non sapeva come comportarsi con lei.
Amy si voltò e si avvicinò alla porta chiusa della stanza, per uscirne, ma il ragazzo la anticipò, impedendole di aprirla. La ragazza riusciva a sentire il suo respiro sul collo, adorava quella sensazione. Felix le prese il volto tra le mani e la baciò, con irruenza, mordendole le labbra rosse. La aggredì con un bacio inaspettato, le fece scorrere le mani lungo il collo e poi giù sulle spalle, fino a giungere alla vita.
Felix sapeva bene che ciò che aveva detto e il suo comportamento di quel momento erano totalmente incoerenti, ma non sapeva come fermarsi, non voleva e non ci riusciva. La sua testa gli diceva una cosa e il corpo un’altra. Continuava a baciare la ragazza con veemenza, la prese in braccio e lei gli avvolse le gambe intorno alla vita. I loro corpi si muovevano con armonia, in sincrono. Felix fece scivolare le grandi mani sotto la gonna di Amy, sfilandole gli slip in cotone. Il ragazzo abbassò la cerniera dei suoi jeans attillati blu scuro.
Sentiva il respiro farsi affannoso e il cuore battere a ritmo incalzante. Le mise le mani sui fianchi, aiutandola nei movimenti. Si sentiva in estasi in quel momento.

 

***

«Mi dispiace…non sarebbe dovuto succedere dopo quello che ti ho detto» disse Felix non appena ebbe recuperato fiato.
Amy lo guardò confusa, gli si avvicinò, strinse la mascella e gli assestò un colpo dritto in volto, facendogli arrossare la guancia. Felix non riuscì a reggere il suo sguardo se non per pochi secondi, poi abbassò gli occhi, fissando il pavimento.
«Sai qual è la cosa davvero divertente?»
Felix non sapeva cosa rispondere, si limitò a scuotere il capo. Un movimento appena accennato, ma percettibile allo sguardo attento di Amy.
«È stato il nostro primo bacio, e la nostra prima volta insieme. – Amy fece una pausa, deglutì e continuò – Non era così che doveva andare»
Di nuovo fece per uscire dalla stanza, ma stavolta Felix non cercò neppure di fermala.

I giorni successivi furono davvero sgradevoli. I due ragazzi erano costretti a vedersi tutti i giorni, a seguire le lezioni insieme. Non era certo quello che Felix avrebbe voluto fare. Voleva solo nascondersi, o, in alternativa, scappare. Gli sarebbe piaciuto visitare qualche luogo esotico, non aveva mai viaggiato in vita sua. La prima volta che era stato lontano da casa per tanto tempo era stato l’anno scorso, quando aveva messo piede in quella scuola.
Quel giorno Patrick, l’insegnante di recitazione, aveva strutturato la lezione in maniera originale. Era entrato in auditorium, dove tutto lo aspettavano, ed aveva chiesto, una volta sul palco: «Di cosa avete paura?»
Quella sì che era una bella domanda.

 

«Come attori – continuò Patrik – dovete conoscere voi stessi prima di calarvi nei panni del vostro personaggio»
L’ insegnante parlava con voce alta, in modo tale che lo sentissero anche dalle file più in fondo. Scese dal palco per lasciare posto ai suoi allievi e disse: «Chi vuole essere il primo?»
Felix non era entusiasta all’idea di parlare di fronte ad una platea colma di gente. Notò del movimento in fondo all’auditorium: una ragazza si stava facendo largo tra la folla, cercando di raggiungere il palco. Si accorse che si trattava di Frankie solo quando gli passò accanto. Frankie salì su per i tra gradini che conducevano dalla platea al palco. Si mise in piedi al centro, le mani in tasca, lo sguardo spaventato. Iniziò a parlare con un filo di voce, nessuno riusciva a sentirla, neppure dalle prime file. Alzò il tono quando se ne rese conto.
«La mia più grande paura è quella di non essere amata. È strano parlarne di fronte a tutti, ma qualcuno, solo alcuni giorni fa, mi ha detto che se non rischio, potrei perdermi le cose più belle della vita. Può sembrare banale dire di aver paura di non venir ricambiati, può sembrare una sciocchezza, ma, per una come me, non è sempre facile sentirsi accettati. E se ami qualcuno che molto probabilmente non ti amerà a sua volta, diventa davvero difficile star bene. Ma ho deciso che oggi le dirò che la amo. È la mia migliore amica – disse quasi a fatica – e potrei perderla, ma il gioco vale la candela» concluse guardando Daisy, seduta tra la folla.

Quando più tardi Frankie incrociò Daisy per i corridoi della scuola, ci fu un momento di reale imbarazzo.