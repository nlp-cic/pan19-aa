deglutisce. “Nelle mie fantasie sei sempre tu a chiedermi cosa desideri. E sei sempre arrendevole, impaziente di ricevere, di provare, di lasciarti andare,” Hannibal appoggia il bicchiere e si mette alle sue spalle. “Come sei in quel disegno.”

Una mano di Hannibal passa nei capelli di Will accarezzandogli la nuca.

Will barcolla. Appoggia il calice per evitare che il vino si versi. La voce calda dell’uomo lo inonda come una cascata, e lo lascia ad annaspare nello scompiglio di un’eccitazione del tutto nuova per lui, legata ad un senso così poco sfruttato eppure dannatamente sensuale. Le parole di Hannibal al suo orecchio fanno in un istante quello che la mano di Will fa in minuti.

“Se potessi diventare quel Will nel disegno…?” Hannibal lascia la domanda in sospeso, da completare. Gli appoggia il naso nell’incavo della spalla, sotto al lobo e lo annusa spostandosi in basso e in alto lungo il collo. Lo sfiora anche con il labbro superiore in una carezza che dovrebbe solleticare Will, e che invece lo manda a fuoco.

“Lo sai… Te l’ho già detto che ti desidero,” rinnova l’ammissione Will in un bisbiglio sofferente, “Voglio andare su quel letto ora. Non torturarmi…”

“Torturarti è ciò che voglio fare, Will,” continua Hannibal accarezzandogli con la bocca l’orecchio, “Una lenta, sublime, estenuante tortura. Abbiamo tempi estremamente diversi, io e te.”

“Tradotto significa che mi farai morire per un bacio?”

Hannibal ride soffiandogli aria calda sul collo. Will si trattiene dal gemere, ma ha voglia di mordersi una mano; l’uomo gli ha fatto cascare in basso tutto il sangue; gli basterebbe stringerselo nel pugno per venire.

“Vorresti un bacio, Will?”

“Dio sì,” lo prega.

“Non chiedo altro che poter assaggiare le tue labbra,” sussurra Hannibal, “Morderle, succhiarle…” gli prende l’orecchio tra i denti e mordicchia. Will mugola in risposta. “Devi avere un buon sapore…”

“Hannibal, ti prego…” Will volta il viso verso l’uomo e avvicina la bocca alla sua.

“Ho un appuntamento,” Hannibal rompe l’incantesimo cambiando il tono di voce in modo brusco e repentino.

Will scuote la testa. “Che… Cosa?”

Hannibal lo lascia mezzo intontito lì alla scrivania e si dirige alla porta. “Ho un paziente tra pochi minuti. Arriverà a momenti è meglio che tu vada.”

Will espira cercando di riprendersi. Non è mai stato così eccitato in vita sua e soprattutto non è mai stato così eccitato per poi essere mollato a se stesso come ora. Per risolvere dovrebbe essere chiuso in bagno o nell’intimità della sua camera da letto, invece Hannibal lo sta sbattendo fuori dallo studio senza complimenti.

“Se mi fai uscire adesso,” lo minaccia Will, “Ti ammazzo.”

“Apprezzo il pensiero,” ribatte Hannibal. “Ne riparliamo la prossima volta.”

“Non ci sarà una prossima volta.”

“Sì che ci sarà, Will, te l’assicuro.”

Certo, come potrebbe Hannibal non essere sicuro dell’assoluta devozione di Will? Chiaro che ci sarà una prossima volta e per Will non sarà mai troppo presto.

Will non sa nemmeno se riesce a camminare. I jeans lo stringono come fossero un adesivo ed è ancora sotto incantesimo.

Hannibal da lontano gli indica la porta.

Non c’è discussione. Il piano di Hannibal prevede che Will stia sulla graticola a consumarsi di voglia e non andrà diversamente da così. Hannibal ha il suo modo di ottenere ciò che vuole.

Will prende il bicchiere dimenticato sulla scrivania e lo vuota in pochi sorsi. Fa lo stesso con quello di Hannibal.

Si dirige all’uscita, mette una mano sullo stipite e mormora sorridendo: “Non lasciare il disegno in giro.”

Fa per andarsene, ma prima che Hannibal richiuda la porta volta la testa per metà. “Quando?” chiede.

“Ti chiamo.”

Seguito dallo scatto della serratura.

Will prevede un lungo periodo di frustrazione.

Tra lavoro, lezioni e visite al laboratorio, che però non portano a grandi svolte nelle indagini sullo squartatore, Will trascorre un’altra settimana lontano da Hannibal.

Chiamarlo o presentarsi a casa sua non sono opzioni considerabili, visto che è palese chi è il maestro che conduce la loro orchestra sinfonica.

Hannibal gli ha detto che l’avrebbe chiamato e Will non ha mai creduto, neanche per un istante, che intendesse nell’immediato.

L’uomo vuole farlo diventare matto e ci sta riuscendo alla perfezione.

Will non pensa ad altro dal mattino, quando si sveglia e il suo ritratto tratteggiato da Hannibal gli compare davanti, come se bastasse solo trovarsi sdraiato in un letto per richiamarlo alla mente, alla sera quando l’occhio gli cade frenetico sul cellulare sperando che suoni.

Will si tiene la testa fra le mani, coi gomiti appoggiati al tavolo, si sfrega gli occhi, il viso, smanioso e irritato; sospeso in un limbo fatto di sentimenti affettuosi, bisogno di vederlo e puro desiderio carnale.

La necessità fisiologica di masturbarsi si è trasformata nel consequenziale atto che segue ogni digressione mentale su Hannibal: un piacere purtroppo non completo che Will si concede spesso. L’unico che ha.

Will ha un debole per