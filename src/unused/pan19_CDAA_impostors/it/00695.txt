

Note: l’ho detto che gli esami mi fanno male *LOLOLOLOLOLOLOLOL*Non avevo ancora scritto prettamente porno su questi due. E quindi niente, ho rimediato.Ciao.

                   Immerge il proprio naso nei suoi capelli e respira forte – sa davvero di fragola e vaniglia o è solo suggestione, la sua, stimolata dal colore così morbido dei suoi capelli e dalla situazione del momento? Shu non ha né una forma fisica né un carattere femminili, ma ci sono quei tanti piccoli particolari che addolciscono la sua figura e la rendono desiderabile persino per uno come lui: non omosessuale, ma propenso naturalmente più che altro a un’empatia tra anime. Spinge ancora nel suo corpo solo parzialmente nudo, costretto contro il muro in ombra, e vede i muscoli della sua schiena rispondere di scatto, nella resistenza che rende il contatto più profondo nel termine dell’incastro perfetto tra i loro bacini. Una goccia di sudore gli cola dal mento e finisce per percorrere l’ultimo tratto della colonna vertebrale di lui, finendo poi per morire sul bordo delle natiche tese. Shu non lo chiama mai, borbotta ansimi e gemiti a labbra strette; gli si spinge addosso però quando lo sente allontanarsi troppo o diminuire il ritmo dei movimenti, perché non ha pazienza neanche in questo genere di cose e gli piace essere stretto dalle mani di Kuro. Solo dalle mani di Kuro. Quindi trema quando le dita del ragazzo percorrono la lunghezza dei fianchi e finiscono una al petto e una alla spalla destra, alzando di conseguenza la camicia della divisa scolastica fino quasi alle scapole. Non riesce a pronunciare alcuna parola di senso compiuto – Kuro deve aver colpito un buon punto, a quanto sembra, anche perché la temperatura interna del suo corpo è cambiata drasticamente nel giro di pochissimo – ma volta come può il viso nella sua direzione e gli mostra quel solito cipiglio corrucciato, insofferente. Una domanda qualsiasi, giusto per cercare la coerenza col proprio brutto carattere: “Perché proprio qui, dove potrebbe arrivare chiunque e vederci?”. Perché, pensa Kuro, anche se non fosse stato dietro a uno dei mobili pieni di stoffe del club di cucito, ma su un comodo letto con porta chiusa a chiave e un vento leggero ad accarezzare loro la pelle, sarebbe stata la medesima cosa. Shu non lo avrebbe guardato diversamente, e non lo avrebbe diversamente desiderato in maniera così ardente. Non lo abbracciava da una settimana. Gli bacia l’angolo della bocca e lo stringe a sé, tirandolo all’indietro e sorreggendolo per il petto. Le mani di Shu cercano le sue e intrecciano come possono le dita a quelle del ragazzo, anche più forte quando Kuro gli prende pelle del collo tra le labbra e succhia. Niente che non possa essere coperto successivamente, in quel momento fa più effetto di una carezza all’inguine. Shu si abbandona nel suo abbraccio, con le gambe che tremano tanto e i glutei serrati. Il suo peso non è eccessivo, soltanto dolce e caldissimo contro la parte alta del petto; gli dona il senso della sua esistenza totalmente rivolta a sé. La gentilezza tipica di lui, e tutta la premura morbida di cui è capace, si riversa nella pronuncia roca del nome che può pronunciare soltanto lui. Specialmente così tanto vicino all’orecchio di Shu. Si accompagnano nei gemiti, vicendevolmente, a un orgasmo condiviso, per sempre stretti  in quell’abbraccio intimo.