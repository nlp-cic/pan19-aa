moro non ha idea di come afferrarlo, quando Gennaro si lancia, assieme a tutto quello che ha, addosso a lui, non ha idea di cosa dire e di cosa fare, si sente un po' paralizzato di fronte a quella confessione. Poteva starsene benissimo zitto, Gennaro, che tanto le cose in un modo o nell'altro sarebbero andate a finire ugualmente. Ora il biondo lo guarda impassibile come sempre, come ogni volta che gli dice qualcosa che ritiene importante. Ad Alessio non piace. Gli piace Gennaro, ma quando fa così lo manderebbe volentieri a fanculo.

Gli ci vuole un po' per elaborare in che modo reagire, che Gennaro è ancora incollato a lui, che gli ha appena detto che vuole fare sesso con lui e che in questo momento, anche così imperterrito e freddo – ma tremante – sembra l'erotismo in persona.

È così che le mani calde e callose di Alessio abbandonano la vita del biondo e si posizionano sui suoi fianchi, direttamente sotto la felpa e sopra la pelle bollente, e le sue labbra tornano ad occuparsi di quelle dell'altro.

«Sei sicuro?» gli esce naturale, al che lui aggrotta le sopracciglia e lo guarda infastidito. È che è capitato qualche volta che le mani di uno finissero sul cavallo dei pantaloni dell'altro e che si spingessero più a fondo, ma un rapporto completo l'hanno avuto solo una volta, quasi costretti.

Era stato in un giorno di fine agosto in cui erano andati al fiume con Antonio, Leo e Cecio, e Alessio era appena riuscito a convincere con fatica Gennaro a tuffarsi con lui dalla cascata. Poi c'era stata l'euforia, i loro corpi completamente fradici, gli occhi di Gennaro più blu dell'acqua, i muscoli di Alessio che guizzavano e quella grotta invitante.

«Eh.» risponde secco, alzandosi in punta di piedi e stringendoselo un po' più vicino quando il moro prende a lasciare qualche bacetto sul suo collo, tentando di non arrendersi a lui così facilmente.

L'ha dovuto dire, che voleva farlo, altrimenti non avrebbe ottenuto nulla, però non sopporta che qualcuno lo veda vulnerabile o completamente perso e senza barriere, potrebbe derivarne qualcosa d'imbarazzante e lui ne ha paura. Eppure adesso la testa la lascia andare, sulla spalla di Alessio, la lascia cadere per non dover sopportare la fatica di tenerla alzata da sé, ed è un passo falso. È un passo falso perché adesso il moro non riesce ad incurvarsi abbastanza per baciarlo ancora senza prima lanciargli uno sguardo divertito, e Gennaro non se l'aspettava. Arrossisce, e prima che Alessio possa riprendere il suo lavoro si stringe ancora con più forza a lui, rendendogli impossibile il vedere la sua faccia o farsi spazio sopra le sue spalle.

«Gennà.» soffia a bassa voce poggiando una mano tra i capelli insolitamente soffici e puliti e tirandoli un po', quanto basta per fargli scollare la testa da lui di qualche centimetro e di prendergli di nuovo le labbra tra le sue, sentendoci anche rilasciare un sospiro tranquillo.

Da una parte c'è Alessio che sta amando baciare Gennaro, dall'altra Gennaro che ama essere baciato da lui, e entrambi lo farebbero anche per tutte le prossime ore, ma nessuno dei due può evitare di preoccuparsi di qualcosa che sta crescendo lentamente, e quei piccoli passi che fanno bastano per farli sbattere caoticamente contro il letto.

«Alè, spogliati.» sussurra il biondo salendo in ginocchio sul materasso. Alessio lo guarda senza capire per un attimo quando la mano di Gennaro finisce sulla sua spalla e «Girati, però.»

Così fa, non si pone troppi dubbi o altro, il moro si spoglia lentamente davanti a lui, dandogli le spalle, solo a mezzo metro di distanza e con un rumore confusionario dietro. Quando tutti i vestiti sono stati lanciati ad occhio e croce su una sedia, Alessio ha il palmo di Gennaro e le sue dita ben aperte premute al centro della schiena, e quando abbassa sbadatamente lo sguardo nota che a terra sono disordinatamente riposti anche i vestiti del biondo, compresi i boxer ocra.

Non esita un secondo prima di girarsi di nuovo, e l'altro non perde tempo a fargli chiudere gli occhi in un altro bacio, impedendogli forse una delle viste più paradisiache che potrebbe mai incontrare. La mano fresca del biondo è scivolata dalla schiena al braccio di Alessio, e l'altra gli afferra sbieca una guancia, per evitare che possa scostarsi. E Alessio non si scosta ma trova un modo di poterlo osservare ugualmente: tiene le mani sulla sua vita e la spinge verso il basso, e nel momento in cui Gennaro, convinto che lui lo segua e si stenda su di lui sul letto, si lascia appoggiare delicatamente sul materasso, lui rimane dritto con la schiena e lo guarda.

Quando arrossisce nuovamente e si trova completamente nudo davanti a lui con l'impossibilità di muoversi, – un po' per la posizione, un po' per la paralisi – Gennaro è sicuro che tutta la fortezza che aveva attorno sia andata a puttane, e che forse lo aveva fatto già dal momento in cui Alessio è entrato nella sua vita e non se n'è mai accorto.

Si sente andare a fuoco quando il moro gli prende una mano tra le sue e ci posa un