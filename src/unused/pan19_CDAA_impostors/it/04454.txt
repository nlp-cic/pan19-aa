saltare addosso a Nero quando gli venne tempestivamente in aiuto l'avvistamento di una gelateria all'angolo della strada che stavano percorrendo. 
Nero non sembrava averla vista e Dante approfittò della cosa per afferrargli la mano e tirarlo a sé. 
«Cosa?» chiese il minore bruscamente, abbassando dapprima gli occhi sulla mano con cui aveva catturato la sua e poi rialzandoli per fissarli nelle sue iridi azzurre. 
Non sembrava aver particolarmente gradito l'improvviso contatto, al contrario del più anziano, che riuscì a rilassare un po' i muscoli delle braccia, tesi nello sforzo di rimanere fermi. 
Per un momento il sollievo gli fece perdere di vista il motivo per cui aveva attirato la sua attenzione, fatto che si tradusse in un'espressione smarrita piuttosto buffa che rimase sul suo viso qualche istante. 
«... v-voglio il gelato» esclamò alla fine, accennando con la testa alla gelateria più avanti. 
Nero sbuffò esasperato. 
«Non pensi altro che a mangiare, tu» disse. Dante avrebbe voluto correggerlo ed aggiungere anche un «E a te», ma sarebbe apparso di certo come una stupida affermazione troppo sdolcinata. Per di più, prima che lui avesse materialmente il tempo di esprimersi, il suo partner era ripartito alla volta del locale, sfuggendo alla sua presa. 
La gelateria era grande, dipinta ed arredata di bianco e - stranamente - era quasi vuota. In pratica, era perfetta per loro. 
Dante entrò per primo, seguito a ruota dal suo compagno. Subito gli occhi del più grande sondarono i dintorni in cerca del listino delle specialità, rilassandosi nel vedere che facevano le coppe gelato come piacevano a lui. 
Le due commesse dietro il bancone, non appena li avevano visti entrare, si erano avvicinate, scrutando in particolare Nero. 
Non era facile trovare qualcuno che non parlottasse vedendo i loro capelli bianchi; tuttavia, non ci voleva certo un genio per vedere che nonostante il particolare colore di capelli il giovanotto era veramente di bell'aspetto. 
«Cosa prendete?» chiese la più coraggiosa delle due ragazze, più che altro rivolta a Nero. 
La cosa all'altro non sfuggì affatto e, per ripicca personale, fu il primo a farsi avanti. 
«Io prendo una coppa alla fragola» dichiarò deciso, guadagnandosi un'occhiata perplessa da parte della commessa. 
«La preparo subito» intervenne prontamente l'altra, arrivando in soccorso dell'amica, che poté così rivolgersi finalmente al reale oggetto del suo interesse. 
Nero esaminò la scelta di gelati che aveva innanzi prima di risolversi definitivamente: «Un cono con bacio e stracciatella». 
La ragazza assolse al suo lavoro e porse a Nero un grosso cono dal quale stava iniziando a colare il gelato. 
Fu Dante a pagare stavolta, dato che aveva le mani libere, quindi andarono a sedersi ad uno dei tavolini più in disparte, dove non avrebbero potuto essere al centro dell'attenzione di eventuali altri avventori. 
Nero si mise subito a mangiare il suo gelato, cominciando con il leccarne i bordi per impedire al gelato di colargli sulle mani e poi sul tavolo. 
Dante, che non aveva niente di meglio da fare in attesa della sua coppa, si mise ad osservarlo. Quando però vide la sua espressione rilassata ed innocente mentre tirava fuori la lingua e l'avvicinava al gelato, passandola con deliberata lentezza sulla morbida superficie del dessert, asportandone una discreta quantità. 
L'uomo s'irrigidì ed avvertì una buona dose di calore che dal suo ventre s'irradiava in tutto il resto del suo corpo, viso compreso. 
La sua mente macchinava le peggiori scene di sesso che coinvolgevano più o meno direttamente la sua lingua. Quel tipo di pensieri erano proprio quelli che stava cercando così disperatamente di tenere a freno e che invece adesso sembravano sfuggire ad ogni suo tentativo di controllo. 
Era frustrante vedere il suo già precario autocontrollo sbriciolarsi così facilmente di fronte ad una cosa innocente come mangiare un gelato. 
Il suo corpo si stava ribellando ai suoi strenui tentativi di reprimere gli impulsi e la voglia di saltare addosso al suo ragazzo e farselo su quel minuscolo tavolo - che probabilmente avrebbe ceduto sotto il peso di entrambi come se fosse fatto di cartapesta - si acuì fino a raggiungere picchi vertiginosi. 
Era sul punto di cedere quando una delle due commesse arrivò portandogli una grossa coppa di vetro a forma di corolla di fiore molto svasata riempita di gelato alla fragola guarnito con fragole e rivoli di panna e cioccolata che scivolavano in onde lungo i versanti dell'artistica guglia di gelato rosa che riempiva il contenitore. 
Era la distrazione perfetta per impedirsi di fare sesso con il suo giovane partner. 
Mormorò un ringraziamento sincero alla ragazza che glielo aveva servito con un tono di voce così basso e arrochito dal desiderio che la commessa gli lanciò un'occhiata stranita e si affrettò a dileguarsi. 
«Wow, è enorme» commentò sinceramente sorpreso «Sei sicuro di riuscire a mangiarlo tutto?». «Non è l'unica cosa enorme a questo tavolo» pensò il più grande, mordendosi il labbro inferiore ed abbassando rapidamente lo sguardo per controllare che il tavolo fosse abbastanza vicino da coprirlo fino alla cintura. 
Nero neppure si accorse del gesto, impegnato com'era ad esaminare l'architettura della coppa gelato del suo partner. 
«Sì, certo» replicò ostentando una sicurezza che in realtà non sentiva: temeva di crollare da un momento all'altro. 
Dante iniziò