Non l'ha fatto intenzionalmente per separarli, la colpa era stata di Irene Adler e di Mycroft, per la verità. E quella volta con Cindy?Basta, deve smetterla di pensare, piantarla con tutte queste stupide domande a se stesso e dimenticarsi quella storia. Non è una tragedia, si ripete ancora una volta: Sherlock e Lestrade cinque anni fa sono stati...intimi. Dio, non riesce a trovare le parole nemmeno nella sua testa! Perché diavolo Sherlock si è fatto toccare da un uomo che definisce un idiota? Non ha niente in comune con una persona come Lestrade! Non saprebbe come gestirlo, come tenere a bada le sue stranezze, non saprebbe stargli accanto.“Tu sapresti come fare...” La vocina fastidiosa torna a farsi sentire, cullando la punta di orgoglio che comincia a gonfiare il petto di John. Sherlock ha scelto lui come suo unico amico, non importa cosa abbia fatto prima di conoscerlo: Lestrade è un idiota e John è il suo conduttore di luce. Il passo successivo per il suo povero cervello stravolto a causa dell'insonnia e dell'agitazione è davvero breve, e la stessa scena da film porno bussa alle porte della sua coscienza.È avvenuta soltanto una piccola sostituzione : le labbra che si posano sul collo di Sherlock, le mani che dalla schiena scendono sulle natiche e le agguantano possessive sono quelle di John adesso.Xanax, subito! Ha bisogno di Xanax e di una lunga dormita senza sogni. Si toglie le coperte di dosso con un calcio e salta giù dal letto in un secondo, centrando in pieno le pantofole marroni con i piedi. Si asciuga le mani sudate sui pantaloni del pigiama, caracolla verso la porta e poi giù per le scale. Una luce soffusa proviene dal salotto e si fa più intensa a mano a mano che John scende piano i gradini: Sherlock è sveglio, evidentemente. La cosa non dovrebbe stupirlo, ma dà sicuramente una potente accelerata alla sua confusione e la milza fa una capriola all'interno del suo addome. Giunto in cucina lo vede, finalmente: è seduto a tavola con indosso la solita vestaglia ed esamina – stranamente – un vetrino al microscopio. Alle tre e mezzo di notte.“Non riesci a prendere sonno, John? È inconsueto.” commenta immediatamente Sherlock alzando gli occhi e facendo paralizzare John sulla porta. Ha già capito tutto, è incredibile. E il suo tono saccente è insopportabile.“No,” risponde semplicemente l'altro, avvicinandosi al lavello per riempire un bicchiere d'acqua, “prenderò qualche goccia.”“Posso averne anch'io?” Lo sguardo di Sherlock corre dalle mani di John al flacone che stringono convulsamente ed è avido e speranzoso.“Ovviamente no.”Dieci gocce cadono lentamente nel bicchiere. Tra una goccia e l'altra il cuore di John registra almeno cinque o sei battiti.“Non sono un po' troppe a quest'ora?” gli chiede Sherlock scrutandolo nella penombra.“Ne ho bisogno, credimi.” Ha detto troppo, dannazione. Gli ha fatto capire che qualcosa lo turba.“A cosa stai pensando?” Ecco, sa esattamente a cosa sta pensando, ma glielo chiede comunque per studiare la sua risposta. Fantastico.“A nulla, Sherlock, e adesso torno a letto. Buonanotte.”“Non sono mai stato innamorato di Lestrade, John. Smettila di chiedertelo.”“Non mi stavo chiedendo niente del genere...” Il suono falso ed incerto delle sue stesse parole lo deprime ed il brivido che ha attraversato chiaramente la sua spina dorsale all'ascolto di quell'affermazione lo tradisce.Sherlock sbuffa, deluso. “Sei un pessimo mentitore. Pensavo che l'esperienza di Baskerville ti avesse insegnato qualcosa, capitano!”John apre la bocca per ribattere, ma è troppo stanco ed agitato per elaborare una bugia credibile agli occhi di Sherlock Holmes. Esasperato e seccato dal comportamento del detective, getta alle ortiche ogni cautela e si volta con aria di sfida e le mani sui fianchi.“Cosa provavi per lui allora?” Dio, nella sua testa quella domanda sembrava meno stupida. Gli sta facendo il terzo grado come una moglie gelosa e quest'immagine associata alle scene che gli sono balenate in mente poco prima gli fanno desiderare di scappare a gambe levate e rinchiudersi di nuovo nel bozzolo sicuro della sua stanza.Sherlock lo guarda stupito, come se non avesse previsto che una domanda tanto indiscreta e sfrontata potesse uscire dalla bocca del suo blogger di fiducia.“Io...non lo so.” mormora piano, e John sa che sta dicendo la verità, perché è ovvio che Sherlock non sia in grado di razionalizzare i suoi sentimenti, ma questo non fa altro che infastidirlo ancora di più, al punto di scoppiare in una risata crudele.“Non lo sai?” ripete scettico spalancando gli occhi, insensibile di fronte all'evidente smarrimento dell'altro. “E...per me lo sai cosa provi, per caso?”Quella frase non va bene, non va bene affatto. Doveva prenderlo in giro, umiliarlo, farlo sentire uno stronzo, non offrirgli la sua testa su un piatto d'argento. Cosa diavolo gli sta succedendo?“John, io...” inizia appena Sherlock lasciando cadere la frase a metà, interdetto e stupito.“No, no, ti prego, dimentica quello che ho appena detto, io...non sto bene”. John mette le mani aperte davanti a sé