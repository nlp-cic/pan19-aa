aveva da essere sempre così gentile e radioso, Jake non lo capiva.

«Posso sapere per cos’era il fanculo di prima?» aggiunse poi il giovane mentre si sedeva al bancone della cucina.

Jake lo occhieggiò, costringendo i suoi occhi a restare in un punto imprecisato che partiva dalla clavicola di Sebastian in su. Forse poteva suggerirgli di mettersi una maglietta, ma ciò avrebbe significato ammettere che la visione del suo corpo nudo lo turbava in qualche modo.

«Nessuno sa dirmi niente del giorno dell’esplosione,» mugugnò Jake chiudendo il panino di Sebastian e offrendoglielo.

Il ragazzo sospirò e scosse il capo. «Jake, lascia perdere… So che vuoi vendicarti di Paul, ma è troppo pericoloso. Non voglio che tu metta a repentaglio la tua vita e la tua carriera.»

«Perché? Non mi conosci quasi. Non è che siamo partner da anni. E di me non sai un cazzo, quindi…»

Sebastian assottigliò lo sguardo. «Posso anche non sapere un cazzo, ma so che non sei stupido. Nonostante tu stia facendo del tuo meglio per dar prova del contrario!»

Jake serrò la mascella e sbatté la mano sul bancone. Sebastian non si mosse di mezzo centimetro, né abbassò lo sguardo. Coraggioso…

Restarono entrambi in silenzio a fissarsi e Jake sarebbe stato disonesto se avesse detto di non sentire l’attrazione violenta che lo spingeva verso Sebastian. Il ragazzo aveva perso l’espressione dolce e innamorata che aveva avuto al telefono poco prima, e anche quella radiosa di quando aveva accettato il panino, ma quella che aveva ora, così dura e seria… era dannatamente eccitante.

«Oggi è il mio giorno libero e faccio quel cazzo che mi pare. Tu puoi sempre levarti dai coglioni quando più ti aggrada,» sibilò Jake con voce terrosa.

Un istante dopo Sebastian era a un centimetro da lui. Si era alzato e gli si era fatto vicino con la velocità di un serpente a sonagli. Jake dovette ingoiare un grido di spavento – o un gemito di eccitazione? – quando se lo trovò così vicino. Quell’ultima provocazione doveva essere stata una provocazione di troppo.

Il profumo di pulito che emanava quel ragazzo era intossicante. Il calore umido che proveniva dalla sua pelle aveva quasi una sua consistenza e Jake sentì l’impulso di alzare le mani e appoggiarle a quei pettorali sodi che ora erano a pochissimi centimetri da lui. Mantenne comunque il controllo delle proprie azioni, nonostante il cuore gli martellasse nel petto e il respiro si fosse fatto accelerato.

«Bene,» mormorò Sebastian in risposta. «E io non voglio saperne niente. Se hai intenzione di fare il cretino e trattarmi come se fossi una fastidiosa appendice infetta, bene. Ho passato settimane a cercare di renderti questo periodo meno peggiore di quanto immagino possa essere, ma è evidente che tu non solo sembri stronzo. Lo sei fino al midollo. E io sono stufo.»

Gli occhi di Sebastian saettarono per un istante verso le labbra di Jake e quest’ultimo trattenne il fiato, impedendosi di mettersi una mano sull’inguine per nascondere l’erezione che gli si stava gonfiando nei pantaloni.

La bocca di Jake si aprì prima che il cervello si azionasse.

«Stai prendendo in considerazione di nuovo di darti alla fuga e farti assegnare un altro partner?»

Negli occhi di Sebastian passò qualcosa che Jake non riuscì a decifrare e poi il ragazzo li abbassò, scuotendo il capo.

«Sì, ma non lo farò. Non ti libererai di me,» mormorò facendo un passo indietro.

Jake avrebbe fatto di tutto per farlo avvicinare di nuovo ma sapeva di non poterlo fare, e di certo il suo comportamento diceva tutt’altro. Avrebbe anche voluto chiedergli perché ma restò a guardarlo mentre si allontanava e si rivestiva.

Non si mosse dal bancone della cucina, nemmeno quando sentì Sebastian cincischiare con le chiavi. E nemmeno quando la porta si chiuse alle sue spalle.

Non aveva nemmeno avuto occasione di parlargli del suo coming out…

Sebastian uscì dall’appartamento di Jake con lo stomaco in subbuglio. Il suo partner era proprio uno stronzo formato famiglia!

Si era sforzato di essere amichevole con lui in tutti i modi, l’aveva quasi coccolato durante quelle difficili settimane, ma ancora non era riuscito a scalfire quella facciata di pietra spigolosa che era il suo compagno.

Era consapevole che la perdita di Paul avesse segnato Jake nel profondo, tanto nel profondo che, dopo aver avuto conferma delle tendenze sessuali del suo nuovo collega, si era chiesto se per caso l’uomo non provasse qualcosa di vero per il suo partner defunto, oltre all’attrazione fisica. Era anche consapevole di essere un novellino non desiderato, ma cazzo! Erano colleghi e dovevano prendersi cura l’uno dell’altro.

O almeno lui la pensava così.

E non c’entrava il fatto che trovasse Jake così attraente da strozzargli il respiro in gola ogni volta che lo vedeva. No. Era un uomo adulto e sapeva controllarsi. Non importava che fossero entrambi gay. Quando l’aveva visto baciare lo sconosciuto al tavolo da biliardo il suo cuore si era alzato in piedi insieme alle coronarie per fare la ola della gioia. Allo stesso tempo, però, Sebastian era consapevole che una relazione con Jake poteva essere molto pericolosa. Era convinto che sul posto di lavoro, soprattutto con il proprio partner