di drammatico in quello che sta succedendo, in realtà, ma l'aria è comunque un macigno su di loro e, nonostante l'altro si sia chinato a baciarlo, Genn non ha ancora trovato la forza di guardarlo negli occhi, di esporre anche gli ultimi rimasugli di sicurezza che riesce a racimolare.

È normale, forse, lasciare che la mano sotto al suo mento gli accarezzi una guancia, che Giò tenti di trascinarlo via di forza dall'incertezza, che le dita scorrano fino all'elastico molle dei pantaloni, mentre ancora si stanno baciando e c'è un morso sulle sue labbra, una mano tra i suoi capelli e un «Ti sento tremare, frà, stai tranquillo» appena sussurrato che lo smonta e lo ricostruisce, tutto insieme.

È normale «Sì, sì. Scusa» rispondergli, i visi che non osano staccarsi e un sospiro che si libera quando «Genn» lo richiama, un mormorio sulle labbra e una stretta leggera sulla spalla.

I palmi di Giovanni sono bollenti, uno sul suo collo e l'altro sul suo braccio, e lo lasciano solo quando si riabbassa all'altezza del materasso, un po' meno incerto e con gli occhi ancora socchiusi; si fermano ai lati del suo corpo, scivolano sulle coperte solo quando i fianchi si alzano per aiutarlo nell'abbassare il tessuto, stringono il lenzuolo mentre e, tra respiri mal trattenuti e capelli davanti al viso, Gennaro appoggia le labbra alla stoffa.

C'è il vuoto, nella sua mente, c'è la perdizione dei sensi quando ognuno di essi viene malmenato da tutto quello che Giò è, adesso che gli accarezza i capelli e mugola qualcosa – un incoraggiamento? Un insulto, forse, perché sembrava voler distruggere il mondo e, materialmente, non ha ancora fatto nulla -, con le cosce robuste ai lati del collo e la stoffa appena umida sotto i suoi polpastrelli.

C'è il vuoto anche quando Gennaro schiude le labbra, in mente solo quello che mille volte aveva immaginato di fare, in quei tre giorni di mal di gola e nelle settimane che li precedevano, e che adesso ha modo di mettere in pratica, gli occhi chiusi e una mano a scivolare sulla pelle.

Giò è immobile, lo sente a malapena respirare, e si tradisce solo quando la bocca di Gennaro rende tutto più evidente, sotto al cotone; non dev'essere più così impaurito, pensa, mentre infila le dita sotto l'elastico e lo abbassa quanto basta per fargli smettere di trattenere il respiro.

Gli bacia il ventre, delicato e a malapena percepibile, infila una mano tra le sue gambe e Giò abbassa lo sguardo, prega di poterlo guardare negli occhi; guarda ancora in basso, invece, mentre trascina i denti sulla pelle dell'interno coscia e lascia colare un rivolo di saliva sulla sua erezione, poco dopo, per poi stringerla nel palmo.

Gennaro è un contrasto unico, tra l'innocenza che si porta negli occhi e il peccato che ostenta sulle labbra, gonfie e rosse e meravigliose come Giovanni le vede, adesso e sempre; lo è in ogni situazione e lo è anche ora, mentre muove piano il polso e lascia un ultimo bacio sull'inguine, per poi staccarsi e guardarlo in faccia.

Lo fa per una manciata di secondi appena, quelli che passano da quell'ultimo contatto al calore della lingua che lo percorre, intenso e a malapena sopportabile, gli stessi che bastano a Giovanni per perdere ogni traccia di credibilità e autocontrollo. Gennaro continua, concentrato ed assurdo, pensa Giovanni, tra guance rossissime e bocca oscenamente spalancata per lui - non si ferma e lo guarda ancora, mentre rallenta il movimento del polso e alza ancora lo sguardo, il viso ancora in più in fiamme in risposta al gemito basso del più vecchio; è proprio quello a fargli da conferma, probabilmente, perché un attimo dopo tutto il contatto si concentra tra le sue labbra, lente e precise nella discesa, almeno finché riescono ad esserlo.

Giò ansima appena, l'intero corpo in balia del più piccolo, e sussurra una catena di complimenti e sollecitazioni che a Gennaro a malapena arrivano; quello che riceve, qualche cazzo e un sottile bravo che gli fa girare la testa, si trasforma in un unico incoraggiamento, le dita strette alla base e il collo che risale, per poi prendere tutto quello che riesce e ripetere il movimento, anche se probabilmente lo sta facendo da schifo e non è in grado nemmeno di fare pompini, nonostante i commenti sulle sue labbra siano sempre stati quelli; Giovanni, comunque, non sarebbe d'accordo, perché si scioglie nel giro di minuti, si lascia scappare degli altri così, bravo a malapena udibili che fanno tremare appena il più piccolo, gli infila una mano tra i capelli e a fatica tiene i fianchi ancorati al letto. Quando non ci riesce più, in un movimento impercettibile quanto brusco, gli sussurra una cantilena di scusa che si interrompono non appena Gennaro alza lo sguardo, la gola che brucia appena e le labbra martoriate; ha qualche lacrima, negli angoli degli occhi, la mano di Giovanni ancora gli stringe i capelli e «Fallo ancora» è tutto quello che sussurra, la voce bassa che cede in un gemito non appena Giovanni, debole e un minimo succube,