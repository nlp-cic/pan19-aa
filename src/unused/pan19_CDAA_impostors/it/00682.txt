accanto a Eichi ancora più sorridente. -Levati quel sorriso dalla faccia, Tenshouin. Mi irrita. -Non credo mi sia possibile, Itsuki-kun. Altri venti minuti di tensione silenziosa, finché l’ambulanza non si ferma di nuovo. Aperto lo sportellone, prima la carrozzina e poi Eichi vengono fatti scendere in un quartiere residenziale, in periferia, ben lontano dalla zona elegante abitativa e ricca a cui è abituato. È sempre Tetora a spingere la carrozzina in avanti, fino all’ingresso dell’abitazione. Lì, i tre si fermano – e mentre Eichi è perso a contemplare la struttura della casa e tutti quei fiorellini sulle balconate che la fanno indubbiamente la casa di Shu Itsuki, qualcuno pensa bene di esporre un quesito piuttosto fondamentale. -E ora che dovremmo fare? Shu fa qualche passo in avanti, baldanzoso e sicuro di sé, come se stesse percorrendo la navata dell’edificio dove si dovrebbe sposare. Salvo poi fermarsi di fronte alla porta di ingresso, realizzando una terribile verità. Ed è così sconvolto da parlare in modo meccanico, quando Tetora cerca di scuoterlo dalla sua posizione. -Itsuki-san? -Dobbiamo entrare. -D’accordo. Tu ha la chiave? Shu ritrova la propria risoluzione in un lampo, terribile per Tetora. E gli mostra di nuovo quella sicurezza demoniaca, per cui qualsiasi mezzo giustifica il fine, che sempre ha temuto in tutti quegli anni. -Nagumo, devi rompere una finestra.     Con la sua sciarpetta leggera dal colore rosa antico al collo, che pende morbidamente sulla spalla destra e si rifugia sul lato destro sotto il pigiama dell’ospedale, Eichi deve reggersi sul braccio debole quando l’ambulanza curva per l’ennesima volta in malo modo e fa ballare tutto quanto contiene in una direzione che lo porta quasi a sbattere contro il portellone per l’esterno. Accanto a lui, Shu è una statua di sale, ma almeno ha smesso di guardarlo con disgusto. Sta facendo girare i pollici tra di loro, probabilmente contando secondi inesistenti. Cerca di smuoverlo un poco, perché pare davvero molto messo male. -Ho l’impressione che Nagumo-kun stia avendo una crisi isterica. -Va tutto bene. È un uomo forte. Ci farà arrivare il prima possibile alla cerimonia. Risposta secca, senza ammissione di obiezioni. Eichi gli sorride intenerito, e cerca di spostarsi appena sul materassino dove sono entrambi seduti, per farsi più vicino a lui. Shu non ha neppure la forza di ritrarsi: i suoi occhi si fissano sul telo che l’altro ha ora al collo, e pare ricavare un briciolo di rassicurazione da quella vista. -Com’è possibile che tu e lui siate in contatto? -È il testimone di nozze. -Il tuo testimone? -Certo che no! -Il testimone del tuo sposo? Shu non proferisce verbo, e questa è già una risposta completa. Gli occhi di Eichi si spalancano, di sorpresa e di meraviglia, e anche di una certa nota di divertimento. E il pensiero corre rapido a diversi collegamenti – il suo cervello è allenato a immagazzinare informazioni utili per tutte le situazioni, specialmente laddove possono essere utilizzate in modo da indebolire l’avversario. Conosce Kuro solo attraverso le immagini di Keito e le parole di lui, ma qualcosa gli torna in mente, ed è ben chiaro. -Mi ricordo vagamente che si accompagnava spesso a Kiryuu-kun, ai tempi delle scuole. Sembrava quasi stessero assieme. La smorfia sul viso dello sposo gli dà ragione, quindi lui azzarda la domanda di conferma con una punta di malizia peccaminosa. -È così? Anche in questo caso, il silenzio e l’espressione di Shu sono le risposte che lui ottiene. Non gli interessa neanche più essere sballottato di qui e di là dalla guida isterica di Nagumo, si sta divertendo come non avrebbe mai potuto prevedere. E siccome i dialoghi con Shu, se vogliono essere portati a risultati soddisfacenti, devono per forza di cose passare per la provocazione, Eichi provoca Shu in modo mica tanto velato. -E di grazia, per quale assurdo motivo Kiryuu-kun ha lasciato un partito così rispettabile per arrivare persino a unirsi in matrimonio con te? Shu, perché è un allocco, risponde esattamente come Eichi ha pensato che lui debba rispondere. -Ti stai allargando troppo, Tenshouin! -Sono solo curioso, tutto qui. Il sorriso sul viso del malato è così luminoso da risultare abbagliante: Shu lo detesta per tutta una serie di ovvi motivi. Eppure, data l’occasione, non può risparmiarsi dal vantarsi delle proprie qualità e del proprio indissolubile legame che lo lega al compagno e futuro marito. Sembra quasi incredibile, data tutta la situazione e il litigio da cui è partita, ma Shu non metterebbe mai, davvero mai in dubbio i sentimenti profondi e tutta la storia che lo uniscono a Kuro. -Nessuno conosce Kuro come lo conosco io. E nessuno lo può comprendere così profondamente. Senza contare che la mia arte è così sublime e alta che chiunque ne rimarrebbe toccato, persino i comuni e rozzi plebei. E Kuro non è un comune e rozzo plebeo. Non poteva esserci paragone tra me e Nagumo. Eichi lo stuzzica ancora, perché è diventato così pomposo che sarebbe un peccato non sgonfiarlo proprio in quel punto.