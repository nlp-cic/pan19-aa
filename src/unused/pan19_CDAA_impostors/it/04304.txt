emozionarsi facilmente, nemmeno da ubriaco. Era quel tipo di ragazzo sempre allegro, spesso idiota che si perdeva nel suo mondo quando scriveva. Adorava la vita e affermava che passare le giornate ad essere triste era solo uno spreco, tanto valeva farla finita. Quindi era raro vederlo piangere o stare giù di morale per tanto tempo. Se piangeva era perché qualcosa, dentro, si era davvero spezzato.

“Non me l’hai nemmeno detto. Ho scoperto quella foto solo perché Pexi ne parlava. E qualche giorno dopo te ne sei partito per NY proprio con lui. Come pensavi che potessi reagire eh? All’inizio ero incazzato nero” disse asciugandosi  con la manica quell’unica lacrima sfuggita al controllo. 

“Ma poi ho riflettuto e ho capito che non lo avevi fatto apposta. Tu semplicemente non ci avevi pensato, non ti ha nemmeno sfiorato l’idea che potesse ferirmi. E questo perché oramai i tuoi sentimenti si sono affievoliti e io sono diventato più un fratello-“

“Non è vero” provò a rispondere Kaikka stringendo i pugni

“Tu dici? Kai l’esempio è proprio questa esperienza. Quante volte durante il viaggio hai pensato a me? Quante volte ti sono realmente mancato? E , per favore, sii sincero con te stesso”
Il bassista distolse lo sguardo respirando a fatica. Avrebbe voluto rispondergli, dirgli che non era vero, che si sbagliava. Urlargli che lo amava , che era stato tutto uno errore ma non ce la faceva, non ne aveva il diritto. Antti aveva ragione, lui semplicemente non ci aveva pensato: forse davvero i suoi sentimenti erano cambiati.
Poi scosse velocemente la testa come a scacciare quei pensieri. Lui amava il suo ragazzo, tanto! Ma allora come aveva potuto ferirlo così? Perché non gli aveva detto subito della foto? Tutte quelle domande erano come pugni nello stomaco, sempre più forti. Gli venne quasi da vomitare per un momento

“Scusa” sussurrò prima di scappare via

Solo fuori si rese conto di aver cominciato a piangere anche lui. Tirò su il cappuccio della felpa e cominciò a camminare veloce.

Dannazione!
Come aveva potuto essere così idiota? Come aveva potuto non accorgersi di ciò che faceva, di come si comportava?  Cazzo, persino un ragazzino si sarebbe accorto che qualcosa non andava. Eppure lui continuava a non volerci credere, a non accettare l’idea che i suoi sentimenti fossero cambiati. Si sentiva perso solo al pensiero, come poteva essere davvero così?
E mentre l’aria fresca della mattina pungeva le sue guance decise di fare l’unica cosa che in quel momento gli sembrasse sensata: chiamare Pyry.

“Kai, ehi. Come mai già sveglio?” rispose quello con voce un po’ assonata

“Ho perso Antti” confessò con un leggero tremolio.
“Ch- che vuol dire hai perso Antti?”
“L’ho perso, l’ho ferito maledizione!” continuò passandosi una mano tra i capelli, facendo così cadere il cappuccio.

“Kaikka non ti seguo. L’hai ferito…non capisco. Mi stai dicendo che hai picchiato Hyrde??” chiese con ansia, nessun segno di scherzo nella sua voce.
“No no, ma è come se lo avessi fatto. Sono stato un coglione e adesso l’ho perso. Mi vuole lasciare o forse già l’ha fatto, non lo so…farebbe bene forse. Non so più cosa pensare Pyry!”

“Calmati Kai. Dove sei adesso?”

“Per strada, su un prato. Sono scappato da lui. Fanculo ho lasciato lì la macchina” Kaikka non riusciva a ragionare. Si sentiva perso, un perfetto idiota da prendere a calci in culo. Ma quanto si doveva essere stupidi per perdere così una delle persone più importanti della propria vita?

“Ascolta, non so perché lui abbia preso questa decisione o tu dica di averlo ferito ma scappare da lui non è di certo una soluzione”

“Pyry non hai visto i suoi occhi! Erano tristi, maledettamente tristi e per colpa mia. L’ho ferito e lui dice che non lo amo più e non voglio crederci, ma forse ha ragione perché altrimenti non mi sarei mai comportato così. Come puoi dire di amare una persona se poi non pensi minimamente che le tue azioni o parole possano ferirla?”
Pyry faceva fatica a capirlo. Aveva parlato a macchinetta e in fondo lui, della loro relazione, non ne sapeva poi chissà quanto.

“Kai Kai, fermo, ascolta” provò a interrompere con successo l’amico

“Senti, nessuno meglio di te può sapere quello che provi per Antti. Forse ha ragione lui e l’amore che vi legava prima non c’è più. Forse è solo un periodo o forse vi amate ancora, il fatto è che solo tu lo puoi sapere. Prenditi del tempo per riflettere se pensi sia opportuno ma voglio dirti una cosa anche se ti suonerà maledettamente assurda e sdolcinata” finì cercando di strappare almeno un mezzo sorriso all’amico e sentendo poi un leggero sbuffo di scherno doveva esserci riuscito.

“Voi due insieme siete perfetti, da fuori emanate una sintonia unica e invidiabile. Non parlo solo dell’intesa che avete sul palco o come compagni di band, ma proprio come persone uniche che si completano a vicenda. Quando sono venuto in tour con voi vi