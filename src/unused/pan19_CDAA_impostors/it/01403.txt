so perché, ma questo mi spaventa. Perché non vuole guardarmi? Cosa c'è che non va?Non mi fermo comunque, e arrivo all'altare, a pochi passi da lui. Solo a quel punto spalanca i suoi occhi meravigliosi e mi guarda. E poi sorride. A me. A nessun altro.La mia paura è svanita. Il panico, il terrore, la nausea... Tutti svaniti. È come se fossimo solo io e lui. Ricambio il sorriso e lo raggiungo posizionandomi di fronte a lui.“Sei bellissima.” sussurra così piano che solo io possa sentirlo.“Eppure non volevi guardare.”“Non volevo rovinarmi la sorpresa.”Trattengo un sorriso commosso e cerco di concentrarmi sulla cerimonia. Non riesco a sentire quello che dice il pastore, il rumore del mio cuore che batte furiosamente lo copre.A mala pena riesco a capire quando è il mio turno di parlare.“Vuoi tu, Margaret Elizabeth Hooper, prendere quest'uomo, Sherlock Muriel Holmes, come tuo legittimo sposo, per amarlo e onorarlo finché morte non vi separi?”Muriel? Confusa come sono in questo momento, penso di aver capito male e rispondo semplicemente “Lo voglio”.Lui mi guarda di sottecchi e sorride.“Margaret Elisabeth?” sussurra divertito.Effettivamente non gli ho mai detto il mio nome per esteso, ma nemmeno lui lo ha fatto, e il suo è decisamente più comico del mio.“Muriel?” replico cercando di restare seria.Quando il parroco pone la domanda a lui, non esita un istante per dire “Lo voglio”. Sicuro, deciso. Non ha nessun dubbio, nessuna paura. Questo semplice fatto mi emoziona più di tutto il resto.La cerimonia va avanti e quando c'è il passaggio “Se qualcuno è a conoscenza di qualche motivo per cui quest'uomo e questa donna non dovrebbero essere uniti in matrimonio, parli ora o taccia per sempre”, provo un brivido.Inevitabilmente, ripenso a solo qualche mese fa, quando con stupore, ho scoperto che Sherlock ha avuto un figlio da un'altra donna. Non una donna qualsiasi. Irene Adler. La Donna.Sul momento ricordo di aver provato una sensazione di terribile smarrimento. Non potevo credere che mi avesse nascosto una cosa del genere. Poi, però, ho visto il suo sguardo. Il suo dolore.Anche lui non era a conoscenza di essere padre, ma nel momento in cui ha posato lo sguardo su quel bambino che gli somigliava come una goccia d'acqua, si è sentito legato a lui. Lo ha amato all'istante. E sapeva che se ne sarebbe dovuto separare, forse per sempre.Era così sconvolto, che è scappato a rifugiarsi in un'altra stanza. Non lo avevo mai visto così e credo nemmeno nessun altro.Persino Irene, che non ha decisamente il cuore tenero, si è commossa, e mi ha detto che la porta di casa sua sarebbe sempre stata aperta per il padre di suo figlio e la sua compagna. Un gesto carino da parte sua.In questo momento, però, su questo altare, per circa tre secondi trattengo il fiato temendo che quella donna ricompaia per accampare diritti su di lui. Per portarmelo via. Quando il parroco riprende il suo discorso, faccio un sospiro di sollievo.“E ora può baciare la sposa.” conclude mettendo fine alla mia agonia.Sherlock si china su di me, circondandomi con le sue braccia, e posa le sue labbra sulle mie. Mi aggrappo a lui, baciandolo con tenerezza, e gli sussurro un breve “Ti amo” tra un bacio e l'altro.Lui sorride e si avvicina al mio orecchio a cui sussurra di rimando “Ovvio. Anch'io.”Gli invitati sono tutti in piedi che applaudono e io mi sento girare la testa per le emozioni che mi stanno investendo.Mary mi raggiunge e mi bacia, seguita da Mrs. Hudson, John e Greg. Per ultimo, anche il mio nuovo cognato viene incontro per farmi le sue congratulazioni, sotto l'occhio vigile e minaccioso di mio marito.Marito. L'idea è abbastanza incredibile.Usciamo dalla chiesa e saliamo nella lussuosa auto che ci aspetta, omaggio di Mycroft e del governo britannico.“Come si sente, Mrs. Holmes?” mi chiede lui una volta accomodati nel sedile posteriore.“Bene, credo. Non posso credere che sia successo davvero... E lei come si sente, Mr. Holmes?”“Sollevato. Avevo paura che qualcosa potesse andare storto.”“Anche tu?”“Certo. Avevo paura che cambiassi idea o che qualcuno osasse opporsi alle nozze per qualsiasi ragione.”Mi metto a ridere rendendomi conto che abbiamo avuto le stesse identiche paure.“Allora, ora vuoi dirmelo?” mi interroga poco dopo con un sorriso malizioso.“A cosa ti riferisci?”“A ciò che mi nascondi da una settimana, cioè da quando sei andata a fare la visita di controllo. Ti ha detto il sesso, giusto?”Sorrido, imbarazzata. Non è così semplice.“Sì. E no.”“Cosa significa?”“Sì, so il sesso ma non si tratta solo di questo.”“E cos'altro?” chiede accigliandosi confuso.“Non lo indovini, mio geniale detective?”“Consulente inv...”“Sherlock, non fare il polemico.”“Io non faccio...”“Concentrati sull'argomento di cui stiamo parlando, Sherlock.”Lui