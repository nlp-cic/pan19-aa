come non avevi mai fatto con qualsiasi altra persona. Ti offre una via di uscita quando nessuno sembrava più essere abbastanza interessato a te da curarsi dei tuoi problemi. Lo senti vicino come una presenza costante.

La vostra amicizia diventa più di un qualsiasi rapporto tra due ragazzi che si conoscono appena. Senti il suo affetto scivolarti sottopelle e scaldarti l’anima ogni volta che vi vedete; e ricominci a sorridere. Ti riscopri in grado di sentirti felice, o quantomeno vivo.

Lentamente, i segni violacei che ti ornavano gli occhi scompaiono, i muscoli del viso cominciano a tendersi più verso un sorriso, che verso una smorfia indecifrabile. Scompaiono anche le tute consunte, ma non tornano i tuoi skinny jeans; lasci che una divisa blu e rossa ti avvolga le spalle e una scuola forse un po’ troppo costosa, ma che rappresenta un meraviglioso rifugio, ti spalanchi le porte.

Ricominci a cantare, ed è fantastico. Avevi smesso perfino di ascoltare le tue canzoni preferite, prima. Ora tutto riacquista colore; ti accorgi che forse puoi essere forte abbastanza da vivere, invece che sopravvivere.

 


Wanna feel the warm breeze 



Sleep under a palm tree 



Feel the rush of the ocean 


 

Il tempo ricomincia a scorrere con un senso logico; riesci a percepire il passare dei giorni, e per quanto quella divisa ti stia stretta, ti ripeti che non hai mai vissuto un periodo migliore. Ed è vero.

Nei pomeriggi primaverili, quelli in cui tu e Blaine scappate per qualche ora da quelle mura antiche e talvolta troppo opprimenti, ti permetti di condividere i tuoi sogni con lui. Distesi sull’erba tiepida dei giardini di Westerville, le giacche abbandonate da qualche parte per terra e solo la brezza a disturbare la perfezione di quel momento, abbandoni anche l’ultima barriera che avevi lasciato alzata tra te e Blaine.

Tieni i tuoi occhi oceanici fissi sui frammenti ovattati di nuvole bianche sparse nel cielo azzurro, e le tue guance si imporporano senza un motivo plausibile, mentre condividi le tue speranze con l’unica persona che in tutto questo tempo è riuscita ad aggiustarti. Tiri fuori tutto; la NYADA, le luci di New York, te le immagini, Blaine? Le luci di New York?, la voglia che hai di fuggire da quella città di bigotti e idioti, le passeggiate a Central Park, la determinazione che hai per raggiungere il tuo obiettivo, che sono disposto a fare anche cinque lavori, pur di stare lì.

Quando ti accorgi di aver parlato per così tanto tempo senza fermarti mai, ti ritrovi il petto di qualcosa che assomiglia terribilmente alla felicità, e le luci del tramonto che si rispecchiano nei tuoi occhi. Mormori qualche scusa, perché ti rendi conto di aver concentrato tutto su di te; ma è stato inevitabile, dopo tutto quel tempo in cui nessuno voleva starti a sentire ed eri costretto a trattenere ogni cosa dentro. Blaine sorride. Non puoi fare a meno di pensare che sia bellissimo, e le tue guance sfiorano le tonalità del magenta, mentre abbassi gli occhi e stringi tra le dita la stoffa della giacca.

Quando senti le sue labbra sulle tue, il respiro ti si incastra in gola e devi chiudere gli occhi, perché sei sopraffatto da tutte le sensazioni che provi contemporaneamente. Il contatto breve, morbido e dolce che vi lega è come una scintilla che ti attraversa la spina dorsale. Quando Blaine allontana il viso dal tuo, con un’espressione imbarazzata e felice allo stesso tempo, una sensazione di completezza ti pervade i sensi, e non puoi fare a meno di sorridere, sorridere e sorridere di nuovo.

Perché sei vivo.

 


Get onboard a fast train 



Travel on a jet plane, far away 



And breakaway 


 

Scopri che anche lui se ne vuole andare, che anche a lui quel paese sta stretto. Che ogni cosa, nell’intero Ohio, gli ricorda il ballo del suo primo anno e i pugni che ha ricevuto, gli ricorda un padre arrabbiato e una madre inesistente, gli ricorda un fratello insensibile e un’infanzia vuota. Improvvisamente, capisci che neanche lui è perfetto, e te ne innamori un po’ di più.

Asciughi le sue lacrime e lo avvolgi nei tuoi abbracci; e insieme diventate più forti.

Non sai come; ma capisce che non stai più bene, rinchiuso alla Dalton. Non vuoi ammetterlo; è vero. E’ terribilmente vero, ma hai una paura insana che il legame tra voi due si possa spezzare, e non riesci ad andartene.

Deve ripetertele un centinaio di volte, finché non ti si imprimono nel cervello, quelle parole; che non mi importa quanto siamo lontani, io non ti abbandono Kurt. E tu ti fidi di lui; sai che non ti sta dicendo bugie, sai che non ti mentirebbe mai. Così ti lasci andare; torni al McKinley e non sei più l’ombra di te stesso.

 


Buildings with a hundred floors 



Swinging around revolving doors 



Maybe I don't know where they'll take me but 



Gotta keep moving on, moving on 



Fly away, breakaway 


 

Senza che te ne renda conto, la scuola finisce e non puoi crederci che manca solamente un anno, Kurt. Uno solo.

L’estate si perde tra i baci soffici di Blaine e il tempo scorre così veloce, che per un attimo ti dimentichi del tuo futuro e ti concentri