è semplicemente dell'imbarazzo tra loro, qualcosa che è la diretta conseguenza della maledizione di quello stregone del cazzo. 'Collabora.' Dicono, pensando di saperne più di me.

'Hai mai considerato che l'essere il tuo "compagno" non significhi necessariamente che tu sia la persona con cui Stiles vuole passare il resto della sua vita? Per gli umani non funziona mica così, sai' Ha osato insinuare Lydia, ovviamente mossa dalla propria gelosia. Finge di non voler più avere un ragazzo della sua età, ma io so che mente.

So che punta a Stiles, anche se nasconde dietro ad un patetico corteggiamento di Parrish. Si presta addirittura a questa assurda messa in scena per avvicinare Stiles e Derek... Il tutto per dimostrare quanto lei sia diversa da me, quanto lei lo abbia a cuore. Ma per favore. Non la posso biasimare per l'interesse nei confronti di Stiles, ma da un'amica gradirei dell'onestà.

D'accordo. Collaborerò, se è ciò che vogliono.

Appena Stiles e Kira usciranno dall'appartamento di Derek e dopo aver ammirato il sorriso soddisfatto del mio ra... ex ragazzo... - sta mettendo assieme parecchie annotazioni da consegnare a Deaton, tutto qui - andrò a bussare alla sua porta e metterò le cose in chiaro.

Ed è esattamente ciò che faccio.

"Malia? C'è qualcosa che non va?" Mi domanda, sapendo che non sono il tipo da visite di cortesia... a differenza di quei due che se ne sono appena andati.

"Sei soltanto un progetto per lui. Te ne rendi conto, vero?" Taglio corto e vado subito al punto, perché non c'è bisogno di tanti giri di parole per farmi capire.

Mi aspetto in risposta un rassegnato 'Sì, lo so." ed invece se ne esce con un "Tu ne sai qualcosa, mh?" che mi spiazza.

Non mi è chiaro se si riferisca alla ricerca di Stiles, della quale evidentemente non è stato messo al corrente o se stia insinuando che io sono come ci si senta ad essere un suo progetto... perché una volta che ha ha portato a termine il mio inserimento e la mia integrazione nella società umana ha perso gran parte del suo interesse verso di me.

"Io so tutto." Ribatto, ugualmente criptica.

“Buon per te.” Sorride, ma il suo tono è sarcastico.

Sto per chiarirgli il motivo per cui sono passata da lui, prendendolo per il colletto della sua maglietta – di un colore troppo vivace per lui, un azzurro che fa risaltare i suoi occhi e nel notarlo mi sale una rabbia… che crede di ottenere, a farsi bello per Stiles? – ma mi blocca, afferrando il mio polso.

“Ti ringrazio per l’informazione, lo terrò presente. Se non hai intenzione di scendere in particolari, però..."

"Non hai bisogno di chiedermi di andarmene, lo faccio volentieri. E dovresti considerare di farlo anche tu, per il bene di Stiles. Vedi di mettere fine a questa farsa quanto prima. Derek. "

Annuisce. Ottimo.

Soddisfatta che abbia capito l'antifona, mi libero della sua presa e me ne torno a casa.

Derek se ne andrà ed il problema sarà risolto. Semplice.

No, non c'è bisogno di ringraziarmi, ragazzi.

Quando Malia Tate collabora, lo fa sul serio. Avevate dei dubbi, forse?

 












 

I libretti che trovate a fine capitolo sono parte del bellissimo fanmix che Eloriee ha creato come gift a questa storia e che potrte trovare QUI

“Derek, per favore.” Che mi hai chiamato a fare, se poi non mi stai manco ad ascoltare? Cercavi Scott, certo.

Avresti potuto mettere giù quando ti ho comunicato che è fuori con Kira, o chiudere direttamente al ‘Pronto?’ come fai quando risponde Raphael.

Forse non ti è chiaro che non è soltanto Scott a considerarti come parte della famiglia, ormai. Se per lui sei come un fratello maggiore, per me sei come un figlio. Perciò, se credo che tu stia facendo un’immensa cazzata, io te lo dico senza farmi tanti problemi. Avessi voluto sentire qualcuno che ti desse ragione, che ti dicesse esattamente ciò che desideravi sentirti dire, cioè che la soluzione è andarsene da Beacon Hills e trasferirsi in Argentina… be’, avresti dovuto chiamare Cora, magari.

“Non conosco i dettagli di questa storia, ma conosco Stiles. Se te ne andassi e lui pensasse di essere la causa della tua fuga, ti verrebbe a cercare in capo al mondo per tentare di convincerti a ripensarci, a tornare. E, prendendoti per sfinimento, è probabile che avrebbe successo. Scappare, quindi, è del tutto inutile.”

Forse sei rimasto a quando Stiles e Scott ti tolleravano a malapena. Forse vuoi rimanerci, perché pensi di non meritare di meglio, e mi si spezza al cuore a pensare che possa essere una possibilità.

“Effettivamente…” Oh bene, è confortante sentire che non hai perso il lume della ragione. “Scusa, non so nemmeno come siamo finiti a discutere di me e Stiles.”

“Figurati. Non puoi menzionare una ‘festa d’addio’ e poi aspettarti che io non indaghi… Comunque ogni occasione è per enchiladas e sopapillas: ti mando le mie ricette via mail. È per