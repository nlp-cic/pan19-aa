saltava sempre subito al naso appena entrava in casa e scompariva man mano.

Sentì la porta chiudersi alle sue spalle.
“Ma si può sapere che film dobbiamo vedere?” chiese, voltandosi verso l’amico ed incrociando le braccia. Gli occhi sfuggivano per guardarsi intorno, per focalizzarsi su altro e si sforzò di tenerli il più possibile su Otabek prima che potesse sospettare qualcosa di strano in lui.

“Non lo so, non sapevo scegliere” rispose, avviandosi verso il letto.

Si stese di pancia in giù, aprì il portatile e pescò la cartella dei film.

“Se non ce l’ho possiamo vederlo in streaming. Yuri, allora, questi sono quelli che ho, quale vu-…. ma perché sei lì impalato davanti alla porta?”

Yuri prese un respiro e lo raggiunse, sedendosi accanto a lui lentamente, quasi avesse paura di farsi male toccando il letto. Non voleva sedersi e ancor meno voleva vedere un film, non sarebbe riuscito a concentrarsi abbastanza neanche per la più stupida delle commedie americane da quattro soldi. Otabek continuava a guardarlo, perché continuava a guardarlo? Non era la prima volta che si comportava in modo strano, forse non ci stava dando peso più del solito anche se era l’unica persona insieme a lui nella stanza ed era ovvio lo stesse guardando perché non c’erano altre opzioni, non c’erano altre persone da guardare.

Otabek gli rivolse un’espressione piuttosto scettica. Sembrava come se fosse accaduto un pezzo di conversazione, che già gli avesse chiesto come andasse, lui gli avesse risposto che andava tutto bene e allora lui gli rivolgeva quell’espressione lì e invece Otabek anticipava i tempi e gliela rivolgeva prima ancora di spiccicare parola.

“Decidi tu, va bene uguale” sbuffò
“Io volevo vedere Zootropolis” propose Otabek.

“… un cartone animato?”

“Cos’hai contro i cartoni animati?” disse Otabek, come se volesse interrogarlo per qualche crimine di cui era sospettato e forse lo stava davvero accusando di qualcosa di grave.

“Niente, non pensavo fossi tipo da quel genere di cose” si affrettò a rispondere, sull’allerta. A Yuri i film d’animazione piacevano molto, ma evitava di darlo a vedere perché nessuno dei suoi coetanei li guardava più. Non che avesse amici della sua età che potessero prenderlo in giro e neanche gli sarebbe importato molto, ma l’ultima cosa che voleva era marcare l’immagine di “gattino” che gli avevano affibbiato le sue fan e tutto ciò nonostante il suo pessimo carattere. Di conseguenza Yuri Plisetsky non poteva dare spunti per pensare che fosse collegato a qualcosa “per bambini” e tenero. Piuttosto avrebbe fatto un bagno nelle acque russe in pieno gennaio.

“Io guardo tutto” affermò Otabek.

“Zootropolis l’ho già visto”, ammise Yuri, accennando una smorfia imbarazzata.

Non c’era motivo per imbarazzarsi con Otabek. Non faceva mai capire cosa stesse davvero pensando, ma era sicuro che non pensasse  che fosse piccolo e stupido o qualcosa di brutto su di lui. Probabilmente non pensava nulla di davvero brutto su nessuno, non era sicuro che ne fosse capace. Faceva un po’ amaramente ridere che le prime parole che gli aveva rivolto erano state “Sei sempre così stronzo?” per aver rifiutato l’invito di Jean-Jacques Leroy e si era sentito in colpa subito dopo perché, in qualche modo, sapeva di aver detto una cazzata.

Il giorno dopo Otabek Altin gli disse che, quando erano piccoli e avevano frequentato lo stesso ritiro estivo di danza classica, l’aveva notato perché aveva trovato in lui gli indimenticabili occhi di un soldato. Era ironico che glielo avesse detto dopo averlo salvato da un paio di adolescenti in escandescenza, sbucando all’improvviso in quel vicolo. Non avrebbe potuto avere un tempismo migliore. Gli aveva lanciato il casco tra le mani, spronandolo a salire a bordo ed erano fuggiti via, dileguandosi tra le vie di Barcellona.

 “L’eroe del Kazakhstan rapisce la fata di Russia” era il titolo che allegato alla loro foto aveva fatto il giro del mondo prima che potessero lasciare il quartiere. Yuri non riusciva a spiegarsi come fossero riuscite a mettere a fuoco in modo così nitido la moto in movimento... con dei telefoni cellulari.

“Oh, ma davvero?”

Fece quasi finta di sembrare stupito, senza impegnarsi più di tanto. Sapeva che l’atteggiamento schifato di Plisetsky verso il mondo era quasi tutto fumo e se lo vedeva a piangere al finale di Titanic, ma quell’insinuazione decise che l’avrebbe risparmiata per un’altra volta.

“Se vuoi lo riguardo!” si affrettò a dirgli. Non  aveva cambiato idea, non era in vena per una serata film, ma se Otabek voleva vederlo allora era disposto anche a riguardarlo e a sperare che fosse così concentrato a guardarlo da non notare i suoi occhi e il suo corpo che invocavano aiuto e progettavano la fuga. Iniziava a mancargli l’effetto dell’alcool e i suoi occhi cercarono distrazione tra le pareti spoglie e decisamente poco interessanti dell’appartamento.

“No no, non è un problema” rispose, mettendosi a sedere e ritornando più alto del russo.

Yuri mugugnò, non riusciva ad aprire le labbra.

“Yurochka…?”

Yuri impallidì a sentirsi chiamare in quel modo. Quel soprannome era la prova che Otabek