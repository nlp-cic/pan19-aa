essere tu per me… - fece una lunga pausa, mentre Thorin allungava le dita libere sulle catene, come nel tentativo un po’ patetico di strapparle via. “Sei solo un animale che mi procura piacere – ora la voce di Thranduil sembrava sofferta, un orizzonte gelato qua e là devastato dalle macerie – Sei una mia proprietà, di cui faccio quello che voglio”

Quelle parole erano così assurdamente provocatorie che paralizzarono Thorin, anziché farlo reagire.
Il nano sembrava altresì sopraffatto da qualcos'altro, e respirava pesantemente, fissando ostinatamente lo sguardo negli angoli bui, ed evitando di girare la testa per non incontrare la luce siderale che persino nella penombra emanava dalle iridi chiarissime di Thranduil.

Questi raccolse la torcia con lenti movimenti da sonnambulo, da posseduto, e la assicurò alla parete. Poi scorse la chiave, che la vicinanza della fiamma aveva reso incandescente.
Il suo sguardo invece era gelido, quando strappò la camicia bianca di Thorin e poi premette la chiave rovente sulla pelle nuda di una spalla.
Il nano si morse le labbra, trattenendo un grido che sarebbe stato più per la rabbia dell’umiliazione subita che per il dolore provocato dal contatto infuocato sulla pelle dura.
Dolore che sicuramente doveva provare Thranduil, a cui la chiave stava ustionando la punta delle dita, e la cui pelle bianchissima era molto più delicata.
Ma solo una smorfia disturbò la nivea freddezza del viso elfico.

Thorin decise comunque che né un grido né una parola sarebbero usciti dalla sua bocca finché quella tortura non fosse finita. E Thranduil sorrise, di fronte al suo silenzio, anche se fu più che altro un ghigno, malinconico e feroce.
“È questo che aspettavi, animale? Il momento in cui ti avrei marchiato, il momento in cui ti avrei lasciato il segno?”
La sua voce era irregolare come un singhiozzo, lo stesso Thranduil non la riconosceva.
Poi il Re tacque, nel silenzio solo il respiro affannato di Thorin.
D’un tratto l’elfo si avvicinò, tirando i capelli lunghi del nano dalla nuca lo costrinse contro il muro, con una forza che poteva sembrare inaspettata nella sua eterea figura, ma che il nano aveva già imparato a conoscere nelle loro lunghe notti di sesso. Con la stessa violenza mai priva di grazia Thranduil strappò a Thorin il resto dei vestiti.
La torcia tinse di rosso le ampie spalle muscolose del nano, la schiena possente, le natiche e le gambe robuste.
Thranduil allora si fermò per un momento, la gelida rabbia implacabile che per un attimo si dissolveva in una dolente ammirazione.

E chissà se la rabbia di Thorin sarebbe aumentata, o se il suo orgoglio avrebbe avuto un sussulto, nello scorgere lo sguardo disperato dell’elfo. Quella era infatti una delle tante questione aperte tra di loro, di certo non la più importante ma significativa. Poiché quando stavano insieme come amanti il nano si spogliava solo del minimo indispensabile, sordo alle languide proteste dell’elfo, che interpretava come scherno.

Ma non c’era scherno nel bel volto pallido di Thranduil, che nascosto dall’ombra e fuori dalla visuale dell’altro, fu devastato da una smorfia di dolore tanto profondo da trasfigurarlo più della rievocazione delle sue antiche ferite.
Poi l’elfo si fece più vicino, appoggiando le labbra all’orecchio del nano “È questo che vuoi?” mormorò con tono fattosi più insinuante.
Se Thorin avesse urlato, se si fosse mosso e ribellato alle catene, Thranduil se ne sarebbe andato, lasciandolo nudo e prigioniero ma senza nemmeno sfiorarlo.
Ma Thorin, immobile come uno scoglio contro la furia del mare, si limitò ad un sospiro profondo, una specie di rantolo che aveva invero qualcosa di animalesco e qualcosa di umano, ed era perciò tanto più straziante di qualsiasi parola.
E quel rantolo, entrambi lo sapevano con precisione, voleva dire sì.

Thranduil respirò a sua volta profondamente, come se dovesse affrontare la più terribile delle battaglie, rivolse un attimo all’indietro la bella testa bionda, poi si chinò su quel corpo simile alla scultura di una divinità, sulle sue spalle, e sulla pelle umida di sudore appoggiò le labbra senza aprire la bocca e senza premere troppo, quasi un fuggevole bacio.
Le sue narici si riempirono dell’odore familiare di Thorin, del profumo della sua pelle coriacea eppure liscia e seducente, e Thranduil avvicinò la lingua all’ustione, seguendone con cura i contorni ancora sanguinanti.

Thorin avvertì con rabbia la propria erezione che premeva contro il muro, ma non protestò.
Anche la rabbia di Thranduil restava controllata e fredda, sebbene al centro permanesse un cuore incandescente, una passione che non conosceva più la razionalità.
I polpastrelli che rapidamente stavano guarendo dalle ustioni, tornati lisci scesero con tocco setoso lungo la schiena rocciosa del nano, e poi più giù. Con movimenti sapienti l’elfo preparava il nano, facendolo eccitare e mugolare al solo sfiorare delle dita forti e sottili, che lentamente e con una specie di spietata dolcezza cominciarono a farsi strada dentro di lui. Il forte corpo di Thorin fremette a quella sensuale intrusione, i muscoli che tremavano intorno a quel contatto così intimo, le spalle tese, mentre Thranduil procedeva con la sua soave tortura.
Allora le labbra delicate dell’elfo rivelarono denti bianchi e un po’ feroci, che senza fretta cominciarono a tormentare il nano partendo dai lobi