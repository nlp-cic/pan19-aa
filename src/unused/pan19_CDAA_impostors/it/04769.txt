uomo con la valigia sempre in mano.
Chissà che cosa lo spingeva a muoversi sempre? Sapevano entrambi che era raro, per un agente della sezione Analisi Comportamentale, andare sul luogo del crimine. Lo faceva solo Kennedy, e lo faceva perché era l'uomo delle storie senza lieto fine.
Jason sospirò, alzandosi dal letto e dirigendosi verso il bagno per darsi una lavata e un aspetto presentabile. Manning lo aveva ufficialmente congedato dal suo ruolo di “tradisci il tuo collega, tanto non lo è davvero” e siccome era Domenica e visto che si era preso un giorno libero... Tanto valeva goderselo. Era il solo che si sarebbe concesso per i prossimi mesi: non aveva voglia di pensare a Sam, né a quello che c'era stato o quello che avrebbe potuto esserci.
La verità era che si sentiva deluso: aveva sperato immensamente che l'uomo desse un seguito al loro accordo, che lo chiamasse per quell'appuntamento. Gli sarebbe bastato una volta, poi probabilmente, dopo una scopata, avrebbero deciso che no, non valeva la pena. Ma almeno provarci, sarebbe stato carino da parte di quell'uomo dagli occhi di ghiaccio, no?
A dire il vero, si sentiva piuttosto patetico: non era solito rimanerci così male. Le sue storie non duravano mai a causa del suo lavoro, c'era abituato, ma d'altra parte aveva sperato che, con un uomo come Sam Kennedy, un uomo con il suo stesso stile di vita – se non più pericoloso – sarebbe potuto essere diverso. Si era sbagliato. Del resto, chi poteva dargli torto? Un uomo a cui essere devoto limitava immensamente la regola del leggendario Kennedy. La stessa regola che gli aveva permesso di assaporare il sesso con lui.
Non era il tipo da piangersi addosso, così decise che, se Sam non voleva chiamarlo, lui non si sarebbe più crucciato per lui; del resto il mare era pieno di pesci, bastava trovare la giusta esca.

Un rumore ripetitivo e conosciuto nelle orecchie lo indusse ad aprire gli occhi. Il trillo del cellulare, posto di fianco a sé sul divano, attirò la sua attenzione e, con il braccio ancora semi-addormentato, fece per prenderlo. Se lo portò all'orecchio senza neppure vedere chi fosse.
«Agente West, chi parla?»
«Aprimi.»
Un brivido gli corse a tradimento lungo tutta la colonna vertebrale. La voce calda e roca, bassa. Avrebbe riconosciuto quel tono e quel modo di parlare un po' biascicato ovunque. «Sam...?»
Jason si sforzò di usare una voce meno stridula e impastata, ma non gli uscì granché bene, ovviamente, tanto che, dall'apparecchio, gli parve di sentire l'uomo ridere. «Scusa, stavi dormendo?»
«Mh... Mi sono assopito sul divano. Perché questa chiamata?»
«In effetti non avevo intenzione di chiamarti.» Quello fece male, ma Jason non disse nulla, inghiottendo la delusione all'apprendere quelle parole. Non era un debole, non avrebbe mostrato debolezza di fronte a quell'uomo, anche se solo per telefono. Se doveva tagliare i ponti con lui, che lo facesse, ma non avrebbe avuto da lui niente che non gli avesse già dato.
«E allora perché...» Cominciò, ma Kennedy lo interruppe. «Volevo vederti e chiarire di persona.»
Fu chiaro solo in quel momento, cosa effettivamente l'altro avesse voluto dire poco prima: quando gli aveva risposto, aveva detto “Aprimi”; che fosse alla sua porta? Assurdo, lui non gli aveva mai dato il suo indirizzo e il domicilio degli agenti erano segreti, persino nello stesso Bureau.
Si alzò dal divano e, zoppicando leggermente a causa delle gambe un po' intorpidite dalla posizione scomoda in cui si era addormentato, avanzò verso la porta di casa. Ed eccolo lì, l'agente Sam Kennedy. I capelli biondi e gli occhi chiarissimi, i lineamenti maturi e l'odore di troppa colonia addosso.
Jason si fece da parte per farlo entrare, sentendosi ridicolo, come sempre di fronte a quel suo sguardo diretto: indossava una tuta larga, mentre Kennedy era perfetto nel suo completo e lo guardava dall'alto.
Ricordava bene tutte le figure pessime che aveva fatto di fronte a lui, una in più non pensava che lo avrebbe declassato ulteriormente; del resto quell'uomo sapeva giudicare le persone, il profiling era una delle cose che gli riusciva meglio dato il suo lavoro.
«Vuoi qualcosa? Acqua? Una birra?» L'uomo declinò con un semplice cenno, prima di avanzare verso il suo divano e sedersi. Era sempre grande. La sua presenza era enorme e si faceva sentire anche nel suo soggiorno. E lo sguardo sottile non lo aiutava per nulla a rilassarsi: si sentiva di nuovo in difetto, cosa che non avrebbe assolutamente voluto. Non voleva di nuovo sentirsi in soggezione, non dopo tutto quello che era successo tra loro. Eppure una settimana senza quell'uomo lo aveva di nuovo reso una recluta.
Voleva sedersi, ma esitava: non voleva sedersi di fianco a Kennedy; ne sarebbe stato troppo soggiogato, troppo attratto e troppo distratto. Non era una mossa saggia. Ma quando Sam gli fece cenno, Jason non oppose alcuna resistenza.
«Pensavo che se non ti avessi chiamato