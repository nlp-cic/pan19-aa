sta facendo un buon lavoro.

“Beh, ah…” balbetta. “Buon per te. C’è qualche sessantenne che hai puntato?”

Kate si stringe nelle spalle, senza rispondere. Clint decisamente non vuole approfondire il discorso. Anche se non gli dispiacerebbe avere qualche dettaglio in più, magari un nome, così da sapere chi andare a pestare a sangue.

“Hai un regalo per me?” Chiede Kate, cambiando discorso.

“Sai che non ce l’ho,” risponde lui, passandosi una mano sulla nuca, mortificato. Dovrebbe smetterla di forzare la spalla, ma proprio non riesce a trattenersi.

“Lo so,” conferma lei. “Però c’è una cosa che io vorrei.”

“Ah, cosa?”

Kate si alza in piedi, sporgendosi leggermente sul bancone che li separa. “Avvicinati un po’,” gli dice e lui si avvicina. Le mani della ragazza si posano sul suo viso, all’altezza delle orecchie, e gli sfilano gli apparecchi acustici. Clint si copre le orecchie d’istinto, sentendosi quasi nudo a quell’improvviso cambiamento. Fosse stato qualcun altro, probabilmente si sarebbe guadagnato una testata per quel gesto, ma che sia stata Katie-Kate a farlo lo incuriosisce più che infastidisce.

Gli apparecchi vengono posati con attenzione sul bancone, poi lo sguardo acuto della seconda Hawkeye si fissa su di lui. Inspira profondamente, battendo le dita sul bancone, con uno strano nervosismo che sembra attraversarle le spalle, poi annuisce. Clint la osserva curiosamente mentre alza le mani all’altezza del petto, palmi rivolti verso il basso, pollice premuto contro le altre dita, e lentamente le avvicina l’una all’altra.

Il movimento non è perfetto, ma considerando il modo in cui Kate, evidentemente in imbarazzo, stringe le labbra e le sporge in avanti, è chiarissimo che stia cercando di segnare ‘bacio’. Clint avvampa senza riuscire a controllarsi, pietrificandosi con la tazza a mezz’aria e una mano ancora posata vicino un orecchio.

Quindi è lui il sessantenne di cui stavano parlando. La voglia di auto-picchiarsi a sangue, possibilmente sbattendo violentemente il cranio contro il primo angolo disponibile, è incredibilmente alta, e sicuramente lo farebbe se non fosse per la presenza di Kate.

Kate che vuole baciarlo.

“Ah,” commenta, quando il nodo che ha alla gola si allenta abbastanza da permettergli di esprimersi vocalmente. “B-beh, io…” Abbassa lo sguardo, passandosi una mano sulla nuca.

Non ha idea di cosa dire. “Hem…”

Kate dice qualcosa, ma è troppo basso perché Clint riesca a sentirlo e non la stava guardando abbastanza bene per leggere le sue labbra. Dev’essere stato un semplice saluto, o qualcosa del genere, comunque, perché quando lui alza lo sguardo, lei gli offre un sorriso chiaramente finto e indica la porta con un cenno della mano. Non aspetta alcun commento prima di allontanarsi. Non che Clint abbia qualcosa da dire, la mente completamente in cortocircuito a quella rivelazione.

Mai ha neanche pensato che Kate potesse essere interessata a lui. D’altronde, non è una novità che vede meglio da lontano, e Katie-Kate è sempre stata tutto tranne che lontana, anzi, è sempre stata fin troppo vicina, considerando il modo in cui a volte Clint ha ripagato il suo affetto e la sua preoccupazione.

Clint ha sempre avuto l’abilità di rovinare ogni sua relazione. Ancora si chiede perché alcune persone gli restino accanto nonostante tutto, e Kate è una di queste persone.

O forse era, si ritrova a pensare, osservando la ragazza chiudersi la porta alle spalle.

Il pensiero di ritrovarsi senza Katie-Kate, di perdere una parte tanto importante della sua vita, gli trasforma il sangue in ghiaccio puro, congelando ogni centimetro del suo corpo e soffocandogli il cuore in una morsa dolorosa. È in movimento e fuori dall’appartamento prima di rendersene conto.

“Kate!”

Cazzo. È piuttosto sicuro di aver alzato troppo la voce. Considerando i muri di carta velina della baracca in cui vive, non lo sorprenderebbe se tutti i vicini aprissero la porta per capire che sta succedendo. Ma almeno Kate si ferma e si volta, decisamente sorpresa. Ha gli occhi lucidi, ma non sta piangendo, grazie al cielo.

Clint si sente già sufficientemente in colpa.

“Okay,” dice.

“Okay?” Ripete confusa Kate, voltandosi totalmente.

“Per il bacio,” precisa lui. “Okay. Ti bacio. Baciamoci.”

Kate lo guardo a lungo in silenzio, ancora confusa. Poi sbuffa, scuotendo il capo.

“Idiota,” borbotta. “Clint, io non…” Tace. Alza lo sguardo sul soffitto, sulla luce che sfarfalla. Si avvicina, di modo da ritrovarsi sotto una luce più decisa e più vicina a Clint, permettendogli di leggerle le labbra con più facilità e solo a quel punto riprende a parlare. “Clint, a me non interessa solo un bacio. O… o una scopata da una notte e via.” Arrossisce a pronunciare quelle parole, e Clint si ritrova nella sua stessa situazione. “Non mi interessa neanche essere scopamici, non è… non è quello a cui punto.”

Clint deglutisce e tace.

Immaginava fosse così, conosce abbastanza bene Kate da capire certe cose, almeno una volta