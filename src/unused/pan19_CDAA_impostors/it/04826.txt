, si era perso le prime parole del bambino e i suoi primi passi. I suoi nipoti erano l’unica cosa che gli permetteva di sopportare quell’esilio forzato. Un giorno, per loro, avrebbe ripreso quella montagna dalle grinfie del drago e Fíli e Kíli avrebbero avuto così tanto oro da far invidia a Durin stesso.

Thorin raddrizzò le spalle: «Posso vederli?» chiese.

Il viso della sorella si aprì in un sorriso, ma le sue mani erano sui fianchi, i pugni chiusi.

«Guai se li svegli» disse.

Thorin trattenne la risata e assunse l’espressione più seria e arcigna di cui era capace: «Agli ordini, signora!»

Dís rilassò la postura e Thorin le passò oltre. I passi della sorella lo seguirono, alle sue spalle.

La porta non cigolò quando Thorin l’aprì. La stanza dei due bambini era grande, occupata da due letti di legno massiccio, messi per traverso rispetto alla porta. Mensole scavate nella pietra erano cariche di giocattoli di legno, soldatini e caprette, e c’era anche una bambola di pezza. Al fondo della stanza, le spesse tende blu degli armadi erano chiuse. Thorin raggiunse i piedi del letto più lontano.  Fíli, il nipote più grande, era cresciuto ancora. Ormai doveva essergli arrivato al petto. Dormiva sulla schiena, le labbra schiuse, una mano sulla pancia e un piede a penzoloni dal letto. La peluria sulle guance era ancora corta, ma era diventata folta e di un bel biondo chiaro.

Thorin andò al letto del più piccolo. Kíli non somigliava più al mostriciattolo urlante appena uscito dal grembo di sua sorella. Una chioma di capelli scuri gli incorniciava la testa e chiazze di peluria sulle guance facevano sperare in una bella barba nera come quella di Thorin.

Tese la mano per accarezzargli la testa, ma sua sorella tossì piano. Thorin voltò la testa: Dís aveva gli occhi stretti a fessura e allora lui portò le mani dietro la schiena e si ritrovò a increspare le labbra in un sorriso.

Un sorriso idiota.

Ma come non essere contento e orgoglioso dei suoi nipotini?

 



***

 

Per quel pomeriggio, Thorin rimandò tutti i suoi impegni di Re e bussò alla porta di sua sorella. Dís gli aprì, l’espressione corrucciata sparì e un sorriso le illuminò il volto.

«Vieni pure» esclamò, spostandosi per farlo entrare.

«Zio?»

Fíli lo fissò, lo sguardo incerto, e si alzò in piedi, abbandonando per terra le figurine di Nani guerrieri in legno. Il piccolo Kíli aveva gli occhi sgranati e, appena Dís gli fu vicino, andò a nascondersi dietro le sue gambe.

Thorin sorrise e mise le mani sulle ginocchia, accovacciandosi: «Ehi, sono lo zio» disse con voce dolce. Fíli gli fece un grosso sorriso, mentre Kíli guardò prima lui, poi Dís.

Fíli gli saltò in braccio e gli si aggrappò al collo: «Bentornato, zio!»

Thorin lo strinse a sé e Fíli si indicò le guance: «Guarda! Mamma dice che se continua così, tra poco potrò incominciare a intrecciare la barba come fanno i grandi!» I suoi occhi azzurri brillavano d’orgoglio e Thorin gli scompigliò i capelli.

«Hai ragione, stai diventando proprio grande».

Thorin si volse verso Kíli e gli tese la mano: «Vieni qui, non ti mangio» disse con un sorriso.

Kíli fece un paio di passi avanti. Thorin gli fece ancora segno di avvicinarsi e, quando fu a tiro, lo afferrò e lo strinse a sé: «Vieni a prenderti l’abbraccio dello zio!»

Thorin si mise a sedere a terra e guardò i suoi nipoti: «Allora, avete qualcosa da raccontarmi?»

Kíli lo guardava sempre con gli occhi sgranati. Thorin gli sorrise e gli scompigliò i capelli.

«La mamma oggi ci ha cucinato il cosciotto di montone» disse Fíli, l’espressione seria.

Il bambino annuì tra sé e aggiunse: «Lo fa ogni volta che bisogna festeggiare qualcosa - Fíli sorrise - quindi l’ha cucinato per il tuo ritorno».

«Oh, e ne è avanzato un po’ anche per me?» chiese a Fíli ma lanciò un’occhiata a Dís.

«No! - esclamò il bambino con un sorrisetto furbo - ce lo siamo mangiato tutto io e Kíli, vero?»

Kíli non stava dando retta al fratello perché il suo sguardo era rimasto fisso su una delle trecce che incorniciavano il viso di Thorin.

«Oh, è per questo che siete così grandi!» disse Thorin e il suo sguardo passò da Fíli a Kíli.

Il nipotino alzò la mano e afferrò la treccia, tirandola con tutta la forza che aveva.

«Ouch».

Thorin solleticò il dorso della mano di Kíli e lui lasciò la treccia, nascondendo la mano sotto il mento con un urletto.

«Ehi, Kíli, quanta forza!» esclamò al bambino. E, per un momento, aveva avuto paura che gliela potesse strappare!

Kíli sorrise: «Io sono forte!» disse, con tono di rimprovero, come ne se avesse dubitato. Guardò il fratello e lo tirò per il braccio: «Giochiamo?»

Thorin guardò prima Kíli poi Fíli, li strinse di più a sé e si alzò. Kíli esclamò deliziato, ma Fíli si dimenò: «Kíli, combatti con me contro