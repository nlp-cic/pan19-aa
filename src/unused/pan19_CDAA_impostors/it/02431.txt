Liam dovesse muoversi. Rimasero così, senza parlare, per un po’; il respiro di Harry gli causava piccoli brividi sul collo ed i ricciolini gli solleticavano la guancia, ma Liam si sentiva a casa, quindi non osava lamentarsi.
Non voleva chiedergli niente perché tutti avevano notato quanto ultimamente – da quando tutta la messinscena ideata dal loro management e da Taylor Swift era iniziata -  il più piccolo cercasse sempre più contatto fisico e coccole da ognuno di loro, quasi avesse paura di essere abbandonato o che loro potessero credere alle stupide dicerie dei giornali. Erano due giorni che, in ogni momento di pausa, lui semplicemente si accoccolava vicino ad uno di loro, aggrappandosi involontariamente e nascondendo il viso nell’incavo dei loro colli per sentire maggiormente il loro calore ed il loro profumo. Quella stessa mattina, Zayn gli aveva raccontato di come la sera prima Hazza si fosse addormentato nel suo letto – tra lui e Danny, come un bambino piccolo tra i genitori pronti a proteggerlo dagli incubi - dopo aver pianto, certo che la sua amicizia con Louis fosse rovinata da tutta quest’assurda mossa di marketing; erano forse pensieri stupidi, ma Harry rimaneva un ragazzo di diciotto anni con il giudizio del mondo sulle spalle e poteva permettersi di comportarsi infantilmente, almeno con loro quattro.

“Non stai bene?”, la voce roca di Harry suonò come soffocata per colpa del viso ancora nascosto nell’incavo del suo collo ed i movimenti delle labbra, premute contro la sua pelle, gli causarono un leggero solletico, “sono giorni che non sorridi quasi mai, ti isoli e sembri sempre così stanco”, le mani del più piccolo si mossero fino ad arrivare ad accarezzare con la punta delle dita la sua testa rasata, usando movimenti lenti e circolari, quasi Liam fosse un gatto da accattivare con delle coccole.

“Sono stanco”, rilassandosi sotto il suo tocco, il più grande girò il viso verso di lui, rivolgendogli un piccolo sorriso, “sono solo stanchissimo”, mormorò ancora, chiudendo gli occhi quando le mani del ricciolino si spostarono lente, scivolando sulla sua nuca con tocchi leggeri e delicati che riuscirono ad alleviargli per un attimo l’incessante dolore che sentiva.

“Devi dirci queste cose però”, la sua voce – il suo calore – suonò più lontana mentre il materasso si abbassava seguendo i suoi movimenti, “sei completamente teso e scommetto che hai anche mal di testa”, Liam rispose con un mormorio, completamente rapito dal suo tocco per poter parlare, “se poi ti si blocca la schiena o stai male, come facciamo noi?”, sentì un peso appoggiarsi alla base della sua schiena e le gambe di Harry stringersi intorno ai suoi fianchi, riscaldando la sua pelle nuda con il tessuto felpato dei pantaloni della tuta, “ora ti faccio un massaggio!”

Senza pensare e chiudendo gli occhi, Liam si concentrò solo sulle mani grandi di Hazza che scivolavano magiche sfiorando i suoi muscoli tesi.

“Quando ero piccolo, io e Gemma volevamo regalare alla mamma una giornata in un centro termale, ma non avevamo abbastanza soldi; non volevamo chiedergli a Robin perché non sa mantenere i segreti e di certo non potevamo chiedergli a papà”, le dita scivolarono calde verso il centro della colonna vertebrale, disegnando piccoli cerchi simmetrici coi pollici, “avevano appena firmato il divorzio e non ci sembrava il caso. Così siamo andati da Vicky, la mamma di Ash, e ci siamo fatti insegnare a fare i massaggi. So anche fare la pedicure  e la manicure, se mai ne avessi bisogno”, ridacchiando, Harry scivolò più in giù con il sedere, in modo da poter massaggiargli anche la parte bassa della schiena ed i fianchi, concentrandosi coi pollici, quasi per gioco, incantato, sulle fossette di venere.
Partendo dal basso, percorse tutta la colonna vertebrale, calcando maggiormente dove lo sentiva più teso e ridacchiando innocente quando le ossa scrocchiavano al suo passaggio; tornato al collo, posizionò le mani sui muscoli contratti e mormorò, scusandosi, che gli avrebbe fatto un po’ male, in modo da sciogliere tutta la tensione.

Dopo un po’ di fitte acute di dolore, subito i movimenti lenti e continui del più piccolo iniziarono ad essere puro sollievo; tutta la tensione che per giorni aveva sentito accumularsi sulle spalle sembrava essere sparita nel nulla per lasciare posto ad un dolcissimo torpore. Perso in un limbo di dormiveglia, il piacere ed il languore del massaggio fecero risvegliare un’eccitazione rimasta senza sfogo per troppo tempo e, con le guance arrossate per l’imbarazzo, iniziò a pregare che Harry non se ne accorgesse.

“Dio”, mormorò piano, distendendo le braccia lungo i fianchi; un massaggio più deciso ed un gemito involontario scappò dalle sue labbra, fino a quel momento imprigionate dai denti, facendolo istintivamente inarcare e creando una frizione troppo allettante del suo bassoventre contro il materasso.
Imbarazzato e senza sapere cosa fare, diventò sempre più consapevole del corpo di Harry sul suo: le mani grandi sulle spalle nude, le gambe abbandonate a stringergli i fianchi, il peso leggero sul suo fondoschiena. Fu solo quando il più piccolo si spostò un poco in avanti, premendo leggermente il bacino per scivolare meglio sulla sua schiena, che però si accorse di non essere l’unico ad avere un principio di erezione.
Non sapendo cosa fare, desiderò quasi di prendere le distanze, spostandosi stupidamente in avanti senza