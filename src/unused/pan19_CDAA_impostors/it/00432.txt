gli era capitato spesso. Quindi normalmente gli piaceva svegliarsi con un altro corpo nel letto, ma no, non con un corpo stretto al suo. Normalmente. Solo che finalmente la persona nel suo letto era Danny. E forse Steve voleva svegliarsi ogni giorno con il corpo di Danny contro il proprio.

Fanculo.

Steve si girò sul lato di Danny e si schiacciò contro il corpo del partner, la testa all'altezza giusta per appoggiare il mento sulla spalla dell'altro, un braccio e mano aperta sul petto. Danny era suo maledizione. Proprietà privata. Poco maturo, non del tutto sano, ma Steve era un bastardo possessivo nei confronti di Danny, lo sapeva. (Grazie Dory. Grazie John.) Sentì Danny emettere un suono strano, un misto tra protesta e domanda, ma non se ne curò. Iniziò a leccare la pelle di Danny, mordendola ogni tanto. "Animale." Fu il borbottio di risposta. "Andiamo Danny, cerca di sopravvivere ancora oggi, poi ti aspettano due giorni di totale relax sulla nave. " "Bugiardo." Fu la risposta dall'oltretomba. "No, sul serio." Salì a baciare quel punto dietro l'orecchio che faceva miagolare Danny. "Domani mattina partiamo per la Big Island e quindi ci aspettano quasi due giorni di mare aperto. Ma oggi ce ne andiamo alla South Shore." "Che ora è?" Protestò l'altro. "È già tardi." Piagnucolò un po' Steve. Infatti non potevano trastullarsi troppo in letto, avrebbero finito per perdere la corriera per Poipu e lui proprio voleva andare a fare le immersioni in grotta. "Vai pure, non ti trattengo." Danny sembrava non avere intenzione di schiodarsi dal letto. Steve decise per un attacco diretto stile koala: si mise a cavalcioni su Danny e lo abbracciò con tutto il corpo. "Danno!" "Dio mio, quanto pesi!" Protestò il partner. "Mi alzo, mi alzo!" Vittoria! Steve gli diede un bacio sulla fronte. "Ti divertirai, vedrai!"

La giornata avrebbe avuto come tema le immersioni e Steve si sentiva molto eccitato. Avevano programmato di rimanere con il gruppo la mattina, in un'immersione per principianti alla South Shore, a Poipu, mentre nel pomeriggio Danny avrebbe oziato in spiaggia, o esplorato la cittadina, e Steve sarebbe andato in esplorazione di alcune grotte marine, tra cui le Sheraton Caverns. Si era già dato appuntamento con un istruttore, anche lui ex seal, per fare l'immersione insieme.

Danny non sembrava convinto di voler partecipare all'attività di snorkeling, finché non era arrivato alla spiaggia e aveva visto le tartarughe. Pochi lo sapevano ma Danny era un grande appassionato di documentari di animali, passione che aveva condiviso con Grace, e Steve aveva scelto quell'escursione principalmente per Danny (se fosse stato da solo avrebbe preso direttamente qualcosa di più avventuroso). "Guarda, guarda! Hai visto?!" Danny non faceva che indicare i pesci che si potevano vedere sotto la superfice da quando erano arrivati. E non era l'unico, anche il resto del gruppo era molto elettrizzato, l'istruttore faceva un po' fatica a mantenere l’attenzione sulle norme di sicurezza che stava loro spiegando. Steve per primo lo stava ignorando e stava testando la macchina fotografica subacquea che gli aveva regalato la squadra per il suo scorso compleanno e che, tra una cosa e l'altra, aveva veramente usato pochissimo. "Non ha neanche fatto finta di ascoltare quello che ho detto." Mph? Qualcuno stava parlando con lui? "Mister J., non ci faccia caso." Intervenne Danny, "Steve è un animale, ma" Danny gli lanciò un'occhiataccia a suo avviso ingiustificata "a onore di cronaca sa già queste cose, è qui in questo gruppo principianti solo per tenermi compagnia." L'istruttore prese per buona le parole di Danny. "Bene signori e signore, pinne ai piedi, maschere e boccagli ai loro posti" Steve voleva obiettare che erano dei tubi aeratori, non dei boccagli, ma il suo sesto senso (che aveva stranamente la voce di Danny) gli diceva che non era il caso di fare il precisino. Buttò discretamente un'occhiata a Danny per vedere se aveva bisogno di aiuto, ma era già sistemato di tutto punto con il materiale fornito della scuola. L'unica cosa che aveva portato era il top termico che usavano quando uscivano con la tavola da surf. Steve invece aveva tutta l'attrezzatura propria.

Avevano avuto una grande fortuna e trovato una giornata con mare e vento relativamente calmi. Complice anche il bel tempo, erano riusciti a passare tre ore piacevoli insieme al resto del gruppo, composto da una decina di persone più quattro ragazzi. Una cosa che infatti aveva stupito Steve in un primo momento era la presenza di ragazzi e bambini in crociera, anche se in numero decisamente inferiore rispetto gli adulti. Poi ci aveva riflettuto e in effetti quella era la prova tangibile che il target erano le coppie, che come tali potevano avere figli. Sentì fortemente la mancanza di Grace in quel momento. Comunque Steve aveva consumato una micro-sd a fare foto ai pesci e alle tartarughe. E a Danny. Danny che si era divertito e aveva anche riso con gli altri membri del gruppo e aveva preso sotto la sua