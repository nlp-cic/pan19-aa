non è un problema per lui. (C'è qualcosa nella sensazione che lo aiuta a rimanere concentrato).
"Senza più Lucifer, nè altre minacce esterne è il momento di ricostruire la nostra casa"
Castiel alza lo sguardo e Iliel incontra i suoi occhi.
"C'è qualcosa - qualcosa di sbagliato" balbetta, dopo un momento, sua sorella, con espressione incerta. "Cosa ti è successo, Castiel?"
"Io e i Winchester abbiamo fermato Lucifer. Per sempre".


Iliel lo guarda, guarda dentro la carne e sangue che lo avvolgono e guarda il suo vero volto e la grazia incrinata dentro di lui, lo strappo netto dove una volta c'erano le sue ali, e vede quello che è diventato.


"Sei bloccato", dice, alla fine. E dopo un attimo "Mi dispiace", aggiunge come un ripensamento.


Castiel annuisce semplicemente. Iliel, come tutti loro, non è stata programmata per sentire dispiacere e non ha sviluppato abbastanza libero arbitrio per sentirlo, nonostante tutto. E' solo una forma di cortesia. E' intrappolata in modi diversi dal suo e Castiel si sente dispiaciuto per entrambi.


"Ti è sempre piaciuta fin troppo la Terra. Ora sei libero di godertela senza altre responsabilità".


(Probabilmente, Dean avrebbe riso di quella scelta di parole, ma Castiel non ne è certo perché non è mai del tutto riuscito a comprendere l'umorismo umano).


Si era sentito libero quando aveva scelto di combattere al fianco dei Winchester abbandonado il Paradiso; ma può chiamarsi libero chi rimane perché non ha altro posto dove andare?

 

 

 

 

 

 

Era stata una scommessa.


Non avevano il tempo, nè la possibilità di capire come avrebbe funzionato l'incantesimo.
Non c'era una Cage in cui cercare di far tornare Lucifer perché, dopo la rottura del sigillo e la liberazione della Darkness, le sbarre non bastavano più a trattenerlo e quindi, l'unica soluzione era stata quella di cercare un modo per ucciderlo.


Dean aveva fatto un commento che non si era dato nemmeno la pena di capire, qualcosa su come fosse incasinata la loro vita per star pianificando di uccidere il diavolo - mentre Castiel, aveva pensato che era così stanco di dover continuamente uccidere i suoi fratelli.


Avrebbero bloccato Lucifer - tagliandogli ogni via di fuga - ancorandolo al suo vero vessel - Sam - che aveva l'incantesimo pronto.
Era impossibile dire che effetto avrebbe avuto su Sam.
(Ma i Winchester erano sempre riusciti a sopravvivere a qualsiasi percentuale sfavorevole e previsione contraria, no?)

 

(Era impossibile prevedere che avrebbe ancorato anche Castiel al suo stesso vessel - legando la sua grazia e la sua essenza alla carne e al sangue e alle ossa e alla materia, tangibile e terrena, di quello che era stato il corpo di Jimmy Novak - per il resto della sua vita e - ).

 

A volte, Castiel si chiede se sia stata la vista di Dean, dilaniato dai demoni che aveva cercato di tenere distanti da suo fratello il tempo necessario per permettere all'incantesimo di funzionare, ad aver prosciugato in Sam qualsiasi desiderio di combattere ancora. Se si fosse lasciato scivolare via, per seguire suo fratello fin dopo la morte. Non ne sarebbe sorpreso.

In ogni caso, Lucifer è morto, e, quindi, hanno vinto.
Non sembra una vittoria.

 

 

 

 

 


Castiel non è un cacciatore, non lo è mai stato.
Sta imparando.

 

 

 

 

 

Sono passati dieci mesi e Castiel si trova nelle vicinanze della radura dove c'è la lapide che lui stesso ha posizionato. Per un attimo esita, prima di premere sull'acceleratore.
Si dice che ha un caso da seguire, e cerca di non sentirsi in colpa perché è vero.

 

 

 


Non sa bene perché sia entrato nella piccola chiesa di periferia. Dio non è più vicino dentro quelle mura, di quanto lo sia fuori.
Eppure c'è qualcosa di quasi rassicurante in quel silenzio e quel tentativo, per quanto patetico, di elevazione.
C'è una donna seduta poche panche avanti a lui. Sta pregando.
Castiel siede con lo sguardo fisso sull'altare, senza davvero vederlo, pensando a Sam, che aveva avuto sangue di demone nelle vene e il diavolo nella testa ed aveva passato millenni all'Inferno - che confessava di pregare ogni sera.
Castiel sa che Dio non lo sta ascoltando e non ha nulla da dire ai suoi fratelli, quindi resta in silenzio. Ci sta facendo l'abitudine.


La donna davanti a lui si alza in piedi, dà le spalle all'altare e fa per andarsene, quando -
"Tutto bene?" gli chiede, fermandosi accanto alla sua panca.
Castiel alza gli occhi. Le interazioni umane ancora lo confono - esistono molte regole implicite e forme di educazione incomprensibili e, per quanto si sforzi, continua a sbagliare - non è sicuro di cosa rispondere. Finisce per dire la verità.
"Non molto"
La donna si siede al suo fianco. E' anziana e c'è qualcosa di materno nella sua figura imponente.
"Tutti attraversiamo dei periodi apparentemente senza speranza. Pregare mi aiuta. Se vuoi, posso pregare con te".
"Grazie. Ma non servirà. I miei amici sono - " esita, perché, non avendo più nessuno, non era stato ancora costretto a dirlo a voce alta. Non che questo cambi qualcosa. "Morti