ancora un essere umano) e poi avanza ancora, copre la distanza che li separa, e Dean ritira il petto inarcando la schiena all’indietro, quasi perde l’equilibrio, e anche il colore dal volto.   “Dean, slaccia la cintura, abbassa i pantaloni e voltati, subito.”   E la sente, quella fitta prepotente aggredirgli lo stomaco quando Sam, in un impeto di autorevolezza tutto nuovo, scandisce quel ‘subito’. La sente, e sa che non è differente da quella che prova quando un fottuto lupo mannaro o qualche altro rifiuto del Purgatorio lo scaraventa a terra e gli alita in faccia, prima di fargli qualcosa di molto doloroso, tipo strappargli il cuore o le costole (fatalità solitamente evitata per intercessione dello stesso stronzo che adesso sta lì in piedi a minacciarlo ricalcandone lo stile – Cristo, la sola idea potrebbe mandarlo al manicomio!).   “Eh—“ Boh? Non sa cosa sta dicendo. Non sa neanche perché, lo sta dicendo. Forse voleva urlare, ma la sua bocca è talmente arida che non riesce a produrre proprio niente, se non quel brontolio confuso: un vero e proprio grilletto. Perché è a quel punto che Sam – che ha ragione, assolutamente – capisce che è il momento di intervenire.   Perché deve avere un’espressione che non promette niente di buono e, soprattutto, niente di collaborativo, in volto, e Sam, beh – anche Sam è stato a caccia con lui. Anche le alci-wendighe-trapanaculi meritano il loro fottuto riposo, cazzo!  La grande mano destra plana sulla sua spalla con una forza bruta e violenta (la percezione umana è qualcosa di estremamente soggettivo, in fondo) e il ‘Sam!’ che sfugge alle sue labbra sembra portare il peso di tutta la disperazione del mondo, e non saprebbe dire neanche lui perché gli abbia sferrato un pugno così sbagliato, uno di quelli che non sarebbero riusciti a colpire le punte dei suoi ridicoli capelli neanche se Sam fosse rimasto immobile e non lo avesse prontamente bloccato, prima con la sua stretta, poi con la sua voce.  “Dean!” grida, “Piantala!”   E lo guarda negli occhi. Dritto, dritto negli occhi. Sgranati, atterriti. Simili sicuramente a quelli di un coniglio braccato che non ha via di fuga; ma non molla questa volta, Sam. Oh, no. E ha ragione.  Perché Dean lo fa: la pianta. E trasalisce, quando il cono d’ombra proiettato sul suo volto dalla testa di suo fratello si distanzia da lui, e Sam, in un silente e incomprensibile moto di fiducia, lascia i suoi polsi e torna a spingere la sua scapola affinché si volti contro il tavolo e ci rimanga, voltato.  Gonfia e sgonfia il suo petto come in punto di morte quando la mano libera di quella bestia-famelica-molestachiappe striscia tra la fibbia della cintura dei suoi jeans, poi va a litigare con il bottone e la zip, che cadono svelti e silenziosi – fin troppo svelti e silenziosi – sotto le sue abili, indiscrete dita.  Sfiora per sbaglio anche certe parti ruzzolate inevitabilmente sulla sua strada, e Dean freme, geme. Ma Sam – che è pur sempre il solito, vecchio Sam, malgrado oggi abbia deciso di indossare i panni dell’orca-assassina-trivellasederi, non tarda a scusarsi, nella speranza forse che Dean possa evitare il solito carosello di oscenità che la sua lingua tende a formulare in casi simili. Oh, al diavolo, lo fa lo stesso!  “Oh, Sammy. Se volevi giocare al dottore con me, potevamo trovare un modo migliore per farlo. Ti ci vedrei bene in certi abitini succinti...”

L’occhiata gelida e offesa che scorge al di là delle sue spalle è tutto ciò che riesce ad ottenere. Dean la considera comunque una vittoria. L’unica che gli è concessa, prima di dover trattenere l’elastico dei boxer che suo fratello vuole spingere giù dai suoi fianchi, insieme ai suoi pantaloni.  “Hey!” Arrossisce. “Sul serio!?”

Sam sbuffa, chiude mestamente gli occhi. Poi continua.   “Sam, su—sul serio!? Tutto ciò non ha senso!” incalza ancora. È ad un passo dall’isteria, ma Sam non la sottolinea, perché ha previsto anche questo, ed ha ragione.  Così, sorde e prepotenti, le dita di suo fratello insistono nello spostare quei pantaloni (e quelle mutande) giù per le sue cosce, e ci riescono senza ulteriori sbavature. Il perché è nascosto in quell’angolo di razionalità che Dean conserva ancora dentro di sé, e che, assordante, non ha mai smesso di ripetergli che Sam ha ragione. E vorrebbe urlare quando si rende conto di aver lasciato che quell’orribile-chtuluh-dai-denti-acuminati-pronti-ad-affondare-sulle-sue-chiappe lo privasse di quell’ultima barriera rimasta tra sé e l’inevitabile.

“Ci vorrà un attimo, Dean. Non preoccuparti.” dice, perché sa che, a quel punto, qualunque altra negoziazione sarebbe fiato (e tempo) sprecato, e Dean esclamerebbe orgoglioso un ‘Eccolo il mio fratellino!’ per l’ottima perspicacia, se solo non fosse suo, il culo messo al vento pronto per essere trapanato.

“Sono bravo con queste cose.