sai?! Faremo i conti più tardi. Ci andiamo? John.

 

L'uomo sorrise per un attimo. "Faremo i conti più tardi", si ripeté immaginando il tono di voce che avrebbe usato il suo amico se fosse stato lì con lui. E invece l'aveva mandato via perché doveva pensare, anche se a nulla doveva pensare davvero. Poi la domanda conclusiva. Aveva un sapore di intimità quel condividere una scelta che avrebbe potuto riguardarli singolarmente anziché in coppia. Ma John non sarebbe andato senza di lui, questo era il senso del suo parlare al plurale, non l'avrebbe lasciato a casa per partecipare, da solo, ad una stupida festa. Perché non gliel'aveva detto? "Perché non era importante", si giustificò. "Perché non mi piacciono le feste, men che meno Halloween e le sue stupide zucche", si rispose più sinceramente. Con se stesso poteva essere sincero fino in fondo. Sherlock sospirò allontanando da sé il cellulare senza rispondere al messaggio, preferendo accoccolarsi nel letto di John e starsene lì fino al giorno successivo. Tornò con la mente alle vicende di quell'articolo.

Gli occhi gli bruciavano terribilmente. Aveva pianto troppo ed ora pizzicavano come quando suo fratello fumava davanti a lui. "Ma tu non farlo", gli diceva sempre, "Non farlo mai". Dov'era suo fratello adesso? Lo stava cercando oppure era andato in quella stupida scuola a prendere un altro ottimo voto che avrebbe fatto felici mamma e papà? Perché non l'aveva difeso, prima? Perché l'aveva lasciato andar via? Tutte queste domande, la stanchezza della corsa e dello sfogo e l'essere ruzzolato tra le grandi foglie dell'ortaggio, intristirono il bambino che si sentì improvvisamente perso. Non aveva idea di quanto tempo fosse passato da quando era caduto e aveva deciso di tornare indietro senza successo, ma il suo stomaco brontolava e questo poteva voler dire soltanto che l'ora di pranzo era vicina, se non era addirittura già passata. Provò a tendere l'orecchio nella speranza di poter sentire una voce conosciuta, ma attorno a lui c'era soltanto un inquietante silenzio che sembrava sibilare tra le enormi zucche arancioni. "Dove sei? Vieni a prendermi", pensò e aveva di nuovo gli occhi lucidi. "Ho paura".  Senza mai smettere di camminare, seppure lentamente ormai, mangiò un po' dei biscotti che sua mamma gli aveva dato per fare merenda a scuola e bevve un po' della preziosissima acqua che gli sarebbe dovuta bastare fino al rientro a casa. "Troverò la strada. Io sono intelligente. Non hai mentito, vero, mentre me lo dicevi?", si disse pensando ancora, incessantemente, a suo fratello. Si arrampicò su una zucca convinto che sovrastando tutte quelle foglie sarebbe riuscito ad orientarsi, ma non vide altro che zucche, zucche e ancora zucche.  Il telefono di Sherlock si mise a squillare con insistenza. Lo ignorò. Si strinse le ginocchia al petto, in posizione fetale, e lasciò che il tempo gli scivolasse addosso.

Non c'era il sole quel giorno, ma nemmeno pioveva. La luce si era fatta sempre più intensa mentre lui si perdeva e poi aveva iniziato ad affievolirsi sempre di più fino a sparire. E con il buio erano tornate anche le lacrime.  Aveva fame e sete e paura. Non sapeva dove fosse la strada di casa, non sapeva dove fosse suo fratello. Attorniato da quelle zucche che sembravano farsi via via più grandi e spaventose, il bambino si convinse che i familiari lo avessero abbandonato per punirlo a causa dei suoi capricci e del suo essere così problematico. "Lui è migliore di me", si disse asciugandosi le lacrime con la manica del cappotto. "Sono stato cattivo, ma non lo farò più. Andrò a scuola tutti i giorni e non picchierò più quelli che mi prendono in giro, non dirò più cose cattive sui loro genitori. Lo giuro. Lo giuro! Ti prego, vieni a prendermi". Tremava così tanto per la paura e per la temperatura che si stava abbassando, da non riuscire neanche a tenersi compagnia con la propria voce. Continuò a vagare alla cieca fino a sentire male ad ogni singolo muscolo, finché sedersi non fu una necessità più grande che continuare a muoversi. Quindi si sistemò a terra, tra foglie e tralci che si snodavano per metri lungo quell'immenso campo, appoggiando le spalle ad una di quelle odiose zucche.  «Mycroft, dove sei?», mormorò prima di addormentarsi.

John aveva fatto molto tardi al lavoro, non era rientrato per pranzo, e Sherlock non aveva risposto ai cinque sms né alle dodici telefonate, anzi tredici se John intendeva considerare anche quell'ultima, fatta prima di aprire il portone d'ingresso. Il suo intento era quello di fiondarsi direttamente nell'appartamento e riempire Sherlock di insulti immaginando che avesse lasciato il cellulare a qualche metro da sé e gli seccasse alzarsi per prenderlo e degnarlo della sua preziosa attenzione, ma quando si imbatté in Mrs Hudson pensò bene di domandare a lei prima. «Salve signora Hudson, ha visto Sherlock?». «È di sopra, mio caro. Non è uscito oggi», rispose lei con quel suo tono gentile accompagnato da un sorriso quasi materno. John la ringraziò e salì al piano superiore con una tale energia che avrebbe potuto sfondare