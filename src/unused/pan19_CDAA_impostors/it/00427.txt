il concetto di anima gemella, a cui davano un significato quasi esclusivamente romantico.
Lei preferiva il concetto di stringa rossa del fato.
Raleigh era lì per lei. Era lì per pilotare con lei.
Lei lo sapeva, lo sentiva dentro ogni fibra del corpo.

Anche Raleigh lo sentiva, quel legame, quella completezza, quell'unione.
L'uomo aveva insistito il più possibile con il Marshall, fino all'insubordinazione.

Ma il sensei aveva detto di no.
E lei avrebbe rispettato il suo volere.

Forse, forse se Chuck non si fosse ferito l'avrebbero fatta pilotare in caso d'emergenza…
No, no, doveva smetterla di pensare ai ma e ai se.

"Credi che io sia in grado di pilotare?" Sasha era seduta affianco a Mako, nel bacino di riparazione. La ragazza l'aveva trovata che camminava da sola lungo l'hangar principale.
Il Corpo non era particolarmente maschilista o intollerante, ma come tutti gli organi paramilitari era a grande maggioranza maschile.
Non c'erano molte donne ad aver pilotato jaeger.
E solo Sasha era ancora attiva.
La pilota russa riflettè prima di risponderle. "Sai cosa c'è da fare. Sai qual è la nostra missione. A me basta."
Le parole di Sasha avrebbero dovuto farla sentire meglio, ma ottennero l'effetto opposto.

Il Sensei era il suo maestro, comandante e padre.
Era il suo punto fisso.
Impensabile disubbedirgli.
Ma.

Ma, appunto.

 

 

Il doppio evento era avvenuto: due kaiju, tre jaeger e sette piloti.

E si era concluso positivamente con i due kaiju sconfitti e quattro sopravvissuti su sette piloti.
Tendo si chiese da quando perdere solo tre piloti era motivo per festeggiare.

Il tecnico aggiunse Aleksis, Hu e Cheung alla lista di piloti che erano morti sotto la sua supervisione.
Era una lista che era cominciata con Yancy e non si era più fermata.

Aveva una voglia incredibile di chiamare la sua Allison e sentire la loro stellina, ma doveva prima calmarsi, ritrovare l'equilibrio interiore.
Tendo si era ripromesso che non avrebbe mai nascosto la verità alla sua famiglia, ma cercava di presentare loro sempre una faccia positiva.
Aveva bisogno che le sue donne credessero in un mondo senza kaiju.

Nei momenti dopo la battaglia le procedure tecniche erano facili da seguirsi, ma le discussioni personali erano altra cosa.

Jin Wei era definitivamente fuori combattimento. Traumi interni, probabile perdita di una gamba più altre varie ed eventuali. Crimson Typhoon completamente distrutto.

Sasha Kaidonovsky invece se l'era cavata solo con qualche botta. E Cherno Alpha era già in riparazione.
Quella di Aleksis era stata la morte peggiore: un solo colpo ben assestato da parte del kaiju, un'asse che cadeva, un'arteria recisa.

Tendo ammirava la dignità con cui Sasha stava affrontando il dolore.
La donna aveva aiutato a portare il corpo di Aleksis fino alla camera mortuaria.
Poi si era avvicinata a Pentecost e aveva espresso il suo desiderio di continuare la missione.

E aveva chiesto Mako come sua co-pilota.

Cazzo, quella donna aveva le palle di titanio.

Pentecost non le aveva risposto, ma non aveva detto di no come nelle altre volte.

 

"Dobbiamo rivedere l'operazione Pitfall." Pentecost aveva convocato il concilio di guerra ristretto, cioè lui ed Herc (ma concilio di guerra faceva molto più figo). "Striker porterà la bomba, Gipsy ci coprirà. Cherno è mal messo, lo metteremo a protezione di Hong Kong."
"Tecnicamente Cherno non è così mal messo, credo che-"
"Ci?" Tendo fu interrotto da Herc.
Pentecost sospirò scocciato. "Confermo il ci. Herc, io e te piloteremo Striker. Raleigh e Mako avranno Gipsy. E se riusciamo metteremo Chuck e Sasha in Cherno."
"Chuck non drifferà mai con Sasha."
"Chuck si è spaccato il braccio dopo che ha fatto a pugni con Raleigh!" Aveva tuonato Pentecost. "Mi auguro sentitamente che farà tutto quello che è in suo potere per collegarsi con Sasha!" Si sedette. "Chuck meriterebbe di starsene a terra, a guardare gli altri andare a fare il suo lavoro." L'aveva sputato, sfidando lo sguardo terribile di Herc. "Ma Sasha non sopporterebbe un nuovo co-pilota. Chuck, Chuck è un buon compromesso. Mettendoli a protezione di Hong Kong non hanno bisogno di essere nel pieno delle loro forze."
"Lei ha chiesto Mako." Osò ricordargli Tendo.
Pentecost non aveva lasciato lo sguardo di Hercules. "Per Mako è meglio Raleigh. Ho bisogno di gente in piena forza per chiudere la Breccia."
"Allora ti autoescludi." Lanciò la frecciatina Hercules (perchè Chuck aveva preso da qualcuno, sul serio, come faceva la gente a non vederlo, si chiese per la centesima volta Tendo).
"È un viaggio di sola andata Herc." Poi regalò ad Herc quel suo mezzo sorriso un po' sornione. "Chi meglio di due vecchi come noi potrebbe farlo?"
"Vecchio sarai tu." Ma Hercules si rilassò alle parole dell'altro. Sorrise, un'espressione agrodolce. "Era questa la tua intenzione fin dall'inizio, non è vero?"
L'uomo si alzò. "Sei disposto a fare un atto di fede? O preferisci diventare un vecchio pieno di rimpianti, che aspetta la morte