farmi morire lentamente di fame, malgrado mi avessero curato, quando la porta si spalancò, andando a sbattere contro la parete. La figura che si stagliò nella luce abbagliante del vano non era quella del vampiro che mi aveva catturato. Non che lo avessi osservato a lungo, ma questo era più in carne ed aveva un portamento molto più grezzo, rispetto alla grazia, quasi regale, del vampiro dagli occhi chiari.

“Allora, umano, sei pronto a rispondere alle mie domande?” Anche la voce era diversa. Chi mi aveva catturato aveva una voce bassa e profonda, da baritono. La voce di questo vampiro era sgradevolmente più alta. Prima che potessi rispondere, la stanza fu invasa da una luce, che mi accecò. Il vampiro aveva acceso la lampadina, che pendeva da un filo, proprio sopra la mia testa. Chiusi gli occhi e non vidi arrivare il pugno. Il vampiro mi colpì ad una guancia, stordendomi leggermente.

“Cosa c’è, umano, non sai parlare? La mamma non ti ha insegnato ad emettere dei grugniti sensati?” Il vampiro continuava a pronunciare la parola “umano” come se fosse stata un insulto. Alzai gli occhi sul viso del mio aggressore e lo osservai, in modo impertinente. Se l’altro vampiro aveva l’aspetto adatto per il ruolo che interpretava, a questo mancava tutto. Non aveva fascino e non era bello. Sembrava viscido ed infido: “Ci vuole tanto coraggio a picchiare un uomo ferito e legato. Sono sicuro che te la daresti a gambe, se io fossi libero e potessi difendermi,” sputai, con tutto il sarcasmo ed il veleno che riuscii a trovare.

Vidi il viso del vampiro cambiare espressione. Da incredulo, i suoi lineamenti si deformarono, in una smorfia rabbiosa. Mi colpì ancora: “Come. Osi. Rispondermi. Bestia. Come. Osi. Prenderti. Gioco. Di. ME!” Ogni parola era un pugno, che mi prendeva da qualche parte, dove capitava. Ero sempre più stordito, ma sorridevo. Se avesse continuato ancora con qualche altro pugno mi avrebbe ucciso, mettendo fine alla mia prigionia. Il mio cuore si strinse all’idea che non avrei mai più rivisto Mary e Rose. Avrei voluto vivere per loro, ma l’idea di trascorrere il resto della mia vita nelle mani di un vampiro, trattato come una bestia, mi terrorizzava. Questa era la soluzione migliore. Stava per arrivare un altro pugno, quando percepii come una folata di vento gelido. Il colpo non giunse a segno. Socchiusi gli occhi, malgrado uno fosse così tumefatto da non riuscire ad aprirsi più di tanto. Il vampiro non era più solo. Era arrivato anche l’altro, quello che mi aveva catturato. Quello bello e dannato. I due vampiri si stavano fissando negli occhi. Quello bello era furioso e stringeva il pugno di quello viscido, come se volesse staccarglielo dal braccio: “Cosa stai facendo, Anderson? Questo animaletto è MIO! Sai che nessuno deve sfiorare le MIE cose o mi arrabbio molto. Cosa dovrei farti, ora, che hai danneggiato una MIA proprietà?” Ringhiò, con voce bassa e stranamente sensuale, storcendo il braccio di Anderson, che si trovò in ginocchio, davanti a me, tentando inutilmente di liberare il polso dalla stretta d’acciaio del vampiro bello.

Per quanto non fosse entusiasmante sentirsi definire come una proprietà, vedere il mio aggressore con un’espressione dolorante sul viso, mi gratificò del male, che Anderson mi aveva vigliaccamente procurato.

“Io… io… mi scusi, signor Holmes… non lo sapevo… nessuno mi ha… per favore… non lo avrei mai fatto…”

“Sherlock, lascialo. Ti ho detto mille volte che non devi maltrattare i nostri sottoposti,” sbottò una voce tagliente dalla porta. Cercai di spostare la testa per vedere a chi appartenesse questa terza voce, perché mi sembrava stranamente familiare. Eppure, io non conoscevo vampiri. Almeno credevo. Appena lo misi a fuoco, lo riconobbi subito. Non potevo non riconoscere la voce ed il viso del mostro che aveva distrutto la mia vita. E quella di miliardi di altre persone. Mycroft Holmes era fermo, rigido come un manico di scopa, in mezzo alla porta. Entrambe le mani erano appoggiate all’ombrello nero che aveva davanti a sé. Indossava un tre pezzi chiaro ed era seccato.

“Questo idiota di Anderson ha danneggiato…”

“TU! BASTARDO! ASSASSINO! SE TI METTO LE MANI ADDOSSO TI UCCIDO!” Interruppi Sherlock, inveendo contro il vampiro che avrei voluto fare a pezzi con le mie stesse mani. Cercai di liberarmi, tirando le corde, ma ottenendo solo il risultato di tagliarmi.

Sherlock aveva lasciato Anderson e mi fissava divertito: “Fratello caro, direi che il mio animaletto non solo ti abbia riconosciuto, ma vorrebbe ucciderti. Quasi quasi lo slego, così vediamo quanto danno riesca a fare.”

“Sedalo ed andiamocene. Abbiamo già perso abbastanza tempo. Ho cose più importanti da fare, che farmi sgualcire il vestito dal tuo nuovo animaletto,” sbuffò Mycroft Holmes, in tono annoiato.

Non vidi la siringa in mano a Sherlock. Ne sentii appena la puntura alla base del collo. E tutto divenne scuro.

 

 

La seconda volta, che mi svegliai, ero sdraiato su un letto. Il materasso