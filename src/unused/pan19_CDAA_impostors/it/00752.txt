una mostra per tutti i corridoi, ogni studente poteva decidere di mostrare un massimo di sei fotografie, Il corso di pittura avrebbe esposto un quadro per ogni studente, i corsi musicali avrebbero offerto l’accompagnamento musicale, alternandosi tra loro, durante tutto l’evento. Quei tre giorni furono intensissimi per tutti gli studenti che tenevano davvero a dimostrare i risultati ottenuti: Scott era indeciso su quali foto esporre, Isaac che era nel corso di pittura voleva finire il suo dipinto migliore, Stiles si esercitava insieme a Derek fino allo sfinimento.

La frenesia nei corridoi era assoluta, ragazzi ed insegnanti correvano ovunque, chi con scatoloni, chi con pannelli, chi con cucitrici o nastri. Da molte aule si sentivano ordini urlati, risate, chiacchiere. Nonostante l’ansia di tutti, l’aria era carica di allegria e spensieratezza. Stiles rideva insieme ad alcuni compagni del corso, ed ogni tanto il pensiero correva solo alle mani di Derek che sembravano accarezzare le  corde del violino. Da un po’ i pensieri di Stiles finivano ad essere ricollegati al lupo, la cosa preoccupava Stiles, ogni volta che pensava a Derek i suoi battiti aumentavano leggermente, sentiva qualcosa di strano agitarsi nel petto e nella mente, qualcosa a cui non voleva pensare, non appena…. tre ore prima dell’esibizione dei violinisti!

L’insegnante era arrivata di corsa, avevano appena quindici minuti per prepararsi e sostituire i trombettisti sul palco, l’agitazione si era impadronita di tutti e finalmente la concentrazione di Stiles si focalizzò sulle note che di lì a poco avrebbe suonato.

L’esibizione fu quasi perfetta, ognuno ebbe i suoi tre minuti di assolo, tutti andati a meraviglia, e quando scesero dal palco un folto gruppo di genitori si accalcò per abbracciare il proprio figlio. Pian piano Stiles riuscì a superare quel muro di corpi e a dirigersi verso suo padre che lo aspettava poco più in là.

-Sei stato bravo, figliolo, sono veramente fiero di te… e lo sarebbe anche tua madre, ne sono certo...-

-Grazie papà….ti voglio bene- Stiles abbracciò il padre.

-Anche io te ne voglio… ma adesso vai da Scott, o a posare il violino… o fai tu.. io devo tornare in centrale purtroppo, c’è stata un’emergenza, mi dispiace.- il tono dello sceriffo era davvero dispiaciuto e ciò fece quasi commuovere Stiles.

-Tranquillo pà! Grazie di essere venuto, adesso torna a salvare il mondo!- con un sorriso ed un occhiolino Stiles corse verso la parte di corridoio dove erano esposte le foto di Scott. Quasi a metà strada si sentì trascinare in un’aula.

-Ma cosa… Derek! Che ci fai qui?!- Fortunatamente i pensieri di Stiles rimaselo congelati, non si aspettava di incontrare Derek quella sera, non a scuola sicuramente.

-Sono venuto a controllare che non  sbagliassi quel La come tutte le altre volte. Sei stato bravo, non hai sbagliato, devo farti i miei complimenti. Sei migliorato tanto da quando abbiamo cominciato.- il tono di Derek era davvero sincero.

-Si, beh, questo grazie a te…-Stiles non sapeva davvero come ringraziare il moro, i pensieri cominciarono a volare senza che lui lo volesse e i battiti accelerarono, le guance si colorarono appena.-…davvero graz- Derek aveva circondato il viso di Stiles con le mani e lo aveva baciato, un bacio delicato ma sicuro.

Appena si staccarono, entrambi cercarono di non guardarsi negli occhi. Derek andò via senza neanche salutare il ragazzo, lasciandolo solo con i suoi pensieri dentro quell’aula semi buia.

Dopo qualche minuto in cui il suo cervello si rimise a funzionare, il respiro tornò normale e il battito si calmò, Stiles uscì da quell’aula e si diresse una volta per tutte da Scott. Le foto del moro erano davvero tra le più belle, trasmettevano ognuna un’emozione che ti trascinava altrove solo guardandola.

Quella che colpì di più Stiles fu una foglia vittima del vento e della pioggia: ricordava quando Scott aveva fatto quella foto, erano insieme, ma davvero non si aspettava che una semplice immagine potesse sconvolgerlo così. Il rossiccio e l’arancione della foglia, accesi nonostante il tempo cupo, sembravano descrivere ciò che sentiva dentro il petto e la menta, eppure la pioggia ed il vento lo trascinavano, esattamente come ogni volta il pensiero di Derek e poco prima lui stesso in persona, lo portavano altrove.

Richiamato alla realtà da Scott, Stiles si riscosse e sorrise d’istinto, non voleva far preoccupare il suo migliore amico. Si diressero verso i dipinti, in particolare verso quello di Isaac. Il ragazzo era lì impalato, come se si sentisse fuori posto, ma appena aveva visto i due amici si era sciolto in un sorriso ed aveva rilassato le spalle.

Rimasero a chiacchierare con Isaac fino a quando un’insegnante non passò per il corridoio dicendo che chi voleva poteva andarsene. I tre ragazzi non se lo fecero ripetere una seconda volta, in meno di un quarto d’ora erano tutti e tre fuori dalla scuola. Scott ed Isaac andarono a svolgere delle commissioni per Melissa, Stiles lentamente si diresse verso quello che subito dopo la morte di sua madre era un rifugio: una piccola pasticceria che teneva qualche piccolo tavolino all’interno. La signora che gestiva quel posto un