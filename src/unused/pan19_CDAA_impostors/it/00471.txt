l'ultimo compleanno di Isabel: un panino imbottito con della marmellata che avevano rubato. Sembravano passati secoli da quel giorno e invece... “No” si limitò a dire, soffiando nell'aria fredda come ad allontanare ogni ricordo.
“Non hai mai ricevuto un regalo di compleanno?”
“No” sua madre gli aveva regalato una tazzina da the, una volta. Era l'unica cosa che fosse riuscita a prendergli al mercato nero. O, meglio, l'unica che potesse permettersi. Lui le aveva sorriso, scartando quel dono. Tuttavia, come l'aveva afferrato, il manico si era spaccato e la tazzina era finita per terra, disintegrata in mille cocci affilati. Sua madre non si era scomposta “Ne compreremo un'altra l'anno prossimo, non ti preoccupare.” gli aveva risposto. Tuttavia... non c'era stato alcun “anno prossimo”. Kuchel era morta soltanto qualche mese dopo.
“Quando compi gli anni, Levi?”
“Non lo so...” quando quell'uomo, Kenny, lo aveva portato via...aveva smesso di tenere il conto dei giorni, di annotare i compleanni. Non c'erano più state feste o ricorrenze; nessuna tazzina di the. L'unico regalo che Kenny gli avesse mai fatto era stato un corto ed aguzzo coltello. “è ora che impari ad usarlo” era stata l'unica motivazione. Andando a ritroso, però, e calcolando gli inverni passati, aveva dedotto di avere circa trent'anni. O forse qualcuno di più.
“Quindi potrebbe essere anche oggi?” oh, perchè Smith insisteva con quella stupida storia? Che importanza aveva?
“Oggi... o domani...o forse tra sei mesi. Che differenza fa?” chiese, infine, tornando a squadrare il profilo robusto del caposquadra. Perchè cazzo gli stava sorridendo?
“Preferirei che fosse oggi. Mi piace questo giorno, ma non riesco più a godermelo come una volta. Dopo la scomparsa di mio padre, beh...” lo vide scrollare le spalle “Ah, non ha importanza. Diciamo che...ho bisogno di un buon motivo per tornare a festeggiarlo!”
“E... vorresti fosse per il mio compleanno?” una nota incredula in quella frase, che si accentuò al vedere Erwin cavare una confezione gialla ed appoggiarla sulla panchina, accanto a lui “Che cos'è?”
“è per te, no?” certo, quello era ovvio. Ma perchè il caposquadra gli stava facendo un regalo?! La risposta non tardò ad arrivare: “Durante la Festa d'Inverno è tradizione scambiarsi dei regali”
“Sì, me lo ha detto Hanji... si scambiano doni con le persone a cui si...” tiene particolarmente. Levi si sentì avvampare. Nascose frettolosamente parte del viso, affondandolo nelle pieghe del mantello e stringendo con maggior forza la propria scatoletta di metallo.
Quel gesto non sfuggì all'altro.”Non lo vuoi aprire?”
Ma certo che voleva! Era curioso di sapere cosa si celasse dietro alla vistosa carta e, al tempo stesso, spaventato: perché Erwin gli stava facendo un regalo? Certo... i loro rapporti erano migliorati parecchio negli ultimi mesi, specie da quando era stato assegnato alla squadra del biondo. Avevano continuato le lezioni di scrittura in biblioteca, a sedersi assieme in mensa, a frequentare le stesse sessioni di allenamento. Insomma, non era sicuro che si potessero definire davvero “amici”, ma sicuramente non erano più indifferenti l'uno nei confronti dell'altro. O, forse, non lo erano mai stati. Senza dubbio, beh... non avevano più tentato di uccidersi o ingannarsi a vicenda.
Ma perché quel regalo? Insomma... non era una persona a cui tenesse particolarmente, giusto? Sì, invece..forse. D'altronde, la scatoletta di ferro risposta sulle sue ginocchia non era proprio per il biondo? Certo. Si stupiva, tuttavia, che anche questi gli avesse fatto un regalo.
Allungò cautamente una mano, tirando il nastro rosso e lasciando che la carta scivolasse inerte sulla scatola sottostante: un servizio da the! Di quelli costosi, a giudicare dalla porcellana finemente decorata. Due tazze accompagnate dai rispettivi piattini ed una piccola teiera dal beccuccio dorato.
“Ti piace?”
Era ovvio che gli piacesse! Rimase incantato ad osservare quegli oggetti, senza neppure sfiorarli. E se si fossero rotti? Se le sue dita avessero spezzato, ancora una volta, la ceramica sottile?
“Io...” cercò di dire qualcosa di sensato, ma le parole gli morirono sulle labbra. Sollevò la scatola metallica, tendendola immediatamente al biondo. Pregò che il buio nascondesse il rossore sulle guance.
“è per me?”
Ma che domanda stupida! Annuì frettolosamente, senza riuscire a spiccicare parola. Oh, accidenti! Non era mica una stupida adolescente alla prima cotta, giusto?!
Spiò il biondo armeggiare con il coperchio, affondando maggiormente il mento nel mantello quando un odore fresco di biscotti e zucchero a velo salì dalla confezione.
“Li hai fatti tu, Levi?”
Nuovo cenno d'assenso “Si, mh... non vanno bene?”
“Certo che vanno bene” osservò sottecchi Erwin sgranocchiare un dolcetto “Sono ottimi. Dove li hai fatti?”
“Beh... ho chiesto al cuoco se... potevo usare il forno ieri pomeriggio... pensavo, sai... che tutti sarebbero venuti qui