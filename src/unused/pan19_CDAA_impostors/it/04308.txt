era una piazzola che era uno dei principali luoghi di ritrovo, e poi ancora un piccolo parco per consentire ai più piccoli di svagarsi all'aria aperta. Piccoli negozi, botteghe, un cinema che passava quasi inosservato se non vi si faceva attenzione, una farmacia.
Pareva che tutto ciò che potesse servire ad un nuovo residente spaesato come lui fosse nelle immediate vicinanze e che quindi gli rendesse impossibile perdersi o farsi mezza città in auto per cercare un supermercato.
Poi il signor Barry era finalmente arrivato e il suo cuore si era risollevato un pochino dall'ansia di dover ricominciare tutto da capo ancora una volta.

David ed il signor Barry entrarono nell'edificio ed il ragazzo si meravigliò della presenza di un ascensore, accanto a quella che una volta doveva essere la portineria e che gli parve inutilizzata da tempo.
“L'appartamento è il numero 43. Terzo piano.” borbottò Barry mentre entrava nel piccolo ascensore e si schiacciava contro il fondo per permettere anche a David di entrarci.
'Decisamente troppo piccolo, ma almeno c'è.' pensò David pigiando il tasto che riportava il numero tre. Nessuno dei due disse una parola mentre salivano piano, forse troppo occupati ad ascoltare i rumori allarmanti dell'ascensore, provenienti da un punto a loro non visibile.
Non appena quello si fermò e le porte si riaprirono con un sonoro DING David uscì con un piccolo salto, felice di ritrovarsi su qualcosa di realmente solido e non più sospeso in una scatola.
Prese la nota mentale di usare sempre le scale: gli ascensori non gli erano mai piaciuti, troppo stretti, troppo inquietanti per i suoi gusti. In più quello da cui era appena uscito sembrava proprio il tipo d'ascensore che da problemi e lui non aveva alcuna voglia di rimanere bloccato in un ascensore.
Il signor Barry uscì immediatamente dopo di lui e subito si incamminò verso il lungo corridoio di fronte a loro. All'interno il palazzo sembrava anche più vecchio. In alcuni punti delle pareti c'erano delle crepe visibili, intonaco scrostato, qualche macchia di umido e muffa.
Non prometteva benissimo, ma David aveva avuto un'intera ora di disperata rassegnazione all'inevitabile poco prima di arrivare lì, quindi quella visione non lo impressionò; se lo aspettava.
Ma d'altronde il prezzo era bassissimo, qualche magagna doveva esserci per forza.
Percorsero il corridoio fino alla fine di esso, passando di fronte a porte tutte uguali ed anonime, finché non si fermarono di fronte all'ultima, col numero quarantatré in ottone.
Quindi Barry si frugò nelle tasche e ne tirò fuori due mazzi di chiavi, cominciando ad armeggiare con essere l'istante seguente. Quando finalmente trovò la chiave la infilò nella toppa e fece scattare la serratura dopo un paio di giri.
Entrarono nell'appartamento e David si stupì di trovarlo arredato e anche pulito. Non vi era alcun odore sgradevole, segno che la casa o era stata sgomberata da poco o che Barry fosse una persona accorta e che si occupasse bene della casa, facendola arieggiare di tanto in tanto.
“Che strano.” disse quello, la faccia improvvisamente seria. “Non vengo qui da almeno un mese e i precedenti inquilini se ne sono andati da un pezzo.”
L'uomo passò un dito sul piccolino tavolino proprio di fronte all'ingresso e si guardò un dito.
Poi fece una cosa che David non si aspettava: si mise a ridere.
“Sa, c'è una storia divertente su questa casa!” esclamò mentre attraversava il salotto a grandi passi e  si infilava in cucina.
“La maggior parte dei vecchi inquilini mi hanno riferito che questa casa è strana.”
David lo seguì in cucina, guardandosi intorno.
Il salotto aveva una grande finestra, luminosissima,  e anche se lo spazio non era grandissimo era più che sufficiente e confortevole per una sola persona.
“Che dicevano i vecchi inquilini? Sentivano rumori strani?” chiese il ragazzo mentre infilava la testa in cucina anche lui.
“Già!Sa, io sono uno che a queste cose ci crede. O meglio, mi piace pensare che siano vere.”
Barry stava armeggiando col frigo quando David entrò nella cucina; probabilmente si stava accertando che fosse tutto a posto nel caso David decidesse di prendere la casa.
“Lei crede che dicessero la verità?”
David non era mai stato un fifone, ma non era mai stato nemmeno un tipo coraggioso. Era il tipo di persona a cui le cose scivolano addosso senza suscitare granché interesse, così non aveva mai trovato davvero interessanti le storie dell'orrore e non si era mai nemmeno chiesto se dopo la morte ci fosse qualcosa.
Almeno fino a quel momento. Il fatto che la prima cosa che gli dicesse il signor Barry sulla casa fosse che i precedenti inquilini avevano riferito che la casa fosse infestata non lo rendeva molto felice.
Il signor Barry invece ne sembrava estasiato. L'uomo lasciò perdere il frigo e si voltò verso di lui.
“Non saprei che dirle. Da una parte penso che sarebbe affascinante possedere una casa infestata, ma dall'altra sono conscio del fatto che questo è un edificio vecchio.” fece un'alzata di spalle e uscì dalla cucina, facendo cenno al ragazzo di seguirlo.
“Le case vecchie però sono piene di rumori. Probabilmente i vecchi inquilini erano persone impressionabili.”
David annuì e lo