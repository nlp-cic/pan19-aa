Lo vide alzarsi dalla panca e andare verso la porta.
«Bene, perché ci serve il nostro ragazzo delle meraviglie al massimo della forma.»
Ivan gli fece l’occhiolino, salutandolo con un sorriso e uscì dalla palestra.
Un attimo dopo Simone crollò esausto sul tappetino, con le braccia aperte, mentre cercava di riprendere fiato, a dispetto del battito del proprio cuore che non voleva saperne di rallentare.
 
 
Angolo dell’autrice
Grazie di nuovo a chi ha letto fin qui! :) <3
Per il resto, vi lascio in compagnia di questi due cucciolotti e mi nascondo in un angolino.
(Domenica Ivan ha fatto una bellissima partita –grazie RaiSport!- e pure Simone e Filippo, visto il grande risultato. Insomma ancorati entrambi al secondo posto, vanno a braccetto *-*)
Al prossimo capitolo,
Cla. 





4.



 
 

5.
 
Non si contavano i messaggi che aveva ricevuto nel giro di tutta quella giornata che ritenere speciale sarebbe stato un mero eufemismo.
Fin da notte fonda, il cellulare si era messo a squillare, con una primissima chiamata da parte di sua sorella che gli era fruttato un lancio in faccia del cuscino da parte di Lanza che aveva mugugnato qualcosa riguardo al voler cambiare stanza con qualcun altro.
I messaggi e le telefonate si erano moltiplicati dopo la vittoria contro gli Stati Uniti che li aveva fatti sudare ma contro cui avevano schiacciato e difeso come dei leoni.
Si sentiva in cima al mondo, lì a Rio, a festeggiare i suoi vent’anni e a giocare per portarsi a casa una medaglia.
Si stava godendo il meritato riposo insieme ai compagni, disteso su una sdraio a bordo piscina, intento a fissare lo schermo del cellulare con l’intenzione di rispondere a tutti, ma proprio tutti, i messaggi che aveva ricevuto.
«Ma basta Gian, adesso questo telefono te lo faccio sparire!»
Lo smartphone gli venne letteralmente strappato dalle mani da Lanza, che a sua volta lo lanciò a Buti, fino a farlo scomparire da qualche parte.
«Dai, facciamo un altro brindisi!» esclamò Osmany, aprendo una bottiglia di spumante, l’ennesima quella sera, e cominciò a riempire i flute dei compagni che gli si erano immediatamente radunati attorno.
«Ragazzi, questa è la terza che aprite.» si lamentò Simone con un sorriso, alzandosi e allungando ugualmente il bicchiere vuoto verso il compagno.
«Hai vent’anni, ragazzino, goditela un po’!» lo rimproverò Ivan, facendogli un occhiolino a cui Simone rispose tracannando lo spumante in un unico sorso.
«Così si fa!» gridò un altro compagno, dandogli una sonora pacca sulla spalla.
Simone aveva appena posato il bicchiere sulla sdraio, quando un coro di voci stonate intonò il classico “Perché è un bravo ragazzo” e si voltò imbarazzato verso il resto del gruppo, solo per sentirsi poi prendere per le gambe da Osmany e sotto le braccia da Ivan ed essere lanciato in piscina l’attimo dopo.
Il contatto con l’acqua fredda lo fece rimanere senza respiro e mentre tornava in superficie sentiva già sghignazzare la squadra al completo.
Riemerse riprendendo fiato e si passò le mani sul viso, spostandosi indietro i capelli, nuotando per recuperare le infradito che galleggiavano poco distanti da lui.
«Bastardi!» rise, mentre lanciava una ciabatta nel mucchio, facendo scompisciare ancora di più i ragazzi che lo fissavano dal bordo, e l’altra verso Antonov che stava riprendendo l’intera scena col cellulare.
Nuotò verso di loro e fece per tirarsi su con la sola forza delle braccia, ma ricadde sott’acqua generando molti spruzzi e innumerevoli commenti scherzosi da parte dei compagni.
«Dai Ivan, tirami su!» esclamò Simone, supplicandolo con gli occhi e allungandogli una mano. «Mi avete anche fatto bere…»
Zaytsev ponderò la richiesta, limitandosi a fissarlo con espressione scaltra, le mani sui fianchi non accennavano ad aiutarlo.
«Quante storie per un paio di bicchieri!» lo sbeffeggiò Ivan con sguardo di sufficienza, mentre si abbassava per afferrare la mano tesa verso di lui.
A quel punto Simone gli fece un sorriso furbo, mentre puntava un piede contro il muro della piscina, e lo tirò con forza verso di sé, facendolo cadere in acqua.
Si levarono grida di giubilo e Simone rise, vedendo il resto dei compagni affrettarsi a togliersi pantaloni e maglietta e lanciarsi nella piscina con solo i boxer addosso.
Non credeva che lo staff di Casa Italia ne sarebbe stato particolarmente entusiasta, ma poco importava.
All’improvviso un Ivan dall’espressione tetra gli riemerse accanto e, nonostante gli schiamazzi dei ragazzi dietro di lui, Simone non riusciva proprio a distogliere lo sguardo da quegli occhi magnetici.
Complice l’atmosfera, i giochi di luce creati dall’acqua o più probabilmente la camicia bianca del ragazzo che gli si era attaccata al petto come una seconda pelle, Simone deglutì, la bocca improvvisamente secca. Mentre nella sua mente rimbalzavano le parole di Juantorena della sera precedente, riguardo all’ormai ex fidanzata dello Zar e si dava dello stupido da solo perché no, era proprio fuori dal mondo che Ivan provasse qualcosa per lui, tirò fuori la sua risata più sciocca e lo guardò divertito.
«Che c’è adesso?» indagò Ivan confuso.
«C’è che sei ridicolo,» singhiozzò Simone, non riuscendo a smettere di ridere «I tuoi capelli sono ridicoli!»