situazione, ma non aveva altro da dire che potesse convincerlo. Era semplice: doveva lasciarlo tornare a casa. Cercò di comunicargli la sua urgenza attraverso l’intensità del suo sguardo, mentre cercava di capire se quella che vedeva negli occhi di Cosimo era veramente preoccupazione. Quel Medici lo aveva appena incontrato, cosa poteva interessargli della sua vita? Come poteva davvero premurarsi per lui? Marco non ne era sicuro: la lucidità era ormai lontana, dopo tutti i colpi ricevuti, e la sua mente era ferma su Francesca.

D’un tratto, Cosimo si alzò e contrariamente a quanto aveva ordinato, si diresse a passo svelto verso le guardie. Nel frattempo aveva ordinato ai suoi servitori di aiutare Marco ad entrare in carrozza. Nonostante avesse cercato di nasconderlo al ragazzo, quest’ultimo si accorse di ciò che il nobile stava facendo e lo vide mentre furtivo allungava un sacchetto di monete alle guardie per fargli dimenticare dell’accaduto. Anche stavolta non aveva idea del motivo che potesse esserci dietro al comportamento del nobile, così come non poteva sapere se fossero atti mossi unicamente da benevolenza. Ma in quel momento non voleva dargli troppa importanza: una volta tornato da Francesca avrebbe pensato alle conseguenze. 

*** 

Quando la carrozza si fermò definitivamente davanti alla casa del giovane, Marco si risvegliò dal torpore e dall'incoscienza che lo avevano colpito. Era stato inevitabile cedere, nonostante i suoi sforzi per rimanere lucido, ai confortevoli cuscini della nobile carrozza, nel momento in cui il suo capo si era posato su di essi. Essendo stato privo di sensi, non si era affatto accorto di come fosse finito nelle braccia di Cosimo durante il tragitto. Quest’ultimo lo aveva tenuto stretto contro il suo corpo asciutto: un braccio a circondargli la vita, una mano a sostenergli la testa, per evitare che i sobbalzi della vettura potessero ledere e far soffrire Marco ancora di più. Il corpo caldo di Cosimo sembrava lenitivo e, se fosse stato unicamente per l’egoismo di Marco, non si sarebbe mai privato di quel calore. Ma appena riscossosi dal torpore, la sua unica priorità si fece spazio nella sua mente  e gli diede la forze necessaria per distanziarsi da Cosimo e tentare caoticamente di uscire da quella carrozza. Non c’era tempo da perdere, la peste si era portata via tutto il tempo a lei rimasto. 

-	Rimanete qui, vi prego. Non è sicuro per voi entrare in casa mia. La mia cuginetta sta morendo di peste e non è necessario che anche voi veniate esposto al rischio di infezione.- consigliò Marco, mentre scendeva i gradini della vettura. 

Poi, senza prestare attenzioni ad un’eventuale reazione del nobile, si affrettò all'interno, per quanto il suo fisico gli permettesse di muoversi. Si avvicinò, zoppicando verso il letto, pregando in cuor suo di trovarla ancora viva. Si sarebbe ritenuto incredibilmente ipocrita, in qualunque altro momento, a pregare un dio in cui non credeva. Ma in quella puntuale circostanza era tutto ciò che gli era rimasto. La malattia che affliggeva Francesca era caratterizzata dalla sua imprevedibilità: sin da quando era stata contagiata, Marco aveva semplicemente sperato e ringraziato per i giorni in più che gli venivano concessi con lei. Nessuno sapeva precisamente quanto velocemente sarebbe degenerata la malattia e i fattori da cui dipendeva la sua guarigione erano troppi per fare qualsiasi tipo di previsione. Per questo, dal momento in cui Francesca era stata contagiata, aveva cercato di rassegnarsi al fatto che un giorno avrebbe dovuto vivere senza di lei. Voleva con tutto se stesso attaccarsi alla speranza di poter passare un ultimo momento insieme a lei, così da poterla salutare e poterle dire quanto le volesse bene. Sapeva, però, di aver perso quell'occasione quella stessa mattina, troppo preso dal gesto che aveva avuto intenzione di compiere. Aveva stupidamente sottovalutato il poco tempo che gli era rimasto e, man mano che si faceva sempre più vicino al letto, realizzò che se ne sarebbe pentito per tutta la sua vita. Ormai era troppo tardi. Si inginocchiò al suo capezzale e le sfiorò delicatamente con una mano il volto ormai gelido. Inutilmente controllò il polso, cercando dei battiti e quello che trovò fu solo il silenzio della morte. Quest’ultimo divenne un tutt’uno col silenzio della camera che lo stava devastando dentro e faceva eco nel vuoto della sua anima. Per quanto poteva dire di essersi preparato all’arrivo di questo momento, non si era preparato al dolore che avrebbe provato. Era un dolore così acuto e intenso da cui neanche le ferite sanguinanti che aveva potevano distrarlo. Non controllando i suoi impulsi, lasciò andare un disperato grido sordo. In esso canalizzò il dolore della perdita appena subita; il senso di colpa profondo per averla lasciata da sola negli ultimi e sicuramente terrorizzanti momenti della sua vita; e la sofferenza causata dalle ferite ancora aperte. E mentre nella sua mente tutto ciò per cui aveva vissuto, il suo mondo, crollava, afferrò con forza il lenzuolo che copriva Francesca, per poi abbracciare per un’ultima volta il suo corpo ormai rigido. 

Era così preso dal tentativo che stava facendo per ricomporsi, che non si accorse di Cosimo. Quest’ultimo era accorso, coprendosi la bocca e il naso con un fazzoletto, nel momento in cui aveva sentito il grido di Marco. Aveva capito subito che quel che il