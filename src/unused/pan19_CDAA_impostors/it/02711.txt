butta tutto o non uscirai di casa per un bel pezzo.-
-Non mi importa, io non butto le uniche cose che mi rimangono di lui.-dice, stringendo a sé la scatola.
-Stiles, guardami, non è comportamento normale il tuo. Capisco che tu ne sia innamorato, ma non puoi fare così.-
-E invece posso, lui se n'è andato. Andato, capisci? E questo è tutto ciò che avrò mai di lui, non posso disfarmene così su due piedi.-
-Ma devi andare avanti, non puoi attaccarti per sempre ad chewing-gum ed una ciocca di capelli.-
-E se io non volessi andare avanti? Lui è l'unico che mi faccia provare certe cose, nemmeno Lydia c'è mai riuscita.-
-So da un bel pezzo che le ragazze non ti interessano più, ma che addirittura avessi una vera e propria fissa per Derek Hale non me lo sarei mai aspettato.-
-Come hai fatto a scoprirlo? Delle ragazze intendo.-
-Non è stato difficile, sono tuo padre e ti osservo, anche se non sembra.-
-E questo non ti ha sconvolto?-
-Non quanto scoprire che scambi l'amore con una fissazione.-
-Ancora con questa storia? Io sono innamorato, ok?-
-Va bene, va bene...ma devi comunque fartela passare, a quanto sembra non sei molto corrisposto.-
-Non lo saprò mai se sono corrisposto o meno, non gli ho mai detto niente.-
-E perchè non lo fai? Lui è a più di mille miglia da qui, sarà più facile dimenticarlo dopo una risposta negativa.-
-Io non voglio dimenticarlo e nemmeno dirgli quello che provo, sto bene così.-
-No, Stiles...tu non sta bene. Ma guardati: stai abbracciando una scatola piena di scatti rubati e feticci di pessimo gusto.-
-Non faccio del male a nessuno, mi sembra.-
-Si, a te stesso. E tu sei l'unica persona al mondo che non voglio più vedere soffrire, perciò ora tu ed io faremo un accordo.-
-Questo non suona per niente bene.-
-Bene o no è quello che faremo. Ti do due possibilità: o getti tutto nell'immondizia seduta stante e ti dimentichi di lui o gli dici quello che provi e quel che sarà sarà.-
-E se continuassimo così? A me piace la mia “scatola di Derek”.-
-No...decidi cosa fare o lo farò io.-
-E da dove viene tutta questa fermezza? Non sei mai stato così.-
-Vedere mio figlio da un altro punto di vista mia ha dato l'input giusto.-
-Non ho scelta, vero? Devo scegliere?-
-Si.-
Stiles si alza e abbracciato alla sua scatola si avvia verso il piano di sopra.
-Ed ora dove vai?-
-A chiedere a Scott l'indirizzo e-mail che Derek ha lasciato per le emergenze, questa senza dubbio lo è.-
A passo lento, stringendo sempre la sua “scatola di Derek”, arriva nella sua stanza, dove, senza dare troppe spiegazioni chiede a Scott l'indirizzo del suo lupo. All'inizio l'amico era un po' restio a riferirglielo, sa benissimo quanto Hale odi le interferenze non necessarie, ma dopo varie insistenze si è trovato obbligato a cedere.

-E scriviamo questa mail.-borbotta mentre accende il pc.

Oggetto: Ciao Derek!

Testo:

Dunque...
...inizio col dirti che se sono qui a scriverti è perchè ne sono stato costretto, da chi e perchè te lo spiegherò in separata sede (sempre che tu, dopo aver letto quello che sto per scrivere, abbia ancora voglia di avere qualcosa a che fare con me).

Ed ora veniamo a noi: quello che sto per dirti probabilmente ti stupirà o forse nemmeno più di tanto, ma so per certo che, in bene o in male, non ti farà più vedere il sottoscritto nello stesso modo.
Per una volta non voglio fare tanti giri di parole, ma andare dritto al sodo: tu mi piaci, Derek e pure parecchio. Forse ti amo anche.
So che stai ringhiando in questo momento, lo posso sentire fino a qui. Scusami, non volevo farti arrabbiare. E non volevo nemmeno dirti certe cose, ma forse è davvero giunto il momento che io lo faccia, togliermi questo peso forse mi aiuterà a rassegnarmi del fatto che per te non è e non sarà mai lo stesso. Forse ho trovato il coraggio di aprirmi a te solo perchè sei così distante, ho tentato molte volte di dirtelo in faccia, ma non ci sono mai riuscito e alla fine te ne sei andato prima che ne trovassi la forza. Ora, se non vorrai più vedermi ne sentirmi basta che tu me lo dica e io sparirò dalla tua vita. Te lo prometto, Derek. Tu sei troppo importante per me per vedere ogni giorno nei tuoi occhi il tuo odio per me.
Detto questo ti lascio e aspetto tue notizie: belle o brutte che siano le saprò accettare.
A presto!
Stiles.

La legge e la rilegge e dopo quasi mezz'ora trova il coraggio di digitare su “invio”.
-Sono un uomo morto, lo so.-dice ad alta voce, mentre si lascia cadere sul letto.

Passano le ore,