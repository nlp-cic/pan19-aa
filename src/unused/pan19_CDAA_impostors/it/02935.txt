Perché lo hai fatto?»Louis non lo guardava.«Rispondimi»«No.» rispose tranquillamente, lo sguardo perso.Harry uscì dal locale, le mani in tasca e un singhiozzo spezzato in gola.

Lo trovò seduto su una panchina di Lincoln Park, la stessa panchina dove si erano baciati, ubriacati con la birra e dove avevano quasi fatto sesso. Sorrise, Harry sicuramente lo aveva fatto di proposito. Si avvicinò lentamente e si sedette accanto a lui, senza dire una parola.«Come hai fatto a trovarmi?» gli chiese Harry dopo un po'.«E tu? Tu come hai fatto?» rispose con un'altra domanda, la stessa che gli aveva posto lui per primo. Sapeva che Harry lo aveva trovato perché ancora ricordava tutto quello che avevano fatto insieme proprio lì, a San Francisco. «Ti troverò sempre, Louis» era una frase già detta più volte, ma nella quale nessuno dei due aveva mai creduto davvero. Harry glielo aveva promesso, lo avrebbe trovato sempre, ovunque sarebbe andato lui lo avrebbe seguito, ma non era andata proprio così e c'erano troppi anni di silenzio tra i due, troppe fughe, troppe parole trattenute per poter semplicemente seppellire tutto con un abbraccio o con una nuova promessa di non lasciarsi mai più, o almeno quella di cercarsi sempre.«Eppure ce ne hai messo di tempo per venire fin qui. Quanti anni sono passati? Quattro? Cinque?» sarcastico, ironico, come era sempre stato. Harry non lo aveva mai cercato da quando lui lo aveva lasciato solo quella mattina di Dicembre e non poteva passarci sopra, non poteva dimenticare. Lui lo aveva lasciato, questo era vero, ma Harry non lo aveva mai cercato e non aveva nemmeno provato a chiamarlo. Harry Styles era stata la sua più grande vittoria, ma lo aveva perso da troppo tempo per poter semplicemente tornare lì dove lo aveva abbandonato e riprenderselo come se niente fosse accaduto.«Non avevo voglia di cercarti.» mentì spudoratamente. Aveva sempre voluto cercarlo, capire perché se ne era andato e rimettere tutto a posto, ma non lo aveva mai fatto per paura o perché semplicemente aveva voluto lasciarlo andare. Lo amava così tanto da averlo reso libero e con il tempo si era convinto di aver preso la decisione più giusta.«Bugiardo.» era un bugiardo, cazzo se lo era, e avrebbe voluto baciarlo per lavargli via con l'acqua santa tutte quelle menzogne che masticava con eleganza.«Perché l'hai fatto? Perché hai rubato il mio romanzo e l'hai pubblicato? Perché l'hai fatto Louis? Sono stanco di te, delle tue fughe, dei tuoi silenzi. Devi dirmi la verità.» voleva sentirlo davvero, quello che Louis aveva da dirgli anche se poteva fargli male, anche se poteva restarne deluso. Voleva saperlo perché da anni viveva circondato da un muro di silenzio, un muro che solo le parole di Louis potevano far crollare «Ora.» «Quella mattina di Dicembre, quando ti ho lasciato, il diario era nascosto sotto il tuo cuscino e io l'ho preso perché volevo leggere quello che scrivevi durante le tue notti insonni. Ho letto le prime due, tre, quattro pagine e non riuscivo a staccarmi dalla tua storia. Parlava di me, parlava di te, di quello che avevamo passato insieme e tu ti stavi per svegliare, così l'ho preso e l'ho portato con me. L'ho letto, l'ho divorato, l'ho imparato a memoria e un giorno mi sono svegliato con l'idea di pubblicarlo.» spiegò semplicemente, come se quello che aveva fatto fosse normale, un'azione che chiunque al posto suo avrebbe compiuto. La storia che Harry aveva scritto era intensa, ripiegata su se stessa, come se non volesse lasciarsi intendere da chi la leggeva e doveva essere pubblicata, così l'aveva fatto lui. Ma non era quello l'unico motivo.«Quella era la mia storia, Louis! Non ne avevi il diritto!» esclamò quasi urlando, guardandolo finalmente negli occhi per la prima volta dopo tanto tempo. Lo sguardo di Louis fuggiva, scappava, correva veloce lontano dal suo proprio come aveva sempre fatto.«Era la nostra storia, Harry! Parlava di noi, raccontava la nostra vita insieme ed era mia quanto tua. Tu l'hai scritta, certo, ma io l'ho vissuta proprio come te. E non venirmi a parlare di diritti proprio tu, che non hai mai denunciato quel porco che ti ha violentato a diciassette anni. E indovina un po', era un tuo diritto farlo. Ah no, scusa, era un tuo dovere.» non lo aveva ancora perdonato per aver tenuto sempre nascosto quel segreto che portava con sé da anni e probabilmente non l'avrebbe mai fatto. La loro era sempre stata una lotta a chi i segreti riusciva a mantenerli meglio e Harry aveva sempre vinto, chè a nascondere era sempre stato il più bravo, ma Louis no. Louis sapeva mentire ma la verità non riusciva a farla tacere. Louis scappava di continuo ma alla fine tornava sempre indietro. La loro storia andava avanti così, tra cicatrici e fughe, tra segreti e mezze verità, tra bugie e sigarette spente tra le lenzuola quando la voglia di far l'amore superava qualsiasi altro istinto, anche quello di sopravvivenza. Si erano