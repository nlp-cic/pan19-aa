pigiama e un sorriso finto.
“Così va meglio!” mi disse con cordialità quando mi osservò varcare l’ingresso del salotto, rivolgendomi un sorriso che riuscii a ricambiare. “Tieni,” mormorò con voce gentile mentre mi porgeva un bicchiere pieno di un liquido incolore. “È solo acqua,” aggiunse notando forse la mia incertezza nell’accettare la sua cortesia. Sorrisi.
“Dopo una sfavillante serata come quella appena trascorsa non pensavo certo che mi avresti offerto altro che semplice acqua. Non mi sfugge però l’ironia della situazione.”
“Oliver Queen per la prima volta in casa tua che ti offre da bere?”
“Precisamente,” risposi mentre tracannavo il bicchiere in un sol sorso. Ero più assetata di quanto non mi fossi accorta di essere. Lo tenni fra le mani rigirandolo mentre l’incertezza si divorava le mie viscere.
“Oliver…” iniziai tentennante il discorso con cui avrei voluto terminare la serata. Tenni lo sguardo basso, incapace di incontrare i suoi occhi limpidi. Fu allora che percepii il tocco gentile delle sue dita sul mio mento accarezzarmi la pelle e spingermi il viso fino a trovarmi obbligata a guardare i suoi lineamenti perfetti e rassicuranti. Il suo sguardo era ancora caldo, gentile, incapace di vedere la colpa che portavo tatuata su ogni centimetro della mia pelle.
“Felicity, te l’ho già detto. Non c’è alcun bisogno, non è stato in alcun modo colpa tua.”
Una risata amara mi sfuggì dalle labbra, incapace come fui di trattenerla.
“Sei gentile, ma sai bene quanto me che è una menzogna. Non c’è niente che tu possa dire o fare per cambiare questo fatto.”
Lui non replicò, preferendo voltarsi a prendere in mano uno dei vecchi portafoto impolverati che facevano bella mostra di sé sul ripiano della mia seppur minuscola libreria. La foto raffigurava una bambina paffuta vestita elegantemente che teneva fra le mani un telefono giocattolo troppo grande per le sue manine.
“non ho potuto fare a meno di sbirciare le tue fotografie. Questa chi è? Tua sorella?”
“Ti conosco troppo bene per pensare che tu non sappia già tutto della mia vita, Oliver. Persino il fatto che non ho sorelle.”
Lui sorrise sardonico.
“Ascolta, non voglio suonare scortese, ma…” esitai.
“Ma vuoi andare a letto e l’unica cosa che te lo impedisce sono io. Non ti preoccupare., capisco. Sei sicura che starai bene?” Sembrava incerto nel guardarmi. Il suo sguardo si soffermò sul mio occhio pesto. Non avevo dubbi stesse uscendo un bel livido parecchio visibile.
“Certo!” Feci un sorriso un po’ troppo forzato. “Non preoccuparti. Grazie per… beh, per tutto quanto. Spero un giorno di poter ricambiare il favore.” Mi bloccai. “Ovviamente,” mi affrettai ad aggiungere, “non intendo dire che spero un giorno di poter entrare nel bagno del tuo locale e vederti in difficoltà con un tizio grosso e pelato che cerca di-…”
“Felicity, ho capito.”
Dannazione. Avevo di nuovo parlato a vanvera.
Dio, la sua risata continuava ad essere la cosa più bella che avessi mai udito. Sarebbe mai arrivato il momento in cui me ne sarei stancata?
Lo guardai prendere il cappotto che aveva abbandonato malamente su una sedia e dirigersi verso la porta. Fu nel momento in cui poggiò le dita sull’ottone della maniglia che sentii di nuovo il panico artigliarmi il petto. Di li a pochi istanti sarei rimasta sola con i miei pensieri, i miei incubi, i miei ricordi, e d’improvviso la certezza che non avrei superato la notte nella solitudine di casa mi pesò addosso come un macigno, piegandomi il busto e facendomi tremare le ginocchia.
“Oliver…” sussurrai mentre il respiro tornava a mancarmi.
Lui si voltò appena in tempo per vedermi scivolare sul pavimento. Priva ormai di ogni mia abituale inibizione allungati le braccia, un chiaro invito che lui colse al volo. Quando lui si chinò io fui pronta ad accogliere il suo calore addosso al mio. Trovai conforto nella sua schiena, sul suo torace, sulle spalle che accolsero il peso della mia vergogna, sulle sue labbra che sussurravano al mio orecchio che tutto andava bene. Nel calore di quell’abbraccio, tutto sarebbe andato bene. Mi tornò il respiro e il fiato nei polmoni.
Secondi interminabili passarono troppo velocemente, e altrettanto velocemente avvertii la libertà da quell’abbraccio confortante. Impedii alle lacrime di bagnarmi la faccia e mi preparai a lasciarlo uscire dalla porta e da quella serata da incubo. Ero pur sempre una donna adulta, non avrei dovuto concepire un comportamento simile. Erano passati anni dall’ultima volta che avevo avuto paura del buio, e di certo non avrei ricominciato proprio quella sera. Mi feci forza e rialzai il viso fino ad incontrare il suo, pronta a vederlo voltarsi e andarsene. Fu la mia voce a fermare lui e sorprendere me stessa, mentre gli ponevo una domanda con un coraggio che non sarei mai riuscita a trovare in condizioni normali.
“Ti va di fermarti qui, stasera?” chiesi.Oddio cosa diavolo mi è venuto in mente, pensai.
Vidi Oliver spalancare gli occhi dalla sorpresa, per poi mimetizzare una espressione che probabilmente considerava maleducata con un sorriso cordiale che non seppi decifrare.
“Felicity… non credo che sia una buona idea,