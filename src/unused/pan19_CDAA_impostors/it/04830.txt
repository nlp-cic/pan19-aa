e corriamo verso le scale, carichi di adrenalina e sicurissimi di vincere la battaglia.
Meniamo fendenti a destra e a manca, senza preoccuparci di prendere la mira, tanto le armi sono benedette, moriranno comunque.
Sento Simon gemere e mi volto verso di lui, preoccupata.
Mi fa un cenno con la mano: «Sto bene. Solo un graffietto, tranquilla. » lo vedo sgranare gli occhi e guardare dietro di me: «ATTENTA! ».

Mi volto velocemente e faccio appena in tempo ad abbassarmi.
Sento il sibilo di una spada sulla mia testa, e schivo per un pelo uno schizzo di sangue.
Per un terrificante attimo penso che sia di Simon, ma guardandolo meglio scopro che apparteneva a un vampiro, al quale il mio geniale fidanzato-non-ancora-Shadowhunter-ma-che-combatte-come-se-lo-fosse ha tagliato la testa.


Schiocco la frusta in aria, richiamando l’attenzione dei pochi superstiti: «Non mettetevi contro di noi! Avrete la peggio! Vi consiglio di restare nelle vostre stanze, domani, perché non avremo pietà! ».
Colpito e affondato.
Affranti e distrutti, voltano le spalle e salgono al piano di sopra.



Mi volto verso Simon sorridendo: «Wow. Complimentoni. Non ti facevo così bravo! ».
Ridacchia e mi dà un buffetto sulla guancia: «Lord Montgomery non vi delude mai! ».
Gli tiro un pugno alla spalla, facendolo sussultare: «Sta’ zitto! Dai, torniamo all’Istituto. ». 




***





Saliamo le scale ed entriamo in camera mia, sospirando e, a tratti, gemendo per il dolore. Simon si sfila la cintura con le armi e la butta a terra, imprecando: «Ma quanto cavolo è pesante quest’affare? ».
«Ah, caro mio, dovrai farci l’abitudine… vedrai quando, invece di una, porterai appese alla cintura tre o quattro spade angeliche! ».




«E pensare che dovevamo solo andare in avanscoperta per il raid di domani... Ci siamo quasi fatti ammazzare! ».
«No, ti sei quasi fatto ammazzare. È diverso. ».
«Isabelle, tu sei nata Shadowhunter, le battaglie per te sono all’ordine del giorno. Io non ho nemmeno bevuto dalla Coppa Mortale e non posso ricevere rune, quindi per me è ancora più difficile combattere! ».


«Dai, un po’ di pazienza, manca solo un mese alla cerimonia. Anzi, dato che mio padre è l’Inquisitore, potrei anche mettere una buona parola e far accelerare i tempi… ».
«Diamine, sarebbe fantastico! Potresti farlo? ».
«Lo farò di sicuro. Giuro su Raziel. ».

«Lo sai che ti amo, vero? ».
«E tu lo sai? Lo sai che anch’io ti amo? Più di ogni altra cosa al mondo? ».
«Sì beh, sei stata molto brava a fingere per sei lunghi anni. ».
«Dovrebbero consegnarmi l’Oscar. Non sai quanto è stato difficile. ». Inizia a tremarmi il labbro e mi salgono le lacrime agli occhi.



Simon si volta, imbarazzato: «Oh no. Non volevo dirlo, mi è scappato, scusami! ».
«No no. Non fa niente, è solo che… Non m’interrompere Simon. Fammi parlare per piacere. Devo togliermi questo peso dal petto una volta per tutte. ».





Lui annuisce, si siede sul letto e mi fa segno di fare altrettanto. Rifiuto, preferisco rimanere in piedi.



«Non ho finto per tutto il tempo. C’è stato un periodo, anche abbastanza lungo, in cui ho lasciato perdere. Era così strano vederti girare per casa e rifilarmi al massimo un’occhiatina, condividere le stesse mura, ma non lo stesso cuore.
Quando ricordavi e avevi gli attacchi di panico, ci mancava poco che non ne venisse uno anche a me.
Avevo paura. Molta.
Paura che tu ti ricordassi di noi due, e che poi io non avrei potuto darti tutto l’amore che meritavi.
Perché ho smesso di amarti, smesso di credere che, un giorno o l’altro, saremmo potuti stare finalmente insieme, senza che un brutto demone che si crede Enzo Miccio ci mettesse i bastoni tra le ruote. ».



Faccio una breve pausa, passandomi la lingua sul labbro inferiore.



«Poi, un giorno, mi hai chiesto di darti una mano con i compiti di latino.
E ho notato che, mentre ti spiegavo per la quinta volta la terza declinazione, tu non smettevi di fissarmi con sguardo sognante.
Solo allora ho ricominciato a nutrire qualche speranza.
Mi sono odiata, e mi odio ancora, per questo mio comportamento. Immagina che non fosse successo nulla che mi facesse aprire gli occhi. Tu comunque avresti ricordato che eravamo fidanzati, ma io ormai non sarei più stata neanche lontanamente capace di amarti.
Ma a volte il Fato è dalla nostra parte.
E gli sarò eternamente grata per avermi fatto incontrare Simon Lewis, il mondano un po’ nerd, con gli occhiali che gli ingrandivano gli occhi di tre volte, facendoli sembrare ancora più adorabili. Il vampiro Diurno che aveva paura di mordere e bere sangue. L’Ascendente che, invece di seguire un corso privato che lo avrebbe portato a diventare uno Shadowhunter a tutti gli effetti in meno