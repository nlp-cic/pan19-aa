occhi di Otabek che indugiavano su di lui, prima che il loro proprietario mettesse su un’espressione indecifrabile e rispondesse amabilmente all’uomo che gli porgeva il microfono.

Non era affatto giusto che potesse apparire così calmo, pensò Yuri tra una bestemmia mentale e l’altra, e non capiva perché i giornalisti dovessero far sempre le stesse domande, tanto lui rispondeva allo stesso modo praticamente da sempre.

«Di nuovo le mie più sentite congratulazioni, Signor Plisetsky! Ci dica: cosa ha intenzione di fare questa sera, dopo questa vincita?» chiese la donna, con un sorriso.

Yuri scoccò un’occhiata accanto a sé, dove Lilia strinse le labbra; Yuri riusciva a vedere la muta preghiera sul suo viso: Lilia non avrebbe sopportato qualche battuta a doppio senso, così scrollò le spalle. «Una doccia, per prima cosa!» enfatizzò la risposta indicandosi i capelli ancora umidi.

Lei rise, e disse qualcosa del tipo “allora non la trattengo!”, ma Yuri non la stava già più ascoltando.

 

***

 

Il viaggio in taxi dalla pista in cui si erano tenute le gare all’albergo fu la cosa più frustrante che Yuri riuscisse a ricordare e una volta arrivato alla propria camera, aprì la porta con una spallata gettando per terra la borsa con il cambio, le lame dei pattini stridettero, strisciando insieme. Aveva ancora qualche ora prima del banchetto finale e aveva tutta l’intenzione di trovare Otabek per poter utilizzare al meglio quel tempo.

Fu solo dopo pochi secondi che si accorse della lieve luce che veniva dal secondo ambiente, e da alcune voci incomprensibili e ovattate, probabilmente provenienti da un televisore.

Aveva una mezza idea di chi potesse essere, se la seconda borsa per terra era di qualche indizio, ma non ci volle sperare fino a quando, voltato l’angolo, non vide l’inconfondibile sagoma di Otabek stravaccata su una delle poltrone, con un’espressione annoiata mentre faceva zapping tra canali di cui non capiva niente a causa di quella strana lingua che parlavano lì in Austria.

La tempistica gli sfuggiva, prima di ricordarsi che come al solito, Otabek aveva affittato una moto per potersi muovere con più autonomia, inoltre non capiva come avesse fatto ad entrare in camera sua; era piuttosto sicuro di averla chiusa quella mattina prima di recarsi alla pista per allenarsi.

Non appena l’altro si accorse della sua presenza, sospirò di sollievo, spense la tv e gli si avvicinò. «Vi siete persi per strada?» gli chiese, ironico.

Yuri sbuffò. Doveva trattenersi ancora per un po’. «Divertente. Piuttosto come cazzo hai fatto a entrare?» replicò, il sopracciglio inarcato e il pollice che indicava la porta alle sue spalle.

Otabek fece le spallucce, un ghigno che gli si dipingeva sulle labbra. «Ho chiesto alla reception.» poi vide che Yuri lo stava fissando, scettico. «E ho detto che dovevo fare una sorpresa al vincitore dell’oro.»

«E ti hanno dato la chiave?» Otabek gli sorrise, tirando fuori dalla tasca la carta plastificata, il chip luccicava alla tenue luce dell’ingresso. «Non sei l’unico a sapere come ottenere ciò che vuole, Yura.»

E fu troppo.

Yuri coprì la distanza tra di loro in due lunghi passi, aiutato dalle lunghe gambe, e scostò la mano di Otabek; la carta finì da qualche parte per terra, ma gliene importava molto poco.

Non era il primo bacio che si scambiavano da quando si erano rivisti, ma era il primo che prometteva qualcosa di più, e Yuri si rese conto in quel momento quanto gli fosse mancato; gli mancava sempre, ma da quando avevano cominciato a chiamare amore quella cosa tra loro due, ogni tocco, ogni bacio, era diventato qualcosa di diverso e adesso gli mancava anche quello quando erano lontani.

Yuri sentiva ogni pensiero nella sua testa gridare di sollievo mentre lui si stringeva addosso ad Otabek e gli faceva reclinare il collo all’indietro, per poter aver maggior accesso alla sua bocca. Otabek si sollevò e gli strinse le braccia dietro la nuca, le mani che affondavano tra i suoi capelli finalmente sciolti e tiravano le ciocche, strappandogli già dei gemiti.

«Beka…»  ansimò, lasciando le sue labbra il tempo per prendere un po’ di respiro. Sentiva già il sangue affluire tutto verso il basso e la testa farsi leggera. Otabek teneva gli occhi socchiusi e aveva le guance arrossate, un rossore che si spandeva lungo il suo collo, a malapena visibile sulla pelle scura.

«Lo so.» gli rispose. Lo spingeva indietro con il proprio corpo, quasi arrampicandosi su di lui per non perdere il contatto tra le loro labbra.

Yuri non avrebbe mai pensato che esistesse qualcosa di più inebriante della sensazione di scivolare sulla pista, graffiare il ghiaccio con le lame, sentirsi senza peso, libero, bello; si sbagliava, si sbagliava di grosso e non era stato nemmeno facile scoprirlo, perché ci volle tempo. Perché all’inizio Otabek aveva deciso di aspettare, perché non voleva mettergli fretta. E, dio, Yuri l’aveva odiato per questo, ma non pensava che toccare il suo ragazzo sarebbe stato lo stesso se Otabek avesse acconsentito dalla prima volta che gliel’aveva chiesto. Era una droga, più di qualsiasi altra cosa nella sua vita; passare le dita tra i