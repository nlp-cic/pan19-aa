Dopo aver salvato Vince non ti sei più fatto sentire: non una telefonata; non una visita; come se non esistessi più per noi o, forse, come se noi non esistessimo più per te. È strano come, nonostante tu mi abbia tradito, io voglia ancora vederti.

Sei come un fratello per me, eri come un fratello, ma ora che non ti vedo più, ora che non ti parlo più, che non ti tocco più, ho capito perché, da quando sei entrato nella squadra, io mi sia allontanato da Letty.

Ti amo. Che strano sentirlo dire da uno come me, ma è proprio così.

 


Prego davanti al tuo cuore, 



chiedo di farti tornare, 



spero di stringerti ancora, 



grido e tremo. 


 

Mi sembra di essere in cella, lontano da tutto ciò che m’importa, da te.

Tra Mia, Letty, Leon e Jesse, non posso fare né dire quello che mi pare, perché loro ti credono un traditore e pensano sia giusto che te ne sia andato.

 


Vivo in una prigione, 



schiavo di mille catene, 



ora con queste parole, 



giuro amore. 


 

Vorrei poterti trovare, parlare, sentire. Vorrei stringerti a me e non lasciarti più, per sempre. Ti voglio con me, voglio che torni, voglio che mi rispondi.

 


Ti voglio adesso, 



e in ogni momento, 



non posso restare, 



sospeso fuori tempo. 


 

È vero, hai tradito la mia fiducia, ma io? Io ti ho voltato subito le spalle, quando tu hai rischiato di finire al fresco a causa mia, per scagionarmi.

Avrei dovuto seguirti, chiederti spiegazioni, non cacciarti via. Perdonami, ho sbagliato. Ma voglio trovarti, scusarmi, e stare con te, anche se dovessi rinunciare alla squadra per questo, e dirti che ti amo.

 


Ti chiedo perdono, 



per tutti gli sbagli, 



non sono un santo, 



so solo che ti amo. 



Guardami negli occhi, 



io ti amo. 


 

Sono ossessionato da te, e questo mi spaventa perché so come sono fatto e questa è la prima volta che mi succede, di provare un rimpianto simile.

Sto persino piangendo. Io, Dominic Toretto, piango per amore.

Rispondi, ti prego, ti imploro, torna da me o, almeno, permettimi di arrivare a te.

 


Prego la fine del pianto, 



chiedo l’inizio di un sogno, 



spero dall'alba al tramonto, 



il tuo ritorno. 


 

Ogni mattina, da quando te ne sei andato, da quando ti ho lasciato andare, vedo solo i tuoi occhi, splendidi e cristallini, feriti dal mio rifiuto per delle spiegazioni.

Ho il dubbio che tu abbia deciso di cambiare vita, lontano da me, e questo lo rimpiangerei per tutta la vita, perché sarebbe colpa mia, ma poi penso che tu non sia così pazzo di me da fare una cosa simile.

Ti amo, non smetterò mai di dirlo, anche se tu non potrai sentirmi.

 


Vivo pensando ai tuoi occhi, 



schiavo di dubbi e rimpianti, 



ora con queste parole, 



giuro amore. 


 

Voglio trovarti, prenderti e portarti via con me, lontano da tutti, solo per me, solo mio. Ti voglio con ogni fibra del mio corpo, sempre.

È come se il tempo si fermasse per me, quando non ti vedo; infatti mi sembra solo ieri che ti ho visto partire con la tua Supra.

 


Ti voglio adesso, 



e in ogni momento, 



non posso restare, 



sospeso fuori tempo. 


 

Perdonami, per ogni male che ti ho fatto, ma ora voglio solo trovarti, ti prego rispondi.

 


Ti chiedo perdono, 



per tutti gli sbagli, 



non sono un santo, 



so solo che ti amo. 



Guardami negli occhi, 



io ti amo.


 

<Pronto?> sento finalmente la sua voce.