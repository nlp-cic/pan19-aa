annuendo e salutandolo con la mano mentre si avviava per andarsene. Anche io me ne tornai al campus, e Craig mi ossessionò fino a quando non gli raccontai ogni singolo dettaglio di quello che non era avvenuto tra di noi. 

E, come mi era stato ordinato, giovedì  richiamai Alex, che mi propose di vederci al bowling più vicino. Oh, era da un  secolo che non andavo al bowling… sarebbe stato… divertente, probabilmente. Diamine non sapevo tirare una palla, non sapevo colpire i birilli… avevo paura di tirarmi la sfera sui piedi… però, se era il prezzo da pagare per rivedere Alex, lo avrei pagato più che volentieri. 

Alle otto e mezza in punto arrivai al campo da bowling, vedendo che Alex era già arrivato e mi stava aspettando. Di nuovo. Mi sentii parecchio in imbarazzo per quello, però, quando glielo feci notare, lui rise, passandomi un braccio intorno alle spalle. “Non preoccuparti, sono io che preferisco arrivare in anticipo così da non farti aspettare.” Sorrisi, apprezzando il calore della sua pelle attraverso la maglietta. Ci dirigemmo verso la cassa, prenotammo una pista tutta per noi, ci cambiammo le scarpe e cominciammo. Alex adorava questo gioco, aveva perfino una palla tutta sua. 

“si, avevo una piccola squadra quando andavo alle superiori, giocavamo ogni settimana, ho pure vinto un trofeo, una volta…” Un trofeo da bowling… incredibile, mi dissi mentre cercavo la sfera migliore per le mie inesistenti abilità e la tiravo, mandandola miseramente fuori pista. Invece lui, wow, faceva strike ogni volta. Ogni volta li buttava giù tutti. Sembrò notare il mio disappunto e mi fece un altro dei suoi sorrisi, avvicinandosi a me. 

“aspetta, dai, ti faccio vedere…” Mi fece prendere una palla un po’ più pesante delle altre, e si mise dietro di me, reggendola con una mano e tenendomi fermo il braccio. 

“vedi, devi riuscire a mandarla oltre il dosso, e poi fa tutto da sola… devi dare un giusto input di forza e poi…” Mi tirò il braccio all’indietro, il suo fiato mi solleticava delicatamente l’orecchio. “E poi molli…” Bisbigliò ancora, dandomi un colpetto e… mi mollai la palla sul piede. 

Io sono sempre stato una persona che guidava in maniera più o meno prudente, non superavo mai i limiti, anche perché l’unica macchina che potevo guidare era quella di Craig e se l’avessi rotta poi nessuno di noi avrebbe avuto una macchina, in ogni modo, io ero una persona che guidavo in maniera più o meno prudente… E passare il viaggio in macchina dal bowling fino all’ospedale assieme a lui mi fece ricredere su ogni concetto di prudenza e pregai, si pregai davvero, che se ne fossi uscito vivo non sarei mai andato a più di 35 chilometri l’ora. 

Perché la guida di Alex era selvaggia. Correva, bruciava semafori, faceva il dito medio mentre superava vecchiette… e se normalmente la strada bowling ospedale sarebbe durata dai venticinque minuti alla mezz’ora, noi ci mettemmo dieci minuti netti. 

Parcheggiò in stile Fausto e Furio, aprì la mia portiera e mi prese in braccio, letteralmente, trasportandomi con facilità fino al pronto soccorso. Lì mi abbandonò su una seggiola nella sala d’attesa e andò a prendere i fogli all’accettazione. 

Io nel frattempo decisi che era il momento di chiamare Craig e saltellai su un piede solo fino ad un telefono pubblico, cercai qualche quarto di dollaro e chiamai la segreteria del college, chiedendo cortesemente di passarmi l’interno di Cahn. Aspettai. Inserii un altro quarto di dollaro. Alla fine attesi talmente tanto che spesi in quarti di dollari l’equivalente di prendere un taxi andata e ritorno che finalmente sentii la voce del mio amico rispondere. 

“Ehi, bro, che succede, ti è morta la macchina e devo venirti a prendere?” “N... non esattamente, sono in ospedale e ho dei documenti da usare in camera… potresti portarmeli?” “Bro… come faccio… la macchina ce l’hai tu…” “Per favore, cerca di farmeli avere, sono importanti!” “Lo so, lo so… aspettami lì…” 

Misi giù la cornetta, sospirando e tornando al mio posto, zoppicando come un dannato. Alex aveva finito la compilazione delle carte, mi fece mettere un paio di firme e ora aspettavamo seduti uno vicino all’altro che mi chiamassero per farmi una radiografia al piede. Faceva talmente male che mi sembrava di svenire… ma Alex mi teneva stretta la mano, ogni tanto guardandomi e sorridendomi. 

“è colpa mia che ti ho messo in questo guaio… ma andrà tutto bene, te lo prometto. Mi ero quasi addormentato sulla sua spalla che arrivò Craig, accompagnato da una ragazza che masticava una gomma. 

“Ehi, bro, Smashley mi ha dato un passaggio… Ehi e lui chi è?” Mi raddrizzai sulla sedia e cercai di alzarmi in piedi, ma il piede rotto non me lo permise. Alex piuttosto prese le carte dalla mano di Craig e poi gli porse l’altra per salutarlo. 

“io sono Alex, l’ho accompagnato qui in ospedale perché… beh… è colpa ima se si è fatto male.”

“Mik, ma che