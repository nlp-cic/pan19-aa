e vai» esclamò, accennando con la mano ad un tavolo poco distante. Non avrebbe voluto arrivare a cacciarlo sbraitando, per non sollevare sospetti su di sé.
Fortunatamente il Goblin non si trattenne oltre: fece come gli era stato ordinato e tolse il disturbo.
Hellscream emise un sospiro di profondo sollievo e non appena l'uscio si fu richiuso si affrettò a togliersi i pantaloni e lasciarli cadere a terra. Con i soli boxer indosso prese di nuovo in mano la lista degli impegni e si mise a leggerla di persona. Così pareva quasi ancor più pesante di quanto gli fosse sembrata letta dal suo assistente.
Storse le labbra in una smorfia mentre consultava la lista, scorrendo i vari impegni con l'indice, quindi iniziò a riflettere a voce alta: «Se... riuscissi a risparmiare un po' di tempo su quegli odiosi documenti e accelerassi un po' il discorso ai sol... no, devono capire che io decido chi vive e chi muore, allora devo per forza andare di fretta al cantiere. Sì, non c'è altro modo...».
Intanto Malkorok era uscito silenziosamente dal bagno e gli si stava avvicinando alle spalle. Si fermò tuttavia nel sentirlo dialogare con sé stesso. Invero non era la prima volta che capitava, però non l'aveva mai fatto a voce tanto alta.
Garrosh per contro non si era accorto di niente e continuò tranquillo nel suo sproloquio: «A questo punto posso riuscire a guadagnare abbastanza vantaggio da ordinare che la cena sia preparata in anticipo e poter tornare in camera da letto quasi un'ora prima!».
L'ultima parte della frase fu un continuo crescendo del tono di voce. Garrosh arrivò praticamente ad urlare in tono di trionfo le ultime parole.
«È un vero peccato che tu abbia così tanto da fare» esclamò Malkorok all'improvviso, cogliendo il Capoguerra completamente alla sprovvista.
Quest'ultimo sobbalzò mentre si girava di scatto verso l'Orco Roccianera ed una sfumatura d'imbarazzo gli colorò le guance marroni: aveva davvero ascoltato tutto il suo monologo?!
Si sarebbe trattenuto dal parlare a voce alta se l'avesse sentito uscire dal bagno.
«Eh?» riuscì solamente a dire in risposta alla precedente affermazione dell'altro.
Il capo dei Kor'kron si avvicinò ancora al Capoguerra prima di dire: «Temo che dovremo rimandare quella sessione di fisting che ti avevo proposto».
La delusione sul volto di Garrosh fu subito palese: aveva sperato di poter avere un po' più di tempo quella mattina per poter stare insieme alla sua guardia del corpo un poco più a lungo.
Un grugnito di stizza sgorgò dalla gola di Hellscream mentre sbatteva con rabbia un pugno sul tavolo vicino a lui: era il Capoguerra dell'Orda ma non poteva fare quel che gli pareva quando più gli aggradava.
«Stasera?» domandò con una punta di speranza nella voce. Malkorok non sempre dormiva con lui e spesso e volentieri lo faceva solo se vi era una valida motivazione, come una bella scopata.
L'Orco Roccianera parve pensarci su per qualche momento, come se stesse davvero ponderando l'ipotesi di rifiutarsi. Garrosh accarezzò l'idea di affibbiargli un pugno per costringerlo a dargli la risposta che voleva.
Dopo quella che all'Orco Mag'har parve un'attesa interminabile, finalmente l'altro disse: «E sia, per stasera. Riuscirai a resistere fino ad allora?».
Il figlio di Grommash sbuffò sonoramente, sollevando il mento tatuato con aria sprezzante.
«Certo che posso resistere. Per chi mi hai preso, Malkorok?» sbottò, aspettandosi una risposta a tono dal parte del suo compagno che però non arrivò mai.
L'Orco Roccianera andò a recuperare i suoi vestiti e le placche della sua armatura, che come per i pochi e semplici indumenti di Garrosh erano stati sparsi in giro per la stanza dalla foga del loro ardore la notte avanti.
Il Capoguerra lo guardò coprire un pezzo alla volta il suo fisico atletico e robusto con enorme dispiacere. Non riusciva a distogliere lo sguardo da quello spettacolo. Era come in trance.
Fortunatamente per lui, il capo dei Kor'kron si accorse - seppur per sbaglio - della cosa. Essendo il suo più fedele seguace, era suo preciso dovere assicurarsi che Garrosh non tralasciasse i suoi.
«La riunione inizierà tra poco» fece presente Malkorok, muovendosi in maniera da interrompere il contatto visivo diretto del suo partner.
Quest'ultimo si riscosse e tornò bruscamente in sé. Realizzò con un leggero scarto il senso delle parole del compagno e passò da completamente immobile al muoversi freneticamente per la stanza in un batter d'occhio.
«Sì, lo so!» ringhiò mentre si tratteneva in alto i pantaloni con una mano in attesa di trovare il suo cinturone.
Malkorok sapeva bene che stava cercando di apparire perfettamente in grado di gestire se stesso e i suoi impegni; tuttavia era anche consapevole che non lo era affatto, almeno in quel momento. Il suo cervello era impegnato in ben altro tipo di pensieri.
Malkorok era in un certo qual modo compiaciuto di essere la causa di tanta distrazione.
Garrosh riuscì a ritrovare le parti mancanti del suo parziale abbigliamento quotidiano e finì di prepararsi alla velocità della luce.
Uscì per primo, allontanandosi velocemente e scendendo le scale diretto verso la sala riunioni. Sperava di non essere in ritardo, perché sarebbe stato decisamente disdicevole.