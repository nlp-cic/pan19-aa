, interrotto dalla voce di Cullen e da quella dell'uomo... entrambi la chiamarono per nome. Aprì gli occhi, cercando di mettere a fuoco il viso davanti a lei: vide la cicatrice sul labbro, gli occhi ambrati analizzarla... si era addormentata sulla sua spalla! Appena realizzò l'accaduto, si ritirò di scatto e arrossì. “O-oddio, mi dispiace... m-meglio che vada a l-letto.” Volse il suo sguardo dall'altra parte, concentrandosi su qualcosa che non fosse il viso del suo docente. Dal canto suo, l'altro rimase interdetto per qualche secondo, chiedendosi curioso chi fosse questo “comandante”, seppur il titolo gli tornasse in qualche modo familiare. “Ehi, non è successo nulla...” biascicò, stiracchiandosi e sbadigliando per la stanchezza. La ragazza si portò una mano alla fronte. “Io... mi dispiace. Volevo finire d-di rivederlo” mormorò, alzandosi e barcollando un poco. “B-buonanotte, professore...” disse infine, alzandosi per dirigersi in camera da letto. “Sarà per un'altra volta, dai. 'Notte.”

Il suo sguardo seguì la figura di Lehira, scivolando sulle sue morbide curve. Scosse la testa, stupito dalla sua stessa sfacciataggine e si stropicciò gli occhi. Aveva parecchio sonno. Dopo aver indossato un pigiama, si mise sul divano, appoggiando la chioma bionda sul bracciolo e inspirando a pieni polmoni il profumo floreale di Trevelyan.

 

Yes, "Cullen rocker version" really exists. Click here to see the amazing draw made by Elyhumanoid.

Il sogno di Lehira, quella notte, fu più che vivido: una mano sotto il suo mento, il fiato caldo lungo il suo collo... poi una luce rossa – di nuovo quell'orrendo mostro. L'uomo che aveva chiamato “comandante” qualche ora prima era ora davanti a lei, con la spada sguainata, pronto a difenderla. “Scappa!”

Si svegliò di soprassalto, madida di sudore e con il cuore a mille. Perché quegli incubi tornavano a tormentarla? Mentre cercava di prendere fiato, si voltò per guardare la sveglia... le sette di mattina. “Cazzo!” borbottò. Avrebbe dato una mano per dormire come si deve... si alzò, indossando il vestito bianco e blu della sera prima, per poi uscire allo scoperto. Si sarebbe messa in un angolo e avrebbe studiato tutto il pomeriggio, molto probabilmente, visto che l'esame era sempre più vicino. Quando arrivò in salotto, trovò il professore ancora nel sonno, senza occhiali e con i capelli decisamente spettinati... era un bel vedere. Deglutì, camminando e pregando che non si svegliasse, mentre si dirigeva in cucina. Basta, Lehira, pensò fra sé e sé. Ci manca solo che ti prendi una cotta per il tuo professore.


                                                                      


Cullen mugugnò nel sonno; una mano era poggiata sulla sua pancia, l'altra penzolava giù dal divano. Dorian invece era sveglio da un bel po' e quando vide Lehira arrivare le camminò incontro, seguendola sino alla cucina e affannando per il caldo. Il cane indicò con il muso una ciotola in plastica nella quale il biondo era solito versargli l'acqua, e così fece anche la studentessa, sorridendo all'amico peloso. “Ciao piccolo!” sussurrò, facendogli un piccolo grattino – non amava toccare il pelo degli animali, ma una coccola non gliela avrebbe levata nessuno. L'altro, nel frattempo, ancora vagava nel mondo dei sogni. Fece per mettersi a pancia in giù, ma nel farlo rischiò di cadere. Aprì gli occhi a fatica quando il suo braccio toccò terrà e sbadigliò, per poi richiudere gli occhi. Inspirò, percependo ancora qualche lieve nota floreale: violetta, rosa, fresia...

Lehira si lavò le mani e si versò un po' da bere: fare colazione senza il padrone di casa sarebbe stato scortese e lei non era in grado di preparare una colazione decente, figurarsi senza svegliarlo. Si mosse silenziosamente verso lo studio, dove prese il libro di storia e cominciò a ripassare. Al contrario di quello che pensava, il professore aveva l' udito fino e si svegliò, seppur ancora molto rintontito e non conscio che a farlo destare fosse stata proprio la mora. Si alzò dal divano e camminò pigramente sino al bagno per sciacquarsi e cambiarsi, dopodiché andò in cucina e vide il golden retriver abbeverarsi. Lo accarezzò e guardò la ciotola con fare interrogativo – doveva essere stata lei. Sorrise e andò a cercarla; la trovò nello studio, intenta a leggere. Si appoggiò allo stipite della porta, osservandola. “Ehi...buongiorno.” La sua bocca era ancora impastata dal sonno. Lei sobbalzò, colta di sorpresa. “B-buongiorno!” squittì, chiudendo di scatto il testo. “Hai fame?” domandò il biondo. “Se vuoi studiare hai bisogno di un po' di carburante” mormorò a bassa voce, grattandosi una guancia ricoperta di barbetta bionda e incolta. Lehira rimase qualche istante a guardarlo, poi concentrò i suoi occhi sulla copertina colorata. “Oh, sì. Solo che... n-non volevo disturbarla.” Giocò un po' con una ciocca ribelle che le era sfuggita dalla coda: non se la faceva sempre, se non quando studiava. Cullen si passò una mano fra i capelli biondi, distratto