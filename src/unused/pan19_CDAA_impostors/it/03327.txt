per un braccio e lo tirò in piedi. Robin pensò che avrebbe dovuto combattere, cercare di liberarsi e fuggire, ma non riusciva a staccare gli occhi dalle macchie scure sulle pietre del pavimento: sentiva freddo, la nausea gli stringeva lo stomaco e non era certo di riuscire a restare in piedi da solo.- Abbiamo catturato Robin Hood! - Disse uno dei soldati, incredulo.- Portiamolo nelle segrete e avvisiamo subito Sir Guy. Muoviti, Hood!La guardia lo strattonò e Robin fece un passo incerto, poi chiazze nere iniziarono a danzargli davanti agli occhi e sentì che le ginocchia non lo reggevano.Devo fuggire. Pensò, poi sprofondò di nuovo nell'oscurità.Guy si svegliò di soprassalto sentendo battere alla porta.Si guardò intorno, atterrito, aspettandosi di vedere qualche visione sovrannaturale che incombeva sul suo letto, qualche spettro oscuro in attesa di trascinarlo all'inferno, ma la sua stanza non aveva nulla di diverso dal solito, a parte la lanterna accesa sulla mensola del camino.Quando bussarono di nuovo, Guy si rese conto che in quel rumore non c'era nulla di spettrale.- Cosa c'è?! - Gridò, alzandosi a sedere sul letto e strofinandosi gli occhi con le mani. Aveva dormito un po', ma si sentiva ancora stanco.- Signore, dovete venire subito! Abbiamo catturato Robin Hood!Guy si precipitò ad aprire la porta e il soldato che aveva bussato sussultò per la sorpresa.- Cosa hai detto?!- Robin Hood è nostro prigioniero, signore. Io e Harold lo abbiamo trovato in una delle stanze vuote.Guy lo fissò, incredulo: aveva cercato di prendere il suo nemico in tutti i modi e Hood gli era sempre sfuggito, come potevano esserci riusciti due dei suoi soldati? Se non si sbagliava, quei due non erano nemmeno tra i più svegli e abili dei suoi uomini, come potevano avere avuto successo dove lui aveva sempre fallito?- Sei sicuro che sia proprio Hood?!Il soldato annuì, preoccupato per lo stato mentale del suo superiore: Gisborne sembrava molto nervoso e anche il suo aspetto era meno impeccabile del solito. I suoi abiti erano in disordine come se avesse dormito senza toglierli, aveva i capelli spettinati e ombre scure sotto gli occhi e tracce chiare di qualcosa che assomigliava alla farina sul viso e sui vestiti.- Andiamo, portami dal prigioniero. - Ordinò Guy, accennando a uscire dalla stanza, ma si fermò notando lo sguardo sconvolto del soldato. - Cosa c'è?- Non mettete gli stivali, signore?Guy lo guardò per un attimo, dandosi dell'idiota.- Aspetta qui. - Disse e richiuse la porta in faccia all'allibita guardia.Guy si appoggiò per un attimo all'anta di legno e fece un respiro profondo.Cosa gli stava succedendo? Lui era sempre così attento a non rendersi ridicolo davanti ai suoi sottoposti e ora si era appena comportato come un pazzo furioso.Possibile che tutta quella storia di anime inquiete e spettri vendicativi lo avesse sconvolto così tanto? Ma forse era semplicemente stanco.In due giorni aveva dormito solo poche ore e si era scioccamente lasciato impressionare dai racconti dei popolani superstiziosi, ma ora doveva ritrovare la calma o avrebbe rischiato di farsi ridere dietro da mezza Nottingham.Si affrettò a infilare gli stivali e a rimettere in ordine i vestiti, poi raccolse da terra la cintura della spada e se la allacciò in vita.Riaprì la porta e fece cenno al soldato di fargli strada. L'uomo annuì, un po' più tranquillo nel vedere che Gisborne sembrava tornato a essere quello di sempre e si incamminarono verso le segrete.- Come siete riusciti a prenderlo? - Chiese Guy, poco prima di arrivare alle celle. Era stato in silenzio per tutto il tempo senza decidersi a fare quella domanda perché non voleva dare al soldato l'impressione di essere rimasto troppo colpito dalla cattura di Robin Hood, ma alla fine la curiosità aveva avuto la meglio e Guy voleva sapere come avevano fatto due guardie incapaci ad avere successo dove lui aveva sempre fallito.Il soldato impallidì leggermente.- Non lo abbiamo preso, signore. Lo abbiamo trovato.Guy si accigliò, perplesso.- Trovato?- Sì, Sir Guy. Si era nascosto in un angolo e non aveva nemmeno la forza di muoversi.Il soldato si fermò davanti alle scale che portavano ai sotterranei, senza accennare ad andare oltre..Gisborne lo guardò, chiedendosi perché si fosse fermato e l'uomo porse le chiavi delle segrete a Guy.- Signore, fatemi pure frustare se volete, ma non andrò oltre.- Cosa c'è, lo hai catturato e ora hai paura della vendetta di Hood?- No signore, non di Hood.- E di cosa allora?- Del diavolo.- Di che idiozie stai parlando? Perché dovrebbe esserci il diavolo nei sotterranei?!Guy rimproverò il soldato, cercando di ignorare il fatto che se il diavolo avesse deciso di stabilirsi al castello, quello era proprio il posto in cui si sarebbe trovato di più a suo agio. Quello e lo studio di Vaisey.Il soldato rabbrividì.- Hood era ferito, signore, deve essere stato attaccato dallo stesso mostro che ha ucciso William e che ha aggredito lo sceriffo!- E allora?!- Potrebbe essere posseduto, signore.Guy strappò le chiavi della cella di mano al soldato.- Non dire idiozie! Se sei così codardo torna a fare il tuo lavoro,