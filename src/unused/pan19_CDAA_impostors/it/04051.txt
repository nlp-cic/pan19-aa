una risposta. La logica dello scimpanzé era inattaccabile: se la sua "furia" si fosse di nuovo impossessata di lui, sarebbe diventato un'arma nelle mani di Mojo. A prescindere dalla sua volontà.

Quando Donnie capì tutto questo, cercò disperatamente di trovare una soluzione. «Tu non farai…» provò a dire, anche se sapeva che tutto era inutile. Balbettò: «Non sono pazzo. Non sono pazzo…»

«Sbagliato! La risposta giusta è: sì, tu sei pazzo! Malato di mente, o fuori di te, poco importa quale sia la descrizione corretta, il concetto rimane!» Mojo Jojo disse trionfalmente. «Ti suggerisco di riposare… dopotutto, domani sarà un giorno duro per te!»

Il malvagio primate rilasciò una lunga e crudele risata mentre lasciava la stanza di controllo e sparì dalla vista di Donnie. In preda all'ira, il ragazzino urlò e iniziò a prendere a pugni il pavimento sotto di lui, in un tentativo disperato di fuggire. La sua non era però la rabbia cieca che lo aveva spinto a combattere contro le Powerpuff Girls in precedenza… era una rabbia triste, rotta da numerosi singhiozzi e dalle lacrime. Nonostante tutto questo, Mojo Jojo aveva pensato anche a questa possibilità, e Donnie finì solo col farsi male alle mani. Il pavimento dove si trovava la gabbia energetica era stato rinforzato con una combinazione di acciaio comune e fibre dell'unico metallo in grado di tener testa alla forza di un puff: duranio.

Donnie continuò imperterrito a prendere a pugni la superficie sotto di lui, finché il dolore nei suoi pugni divenne troppo forte per essere tollerato. Alla fine si lasciò cadere sul pavimento e guardò le sue mani, oramai diventate rosse per il sangue che usciva dalle varie ferite.

Ignorò il sangue e fissò le barre energetiche sopra di lui. Il suo pianto esplose in una serie di urla e il ragazzino lasciò che l'angoscia prendesse il controllo.

"Pazzo. Mojo ha ragione… non sono più in grado di controllarmi, e non posso fare nulla al riguardo. Resterò così per sempre… e finirò per aiutare questa scimmia a sconfiggere le ragazze… è colpa mia… solo colpa mia…" pensò, mentre il pianto rallentava poco a poco.

Restò sveglio per circa un'ora prima che la stanchezza fosse in grado di avere la meglio sul suo stato d'animo e cadesse nel sonno, nonostante la gabbia elettrica che continuava ad illuminarlo ed emettere rumori elettrici.

Riguardo al materiale che ho citato nella sezione finale di questo capitolo, penso di dovere una spiegazione al lettore italiano. Il Duranio (Duranium) è un concetto partorito dal fandom delle Powerpuff Girls (almeno credo, non so se sia stato ispirato da altri concetti con cui condivide il nome) e risale ai primi anni 2000, quando il cartone originale era ancora in televisione. In sintesi, è l'unico metallo esistente in grado di essere abbastanza affilato da poter tagliare la pelle di chiunque sia un puff/ruff, e allo stesso tempo è anche uno dei pochi materiali che possono sostenere la forza di chi sia dotato dei loro poteri. Le sue caratteristiche e limiti variano molto da autore e autore e nel mio caso lo vedrete ancora in azione, ma sempre in un ruolo minore. È più che altro un plot-device utile a costruire determinate scene e a limitare l'aura di invincibilità dei puffs.

«Oggi bambini inizieremo con un po' di storia! Chi mi sa dire qualcosa riguardo gli antichi romani?»

Sorprendentemente, ci fu più di una mano alzata tra i piccoli presenti all'asilo di Pokey Oaks. La Signora Keane sorrise e decise in modo casuale chi dei bambini potesse avere la parola. Tuttavia, vi era un fatto che era sfuggito alla maestra: Blossom non era compresa tra i vari bambini che si erano mostrati apparenti conoscitori dell'antica civiltà romana.

La ragazzina non stava neppure ascoltando il fortunato bambino che aveva già iniziato a raccontare alla classe del suo viaggio a Roma e a descrivere il Colosseo che aveva avuto modo di ammirare. Lo stesso valeva per Bubbles e Buttercup. Le tre bambine mossero gli sguardi per la classe, passando in rassegna oggetti e persone: la signora Keane, il ragazzino che stava parlando, il telefono rosso per le emergenze, le finestre, il telefono…

Bubbles non riuscì più a contenersi. «Mi chiedo dove potrebbe trovarsi ora Donnie…»

«Spero per lui che sia molto lontano, o dovrà affrontarmi di nuovo…» Buttercup commentò, stringendo i pugni.

Blossom stava per rimproverare le sorelle e dire loro di fare silenzio quando il telefono squillò. Le tre ragazzine furono così veloci che quando il bambino fermò il proprio discorso in seguito al trillo, esse erano già pronte sopra alla cornetta. Come di solito accadeva, Blossom rispose alla chiamata.

«Sì, sindaco? …un robot gigante sta attaccando il Municipio?» Blossom tutto si aspettava tranne questo. «Ne è sicuro, Sind-» dalla cornetta si udì una detonazione, «…va bene, Sindaco, ci pensiamo noi!»

Dopo aver chiuso la chiamata, Blossom fece un segno alle sorelle, le quali risposero un cenno affermativo. Quindi, disse velocemente, «Problemi in città, signora Keane!»

«Va bene, ragazze, siete libere di andare. Buona fortuna!» rispose la maestra con un tono tranquillo.