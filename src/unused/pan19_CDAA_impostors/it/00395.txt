una bacchetta in più era pur sempre una bacchetta in più. Theodore Nott, Pansy Parkinson, Blaise Zabini, Marcus Flitt. A Harry piaceva soprattutto Zabini. Sentiva di potersi fidare di lui, dei suoi modi pacati, della sua ragionevolezza. O era una figlio di puttana particolarmente bravo a manipolare la gente, oppure era uno dei migliori acquisti che Harry avesse fatto in previsione della guerra.

- Che è successo. – chiese Harry, monocorde.

Ogni giorno c’erano pattugliamenti o sortite. Ogni giorno una manciata delle persone che amava andava là fuori per capire cosa diamine stesse architettando Voldemort con i suoi scagnozzi. Aveva perfettamente senso, era la base di una strategia che sperasse di avere un minimo di successo. Ma poi, questi compagni che ritornavano dalle sortite andavano a fare rapporto da lui. Certe volte i loro racconti duravano delle ore, e anche questo era perfettamente normale. Solo che Harry aveva la nausea di sentir parlare sempre di Voldemort e di Mangiamorte. Per non parlare del fatto che sentire con le proprie orecchie quanto i suoi amici avessero rischiato per procurarsi quei pochi brandelli di informazioni lo faceva sentire ancora peggio.

- Siamo arrivati fino a Liverpool. – attaccò Baston. – E credo che sia il caso di andare più giù ancora. Abbiamo scovato un pub nel quartiere magico, dove loro si incontrano abitualmente. Si chiama “Red Dragons”. –

- Per i Liverpool Red Dragons, immagino. –

- Già. Ma non è un circolo di Quidditch. I Mangiamorte vanno e vengono tranquillamente, discutono dei loro affari, si bevono una Burrobirra e se ne tornano a casa come se niente fosse. –

Harry si massaggiò una tempia, impensierito. – Beh, questo è preoccupante. –

- Altroché se lo è. – gracchiò Marcus Flitt, comparendo quasi dal nulla alle spalle di Baston, con la sua scopa ancora in mano. Hermione sussultò, riprendendo bruscamente la lettura del manuale di pozioni su cui aveva finto di essere concentrata fino a quel momento.

Flitt non le badò. Scostò una sedia con un piede e ringhiò: - Ti ho sentito che mi davi del deficiente, Baston. A buon rendere. –

- Se fosse stato per te a quest’ora saremmo polvere! –

- Già, ma se non fosse stato per me non avresti un bel cazzo da raccontare al tuo Potter, adesso! –

- Ragazzi. – esalò Harry. – Per favore. Prima ditemi che cosa avete sentito, poi potete pure spaccarvi le scope sulla testa. –

Marcus grugnì, mentre Baston esibiva una smorfia compiaciuta, come se Harry avesse dato ragione a lui nel contenzioso. Si ricompose, cominciando a riferire per filo e per segno quello che avevano sentito.

- Siamo entrati nel pub fingendoci degli avventori qualunque. La brutta faccia di Marcus ci è servita a passare inosservati, così ci siamo messi a bere qualcosa e a fare qualche commento sui gagliardetti appesi ai muri. –

- Il barista non doveva essere molto intelligente. –

- Ci puoi scommettere. Non so come ho fatto a tenere nascoste le mani che mi tremavano, ma seduti vicino a noi c’erano tre tizi che parlavano a voce un po’ troppo alta. –

- E che cosa dicevano? –

- Che il Signore Oscuro è a Londra. – intervenne Flitt. – E anche tutti i pezzi grossi. Un paio di volte hanno nominato una Dimora. La chiamavano semplicemente così, nessuna indicazione precisa. Però deve trovarsi a Londra, e se lui è ancora laggiù significa che quelle che si trovano da queste parti sono solo avanguardie. –

- Sta saggiando il terreno. – calcolò Harry. – Come stiamo facendo noi, del resto. –

- Sei soddisfatto? –

- Nemmeno un po’. Sono incazzato nero che quel vigliacco non voglia farsi sotto, ma a pensarci bene è meglio così. Se non osa attaccare Hogwarts, significa che tutti i rifugiati sono al sicuro, qui. –

- Per ora. – osservò Oliver. Nemmeno lui sembrava troppo contento.

In quel momento, Hermione, che era rimasta per tutto il tempo ad ascoltarli in silenzio, chiuse il libro con un tonfo attutito.

- Harry? –

Harry alzò la testa verso di lei, che gli indicava con aria allarmata il corridoio. Il Patronus di Harry entrò nella sala fluttuando in silenzio attraverso la porta, e si fermò davanti al suo padrone con aria risoluta.

Per alcuni istanti, Harry studiò il cervo senza capire, rimbalzando con lo sguardo fra Hermione, Baston e Flitt. La bestia incantata schioccò gli zoccoli sul tavolo attorno a cui erano riuniti, senza produrre alcun rumore.

- Credo che voglia che lo segua. – disse Harry, cercando di trasformare le sue parole in una domanda per l’animale che, in risposta, arretrò verso la porta.

- Che succede? – fece Hermione, allarmata.

- Non ne ho idea, ma  sarà meglio che vada. Voi restate qui. –

Hermione fece per replicare, ma Harry estrasse la bacchetta dal suo mantello proprio in quel momento, per rassicurarla.

- Vado a dare un’occhiata. – disse, seguendo il cervo verso le scale. – Se ci fosse qualcosa che non va lancerò subito un segnale di pericolo. –

Fuori dal castello, l’aria era afosa e quasi immobile. Harry camminava a passo spedito