il dolce di una pesca matura e il brio di un limone appena raccolto. Avrebbe bevuto quel liquore ancora ed ancora solo per poter gustare quella meraviglia. Isabela lo guardava con il suo sguardo da gattina maliziosa “Lo chiamano Il veleno del Falco” disse ammiccando “Sapevo ti sarebbe piaciuto!” “Dammene ancora.” Dannata Rivaini. Prompt: Gusto Parole: 210    

 



 Giorni Migliori

Non riusciva a distinguere rabbia e dolore e non poteva distogliere lo sguardo da lui. Lo guardava e vedeva le lunghe giornate trascorse assieme, sempre alle calcagna di Hawke, ovviamente. Quella donna era una forza della natura e loro avevano la masochistica abitudine di seguirla senza fare troppe domande. “Come fa a convincere tutti a tuffarsi in questi progetti avventati?” Anders si lamentava spesso ma con poca convinzione e Varric difficilmente si lasciava sfuggire l’occasione per sottolinearlo: “Io probabilmente per noia, ma tu Biondino hai chiaramente una cotta per lei.” Prestando ascolto ai suoi commenti spesso il mago sospirava fissando Hawke con aria trasognata. "Non è carina?" Era un vero bambinone a volte. Ora di tutto quello cosa rimaneva? Il biondino tremava in attesa del giudizio che sarebbe dovuto arrivare proprio da lei. Quello sconsiderato aveva messo se stesso ed Hawke in una posizione impossibile. Varric non poteva togliersi dalla testa la dannata canzonetta che lui e il biondino avevano inventato e che, finché il mago era stato in sé, avevano cantato insieme al ritorno di ogni missione, ignorando le proteste dei compagni.   “Non ci tireremo indietro, non ci sentirai arrivare, ma quando infine avremo vinto ci vedrai festeggiare Non importa la paura, non importa più il dolore Tanto quando avrem finito potrem bere per ore. Ed ora togliti davanti o ti buttiamo in fondo al mare L’Impiccato già ci attende per andarci ad ubriacare!”   Prompt: Cantare insieme/condivisione Parole: 235    

 




L’invito


 “Varric Tethras?” Il nano rispose alla domanda con un sonoro rutto. Chi lo conosceva sapeva che non era solito lasciarsi andare a questo tipo di trivialità. Loro però non lo conoscevano anche se lui conosceva loro. Sapeva cosa volevano da lui, cosa cercavano e voleva che fosse chiaro da subito che non avrebbero ottenuto nulla da lui, almeno non tanto facilmente. I volti dei due soldati erano impassibili. Evidentemente nessuno rimane scosso sentendo un nano che rutta. La gente è davvero strana, Isabela lo faceva continuamente ed ogni volta calava il silenzio sull’Impiccato, tutti la guardavano sbalorditi. Non che lei rimanesse in nessun caso a corto di sguardi. Doveva tenere a mente che usare il rutto come provocazione è una strategia efficace solo per chi ha le tette e in quel caso funziona anche quando non è affatto una provocazione. “La cercatrice Pentagast vuole vedervi” “A quest’ora? Non si usa più invitare a cena o mandare dei fiori?” “E’ una questione di massima importanza dovete seguirci immediatamente” Le parole erano cortesi, ma i modi e soprattutto le intenzioni non lo erano, mentre uno parlava l’altro sembrava pronto a sfoderare la spada. “Bene portatemi da questa cercatrice, che non si dica che Varric Tethras è un nano che si lascia desiderare” Prompt: Ruttare Parole: 210    

Qualunque cosa fossimo prima, ora siamo l'Inquisizione.

“Puoi prendere un fuoco ed accendere i sogni di chi ti sta intorno 
Puoi aprire la mano e raccogliere tutti i colori del giorno 
Puoi fare un castello con legni spezzati e barattoli rotti 
Puoi trovare una stanza grigia e riempirla del blu della notte” 


Coi piedi per terra, Modena City Ramblers


 

 


Leggere i pensieri


L’elfa era vicina al lago ghiacciato, se ne stava spesso da sola fuori dalle palizzate, Varric non avrebbe saputo dire cosa in effetti la trattenesse dal fuggire.

Vedendolo sguainò i pugnali ma si limitò ad osservarlo diffidente. Aveva la ferocia di una bestia affamata e anche l’aspetto, quell’elfa era tutta ossa.

“Ehi ragazzina, ti danno qualcosa da mangiare ogni tanto? Anche io sarei arrabbiato come te se morissi di fame!” L’elfa non si mosse ma Varric lesse un guizzo nel suo sguardo.

“Se prometti di non ammazzarmi, ti offro la cena. L’oste prepara un ottimo stufato.”

Lo sguardo dell’elfa si fece sottile. Fortunatamente non si lasciava spaventare facilmente, perché era sicuro che in caso contrario lei avrebbe fiutato la sua paura

“Che cosa vuoi da me?”

“Così su due piedi direi che mettessi via i pugnali, sono un poco inquietanti ed io ha lasciato Bianca a casa”

“Hai davvero dato un nome di donna alla tua balestra?

“E’ una balestra, non avrei potuto darle un nome maschile, sarebbe stato strano”

L’elfa rinfoderò le armi lasciandosi sfuggire un mezzo sorriso. Varric si sentì orgoglioso di sé, era un vero prodigio nel leggere le persone.

“Quando parli di lei, c’è sempre una nota di tristezza nella tua voce. Ti ricorda qualcuno che hai perso, o sei tanto solo da rimpiangere che non sia davvero una persona in carne e ossa?”

“Rispondo solo se mi accompagni in taverna”

“Visto quanto ci tieni a mangiare con me, direi senza dubbio la seconda.”

Varric rise e guardò di nuovo l’elfa negli occhi, non c’era più ferocia o paura. Dopotutto avrebbe potuto imparare ad