ne sarebbe stupito.

Hannibal le fece spazio con un “Prego, benvenuta,” per cui Will gli sarebbe saltato addosso in quello stesso momento.

Adorabile, semplicemente adorabile.

Giorgia aveva seguito le direttive e si era vestita in modo eccessivamente elegante. Anche questo toccò Will nel profondo in un modo stupido ma su cui era impossibile sorvolare.

Era come se attorno a lui si stesse costruendo un piccolo gruppo di persone che facevano e dicevano cose strane, ma che si apprezzavano a vicenda.

Si perse i primi scambi di battute tra i due e così quando sentì Giorgia pronunciare il nome Connor intuì che Hannibal doveva averle già detto di non badare a formalità.

“Ciao Alex!” Giorgia si rivolse a lui, mentre Hannibal prendeva dalle sue mani un sacchetto di carta con dentro presumibilmente un dono per gli ospiti.

Will pensò subito al lavoro che aveva perso, ai soldi che non poteva spendere…

“Ehi, visto che ti ricordavi la strada?” Will si offrì di prenderle il cappotto. Giorgia lo tolse girando su se stessa e guardandosi attorno.

“Sì, strano. Di solito mi perdo nelle vie del mio quartiere… Che bella casa avete…” commentò estasiata.

Will le sorrise; nel portare il cappotto all’appendiabiti scambiò un’occhiata con Hannibal che lo fece sentire al settimo cielo.

Loro erano la coppia che intratteneva l’ospite. Non solo Hannibal. Loro due.

Questo non era mai successo prima e Will avvertì insieme alla sua soddisfazione anche quella di Hannibal.

E lo sguardo complice appena intercorso fra loro era stato un commento silenzioso alla frase di Giorgia: se ti piace questa casa, avresti dovuto vedere quella di Baltimora.

Quello aveva detto Hannibal con gli occhi. Will non aveva mai provato prima questo senso di appartenenza, per motivazioni così minime ma importanti.

“Connor…” chiamò Giorgia voltandosi di scatto. Hannibal le prestò attenzione con quella bella espressione divertita che Will gli aveva visto fare molte volte. “Non so se Alex te l’ha già detto, ma ti ringrazio a nome dei miei colleghi. È girata la voce dei tuoi tentativi di mediazione solo giorni dopo il nostro licenziamento, altrimenti ti avrei ringraziato personalmente tempo fa.”

“Nessun ringraziamento è necessario,” disse Hannibal sbottonandosi la giacca, “Non lo sarebbe stato in ogni caso, ma in questo, purtroppo, non si è raggiunto nemmeno il risultato sperato.”

Giorgia sventolò una mano, “Quello non ha alcuna importanza. Le brave persone raramente vengono ascoltate. L’importante è che continuino a parlare.”

Un nuovo sguardo di Hannibal obbligò Will a voltare la testa dall’altra parte e deglutire per non strozzarsi con la sua stessa saliva.

Non era tanto il commento di Giorgia, perché Hannibal era una brava persona quando la brava persona dentro di lui emergeva, ma erano le reazioni a Giorgia. Will le stava amando e un po’ si riconosceva nel genuino sgomento che Giorgia suscitava. E Hannibal non aveva ancora visto niente.

“Ad ogni modo quella tipa, la Erven,” continuò Giorgia, “Non dev’essere piacevole lavorare nello stesso ambiente. Mi dà l’idea di una che perde le staffe facilmente.”

“Non con tutti,” disse Hannibal.

Giorgia sorrise. Le mani ai fianchi e le gambe incrociate stonavano col vestito elegante, ma le davano molto più carattere di tutte le dame dell’alta borghesia solo incrociate alle feste che Hannibal soleva dare a casa sua.

“Immagino che non si permetta di dare ordini a te,” Giorgia socchiuse gli occhi scrutando Hannibal. “Devi incutere timore, serio serio come sei. La prima volta che ti ho visto pensavo mi avresti uccisa.”

Grazie al cielo Will non stava bevendo, perché esplose in una risata che riuscì a sedare solo pensando a parti di Giorgia servite come aperitivi alla prossima festa di Hannibal.

Sperò di non aver compromesso tutto il resto della serata con quello sfoggio di ilarità, ma quando guardò Hannibal tutto ciò che sentì provenire da lui fu sincero divertimento. Giorgia lo divertiva.

E non nel modo pericoloso e deleterio in cui lo avevano divertito Alana e Bedelia.

“Nel caso della Erven, il motivo per cui non sono nel mirino è solo la mia competenza nel settore, molto più vasta della sua,” commentò Hannibal, “Non ho alcuna intenzione di ucciderla.”

Will ebbe un brivido. Insopprimibile.

Dato dal fatto che Hannibal stava parlando di omicidio di fronte ad altri come se fosse assurda la sola idea dell’uccidere qualcuno.

Esattamente come faceva a Baltimora con Jack e con tutti gli altri.

Quello era il suo Hannibal, l’uomo che conosceva bene, la creatura da tenere a bada, il mostro.

E lo amava. Lo amava quanto amava l’Hannibal che si era rifugiato qui con lui, faceva il bibliotecario e non sapeva se toccarlo o no perché aveva paura di fargli del male.

“E come non ho alcuna intenzione di uccidere te, Giorgia,” sottolineò la voce calda dell’uomo subito dopo.

“Oh, lo so,” rispose Giorgia, “Altrimenti l’avresti già fatto quella sera in cui mi hai trovato al tavolo con Alex. Te lo confermo ora, credimi, Alex non mi interessa.”

Will allargò le braccia, ormai certo che fosse il suo gesto tipico in presenza di Giorgia.

Lei reagì aprendo le braccia a sua volta e sollevando le