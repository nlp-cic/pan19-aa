Scorgo qualche coltello inserito tra una fibbia e l’altra degli anfibi, due cinture per le pistole sui fianchi e altre nascoste tra i foderi che le girano intorno alle spalle. È quasi completamente ricoperta di sangue come i due uomini con lei.
Sorrido inconsciamente perché capisco di conoscerla.
Per un attimo riesco a distogliere lo sguardo da lei e portarlo sulla guardia, seduta contro il muro che tende una chiave a un ragazzo dai capelli ramati sicuramente più giovane di me di almeno un paio d’anni. Lui le sorride e gli colpisce il volto con un ginocchio, probabilmente rompendogli il naso o facendogli volare qualche dente.
Alice sbuffa sentendo l’urlo soffocato dal sangue. «Per favore Rev, contieniti fino a quando non ti darò ordine io di picchiare qualcuno. So che è difficile, ma sforzati una volta tanto.»
Il ragazzo fa spallucce e scalcia la guardia per poggiarsi al muro con le braccia incrociate. È completamente vestito di nero e sporco di sangue, abbigliato con anfibi, pantalone largo e una T-shirt come anche l’altro uomo più vecchio di me. Al pari della donna così diversa da come la ricordavo, entrambi hanno armi pronte all’uso ovunque.
Alice prende le chiavi dalla mano di Rev con forza e lo fulmina con lo sguardo, ma lui non è da meno. Gli dice che di questo passo un giorno lo farà fuori e apre le sbarre della cella.
«Dopo tutto questo circo vorrei tornare presto alla base per darmi una ripulita, dunque sbrighiamocela alla svelta. Sei tu Maika Raine? L’uomo che ha fatto fuori cinque militari di rilevata importanza oltre a non so quanti altri soldati semplici per raggiungere quei disgraziati? Se così non fosse penso che ti picchierei a sangue per la rabbia, non so.»
Rido e mi metto a sedere sul bordo del letto. «Sì, sono io la persona che stai cercando.»
La vedo deglutire e spalancare leggermente gli occhi. Penso che se potessi avvicinarmi sentirei il suo cuore battere più velocemente anche se non so perché dovrebbe. Si appoggia con la schiena alla parete della cella di fronte al letto e sorride guardando verso il pavimento, lasciando anche cadere la pistola che reggeva nella mano sinistra. Sembra sollevata, forse anche felice di sapere che mi ha trovato.
«Sai, Maika, ti ho cercato per anni.», dice continuando a tenere la testa bassa. «Davvero, non c’è stato giorno in cui io non abbia desiderato rivederti. Una settimana fa un mio sottoposto ha letto il tuo nome non so dove, in qualche database o giornale, dicendo che eri detenuto in carcere per omicidio.»
«Hai fatto tutto questo chiasso solo per vedermi? Spero di no.»
Lei solleva la testa e la scuote.
«Tu e Lansen mi avete salvato da morte certa quando altro non ero che uno scricciolo dolce e carino che ha perso i genitori pochi giorni prima in guerra. Se voi mi aveste lasciata sola, adesso non sarei qui a parlarti perché o mi avrebbero ucciso come hanno fatto con loro o sarei morta di fame. Vi devo la vita, e adesso ho la possibilità di ripagare il favore.»
A quelle parole sento il cuore salirmi in gola.
I ricordi di quelle settimane orribili tra la guerra e il caos immediatamente successivo, l’incontro con lei e Lansen e il nostro arrivo in orfanotrofio, la loro adozione seguita dalla mia fuga da quel posto sono vividi nella mia memoria come se fosse passato solo un giorno. Mai avrei pensato che uno di loro si sarebbe ricordato di me anche se abbiamo trascorso insieme mesi di inferno, e mai avrei creduto che lei, minuta e indifesa come poche altre cose, potesse arrivare così lontano e diventare tanto violenta.
«Alice… Stai solo perdendo tempo qui. Ho già avuto la mia vendetta, non mi importa di morire.»
«Ma io non ho ancora avuto la mia e ho bisogno del tuo aiuto.»
Mi alzo e le vado vicino, reggendomi in equilibrio poggiando una mano al muro. I suoi occhi verde smeraldo sono sicuri di quel che dicono e non accetteranno un eventuale rifiuto. È diversa, completamente diversa da prima, anche il suo profumo è cambiato: ora sa di polvere da sparo e sangue, un mix che in realtà non mi dispiace. Non è più la dodicenne che ricordavo e non so se rallegrarmene.
«Ero convinto sarei stato l’unico dei tre a desiderare vendetta. E di certo undici anni fa non avrei mai pensato tu volessi – e anche potessi, se permetti – entrare nell’esercito di…»
«Le persone cambiano.», mi interrompe subito mettendomi una mano sulla bocca. Non appena allontana le dita e lecco le labbra sento il sapore di sangue sulla lingua. «E io a differenza tua non ho fatto eccezione. Ti dispiace?»
Scuoto la testa anche se non ne sono convinto. Non la vedo da tanto e tutto quel che ho potuto osservare di lei è la sua mania omicida.
«Hai incontrato anche Lansen?», chiedo.
«Non ho idea di dove sia adesso né di cosa abbia fatto nella vita, ma ho cercato anche lui.»
«So che si è sposato da qualche mese con un futuro medico e lui è laureato o deve laurearsi in biotecnologie.» La vedo spalancare la bocca confusa. «Prima di finire qui dentro avevo ottimi informatori