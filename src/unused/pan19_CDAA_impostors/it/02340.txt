?”

“Un ragazzino mite. Forse anche cagionevole.”

“È del mio fratello di sangue che parli, Reek” sferza, ma gli scivola un sorriso involontario. Un altro sorriso grasso, tutto saliva e labbra, schiacciato contro il naso. “Non potrei mai desiderare il male di un mio fratello, né di mio padre, né di nessuno della mia famiglia.”

“No di certo, milord.” Reek lo sbircia di sottecchi, iridi castano scuro simili a punte di freccia tra le palpebre calate.

Oltre a chiamarlo milord, poi, Reek gli parla delle cose che conosce dei Bolton. Delle pelli dei nemici che scuoiano, delle camere di tortura che sonnecchiano nelle viscere del Dreadfort e da cui anche in tempo di pace sembrano provenire le urla. A Ramsay piacciono tal genere di dettagli. Gli piace sentir parlare dei suoi antenati e delle sue terre e del suo maniero. Sua madre gli ha sempre detto che ha gli stessi occhi di lord Bolton; Reek gli dice che è nobile come un lord e capace. Gli dice che il mondo è pieno di ingiustizie crudeli, che solo perché uno nasce in basso non vuol dire che ci sia destinato, che bisogna attendere che il frutto sia maturo per coglierlo.

“E in questo vedo che vuoi aiutarmi, Reek. E dimmi, quando sarò lord vorresti che facessi un lord anche di te? Magari che ti regalassi dei bei vestiti e i profumi che ti piacciono tanto?”

Ma Reek, che finge solamente di essere un idiota, scuote la testa. “Io sono un popolano, e i popolani non sentono il richiamo del sangue come i lord.”

Ramsay scopre ben presto quanto sia difficile insultarlo. Di solito ha sempre un modo per umiliare la gente, ma con Reek è diverso, perché Reek è uno di quei diavoli da sempre respinti e malmenati che l'accettano ormai d'abitudine.

“Mi porti una spada, ma scommetto che non sai usarla. Puzzi. Sai solo intrecciare i fiori e fare lavori da contadino. Mi ripugni come ripugni chiunque. Scommetto che nessuna donna ti ha mai toccato nemmeno con un dito.”

Questo lo ferisce, può vederlo. “Non ho mai voluto nessuna donna.”

“Sei un bugiardo, dovrei punirti per questo. I signori nei castelli puniscono i loro servi.”

“Puoi punirmi, se lo vuoi, milord.”

Ramsay vuole punirlo, ma vuole anche vederlo spaventato dall'idea. È così calmo. Non si dovrebbe essere tranquilli alla prospettiva di una punizione. “Ti faccio vedere io come si prende una donna” dice. Anche se non ha mai preso una donna vera, solo qualche ragazzina giù al villaggio, e mai nulla come quanto è accaduto con quella al ruscello. “Tu darai una mano.”

Reek lo sogguarda di nuovo, a modo suo, i piccoli occhi acuti di sghimbescio. “Il mio lord vuole una caccia?” chiede, attento a ponderare la reazione.

“Una caccia, sì. Ma senza animali.”

 

Cavalcano lontano, ed è tra le felci e i rovi che gli grattano le anche che scopa una donna per la prima volta, con le chiome degli alberi che chiazzano il cielo e Reek che le imbriglia le braccia. È una ragazza più che una donna, e non riesce a liberarsi tanto è di ferro la stretta di Reek. Ramsay gode della sua faccia inzuppata di pianto, della mano d'uomo che le tappa i lamenti contro la bocca; gode del proprio sudore accaldato e del gelo d'orrore della pelle di lei, respira terra brulicante e fogliame bagnato e il lezzo rancido del servo, pungente nell'aria.

Dopo aver lasciato il corpo ai corvi, lì sverso in mezzo al niente, il ventre di Ramsay ancora sussulta pieno di risa. Il giovane afferra Reek e lo spinge di peso a crollare per terra; ridendo del suo goffo inciampo, gli si pianta sopra a cavalcioni. È una cosa selvaggia, quella che prova, quel sentirsi leggero, quel sentirsi feroce. Saranno il cielo a volta, il vento, il sidro di mele che hanno trafugato dalle scorte del mulino. Sarà il petto del servo che gli si scuote sotto.

Gli ficca gli occhi in faccia, “Ho voglia di sventrarti,” ed è a metà tra uno scherzo e una dichiarazione, perché è la prima volta in tutti quei giorni che Reek è agitato dalle sue minacce, che sta lì tutto vibrante e geme piano tra le labbra. Sembra allungare il collo verso di lui, quasi a suggerire...

Sembra che chieda pietà, pensa Ramsay. Sembra un morente che invochi dell'acqua. Mentre la fotteva, Reek lo guardava fisso coi suoi occhi puntuti come frecce. Ramsay non è mai stato guardato così. “Sei disgustoso” ansima. Viene fuori in un sussulto d'aria involontario. Pressa le ginocchia al suolo, si avvicina di più e di più. “Sei...” E alla fine si avvicina troppo.

 

Cavalcando indietro, a Ramsay sembra ancora di sentirsi sulla bocca le sue labbra screpolate, sottili come fessure, quelle che Reek gli ha offerto e che lui si è preso

(quelle che Reek gli ha spinto contro, soffocandogli le parole come ha fatto la sua mano con le urla della ragazza).

 


Gli amanti


 


"Tu non sei un uomo, tu sei nato nel marciume del bagno,