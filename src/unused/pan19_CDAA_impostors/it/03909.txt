Irene. Lei pensava che Sherlock sarebbe andato a chiederle di rompere l’incantesimo, accettando di diventare il suo amante, o qualsiasi cosa lei avesse voluto, pur di mettere fine alla maledizione. Sherlock non lo ha fatto. Ora, Irene sta cercando di catturarli, forse persino di ucciderli. Come ti ho detto, nessuno sa davvero cosa passi per la testa di quella strega.”

“Il fratello di Sherlock non sta facendo nulla, per salvarli?”

“Non pensare che il maggiore degli Holmes sia indifferente alla loro sorte. Mycroft può non approvare la scelta di Sherlock, ma ama profondamente il fratello e farebbe di tutto, pur di saperlo al sicuro e felice. Anche lui, però, si deve muovere nell’ombra. Sta cercando di raccogliere prove contro Irene, ma deve stare attento a non essere scoperto. Potrebbero accusarlo di voler proteggere uno stregone, per riavere il fratello, e sarebbe la fine del suo potere a corte. Persino il re dovrebbe abbandonarlo al proprio destino, malgrado abbia piena fiducia in Mycroft. I giochi di potere sono complessi e difficili da capire, per chi non ne sia coinvolto. È stato Mycroft che ha fatto credere a tutti che il dolore per la triste sorte dei miei amici ed il tradimento di John mi abbiano fatto impazzire, facendomi scappare da Londra. In questo modo, nessuno sospetta cosa io stia facendo, veramente. Mycroft stesso mi ha consigliato questo posto, per i miei studi. Mi procura ogni tomo che trova, che pensi mi possa aiutare, ed il cibo con cui mi sostengo.”

“Hai scoperto qualcosa?”

Un sorriso sornione illuminò il volto del medico: “Forse. Devo solo convincere Sherlock a darmi fiducia.”

Mary lo fissò. Pensava che non sarebbe stato semplice convincere il cavaliere a fidarsi di qualcuno, soprattutto perché quel qualcuno lo aveva già tradito. Il lupo ululò di nuovo. Era sempre più vicino.

“Questo è lui.” Mike si alzò ed andò alla finestra, ma fuori era buio. La luna era nascosta da fitte nubi nere.

“Sta venendo da John. – mormorò Mary – Sempre insieme, ma eternamente separati.”

Il nodo alla gola si rifiutava di andare giù, mentre gli occhi pizzicavano fastidiosamente. Il silenzio che invase la stanza e la notte scura era opprimente. L’alba del giorno dopo avrebbe visto il ripetersi della maledizione. In una ripetizione senza fine e senza speranza.

 

Angolo dell’autrice

Come ho anticipato nel capitolo precedente, Mike Stamford “interpreta” la parte di Imperius, il prete confessore che tradisce il segreto di Isabeau ed Etienne, rivelando il loro amore al Vescovo, che lancerà la maledizione sui due giovani amanti.Avendo deciso di dare ad Irene Adler la parte del Vescovo, ho pensato che andasse bene lo stesso che Imperius non fosse un prete, ma un medico. In fin dei conti, i medici sono tenuti al segreto professionale. Forse io anticipo questo concetto un po’ troppo, ma il giuramento di Ippocrate non è recente, quindi potrebbe anche starci che il segreto professionale fosse previsto già nel Medioevo. Se così non fosse, concedetemelo come “licenza poetica”. Inoltre, Mike è amico di John e Sherlock nella serie, come Imperius lo è nel film di Isabeau ed Etienne, quindi la parte del traditore spettava proprio a lui. Credo che vi siate accorti che Mike lasci quasi intendere di essere invaghito di John anche lui, proprio come l’Imperius del film lo è di Isabeau.Altro cambiamento decisamente rilevante è l’attribuzione ad Irene Adler della parte del Vescovo ed il fatto che lei cerchi di conquistare Sherlock e non John.Quando si è trattato di decidere a chi dare la parte del Vescovo, avevo pensato ai tre personaggi maschili “cattivi” più gettonati: Moriarty, Magnussen e Moran. Per quanto nel fandom siano state scritte tantissimi racconti in cui uno dei tre abbia una attrazione e/o relazione con John o con Sherlock (ne ho scritte anche io), in questo caso non mi convincevano, anche se Magnussen mi sembrava quello più papabile.Avendo eliminato Mary dalla lista dei “cattivi”, l’unico altro personaggio adatto alla parte era Irene Adler. Questo presupponeva uno scambio di ossessione da John a Sherlock, ma la storia, nella mia testa, scorreva ugualmente in modo lineare. Così Irene Adler ha vinto la parte. Naturalmente, non poteva più essere un Vescovo, dato che la storia si svolge nel Medioevo, ma la potente Dama di Compagnia della regina, sì. 

Spero che la storia continui a piacervi, anche se ci sono delle differenze, rispetto all’originale.Aspetto i vostri commenti, se vorrete lasciarne.

Per il prossimo capitolo, l’appuntamento è per domenica.

Ciao!


          (See the end of the chapter for  notes.)
          


La maledizione


 

 

La notte aveva avvolto la torre nel suo freddo abbraccio. Mary si girò, di nuovo, nel giaciglio improvvisato, che Mike le aveva preparato, accanto al camino della cucina. Dopo averle raccontato la storia dei due amanti sfortunati, il medico la aveva lasciata sola, affinché potesse riposare. Lui era tornato da John, per accertarsi che tutto stesse andando bene. Malgrado fosse stanca, Mary non riusciva a prendere sonno, a causa dell’adrenalina che le scorreva veloce nel sangue. Gli ultimi giorni erano stati ricchi di avvenimenti e di scoperte