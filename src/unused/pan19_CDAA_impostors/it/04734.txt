.» esitazione, gesticolare di mani, le spalle si alzarono, passò la lingua sulle labbra «La gente pensa che il tempo sia una mera progressione di cause ed effetti, ma in realtà, da un punto di vista non lineare e non soggettivo, è più…una grossa palla di traballante e traballosa…roba…temporaleggiante.»
«Non gli è uscita molto bene» commentarono in coro Capitan America e Capitan Bretagna, provocando nel secondo un moto simile allo spavento, e in Stark un reflusso di acidi intestinali.
«Ma guardali. I gemelli siamesi.» sputò.
Steve alzò la mano a chiedere possibilità di parola.
«Supponiamo che tutto questo sia vero…»
«Tutto questo è vero, Capitano. Il Dottore è citato in fonti ancora più vecchie dell’atto di fondazione del Torchwood.»
«I vostri hacker hanno compiuto un lavoro lodevole, Direttore.»
«Lo prenderò come un complimento, Braddock.»
«Non lo è.»
«Oh, giusto. Solo gli inglesi possono immischiarsi negli affari degli inglesi, dico bene? I panni sporchi si lavano in famiglia, dentro secchio puzzolente riempito fino all’orlo d’acqua delTamigi»
«Basta così!» gridò Rogers e sbatté le mani sul tavolo, tendendosi in avanti con occhi che mandavano lampi e provocando un sussulto unanime in Fury, Braddock e Stark –Stark che, alla sua reazione, cominciava a sentire lo stomaco torcersi in fiamme roventi di rabbia.
«Come?» e furia e disperazione, nella sua voce, si mescolavano in egual misura.
Il Direttore lo osservò secondi, quindi passò la mano su una tastiera digitale emersa attorno al precedente pulsante di rewind. Il rettangolo contenente l’immagine del Dottore si assottigliò fino a sparire, lasciando spazio alla riproduzione digitale di una cabina telefonica blu elettrico, un modello della polizia inglese risalente agli anni Sessanta.
«Questo.» spiegò Fury «E’ il TARDIS. O almeno» piegò la testa verso la spalla «Così la chiamano in quei siti da maniaci e negli archivi del Torchwood. È una sorta di acronimo, ma le ipotesi sul suo significato si sprecano.» rizzò la schiena e incrociò le braccia al petto «Il TARDIS, Capitano, è la sua macchina del tempo.»
Tony raggiunse lo sguardo di Steve, ma fu come vedersi riflesso sulla superficie a specchio di un vetro scuro. 
Le viscere ruggirono d’un mugghiare feroce, irato.

 


Finchley Road, NW8 6EB, Londra.
Beatles Coffee Shop.
2007



 


«Non ti è uscita molto bene» commentò Bryan e l’uomo gli regalò un sorriso di pallido divertimento.
«Prendi anche questo.» disse e gli consegnò quello che a prima vista era un semplice portadocumenti in pelle nera. 
Braddock la rigirò tra le dita un paio di volte, l’aprì e corrugò la fronte: davanti a sé aveva solo un rettangolo di carta completamento bianco.
«Cos’è?» chiese, scuotendo appena la testa.
«Carta psichica. Io ne ho una di riserva.» batté la mano sul giaccone, all’altezza del cuore «Quella tienila tu. E fanne un’altra copia.»
Bryan rise e allargò le braccia.
«Perdonami…?»
Quello non era il Dottore. Quello era un pazzo, un mitomane o qualcosa del genere –Eppure, eppure qualcosa in fondo all’anima dubitava di ogni dubbio, la fiducia nell’uomo che aveva davanti gli risultava più naturale che respirare.
«Puoi farlo e lo farai. Fidati di me.» un altro sorriso «Oltre a questa, puoi usare i dati del Dottor Rajesh Singh, in un database di riserva appartenente all’Istituto Torchwood.»
«Tu conosci il---»
Il suo interlocutore alzò la mano, a chiedergli silenzio.
«La password è Void Ship. Qualunque cosa voglia dire…» ammise, in un’espressione di scuse sincere e finanche un poco imbarazzate. «Quando avrai anche la copia, consegna entrambe a chi ti dirò…»

 


Helicarrier. Hangar Secondario.
Zona di Volo Sconosciuta –Presumibilmente i cieli di Londra.
Oggi.


 

«Union Jack è scomparso nei pressi di un cimitero poco fuori Londra.» Steve assicurò lo scudo grazie alle cinghie ancorate sulla schiena «C’è un pianoro dove atterrare col Quinjet, a nemmeno cinquecento metro da lì.»
Nessuna risposta e il Capitano si voltò per accertarsi che Tony lo stesse ascoltando, ma il compagno era più preso a contemplare il suo riflesso sul casco che a prestargli attenzione. Il briciolo di fastidio che aveva sentito crocchiolare dentro le ossa scemò nel cogliere l’espressione a frantumi che il figlio di Howard portava negli occhi. 
Gli si avvicinò senza comprendere appieno il motivo di tanto abbattimento, ma abituato com’era ai suoi sbalzi d’umore, gli prese le spalle e lo costrinse con dolcezza ad appoggiargli la schiena protetta dall’armatura contro il torace. Tony s’abbandonò alla cosa con straniante indifferenza e non fece una piega nemmeno quando Steve si chinò a sfiorargli la tempia sinistra con le labbra.
Confuso dal quel comportamento decisamente fuori dalla norma anche per uno come Stark, il Capitano optò per circumnavigare il problema e tendergli un agguato silente, passo dopo passo.
«A quanto pare ci perderemo la puntata del David Letterman Show.» tentò con un sorriso incerto «Peccato. Domani sera c’è proprio quell’attore che dici assomigliar---»
«Ti ho visto, prima.»