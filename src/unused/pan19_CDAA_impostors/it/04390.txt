per sette inviti in attesa di ricevere il solo che valesse la pena di accettare. 


 



The silence of this sound is soon to follow


 

 


 



~Parte Seconda.



 


«Un giorno prenderai il mio posto, dovrai essere pronta per allora. In te ripongo la mia più sincera fiducia, figlia mia. Un giorno, i midgardiani offriranno il blót di primavera e autunno a te e sempre a te invocheranno il tilárs ok friðar»

Freyja sentiva tutta la tensione di quell’importante giorno sulle spalle, mentre attendeva che Fulla, l’ancella della Madre di Tutti, terminasse di sistemarle la ghirlanda di fuori sul capo, tra le ciocche elegantemente acconciate.

Si torceva le mani, la bella Freyja, nonostante non dovesse rivestire ruolo alcuno se non quello di attenta osservatrice. Se l’era aspettato che, un dì, la Madre avrebbe pronunciato quelle dolci parole, ma non credeva che esse sarebbero venute così in fretta. Sapeva di essere ancora impreparata, inesperta e grazie al Padre aveva ancora molto tempo per affinare le sue doti e prepararsi a dovere. La sua magia non era paragonabile a quella di Loki, figurarsi a quella della stessa Frigga, che con tanto amore le stava ancora insegnando tutto ciò che c’era da sapere. Si sentiva inferiore ad entrambi e in cuor suo sapeva che non poteva nasconderlo.  Giovane, insicura Freyja, com’eri ingenua.  La cerimonia sarebbe stata molto importante, come ogni anno, ma in quello in particolare avrebbe dovuto prestare la massima attenzione perché, forse, da quello successivo in poi avrebbe addirittura aiutato Frigga.

Insieme alla Madre, uscì dagli alloggi reali, trovando immediatamente oltre la porta i loro accompagnatori in attesa.

Sul volto di Frigga si disegnò un’espressione stupita, quando al posto di Loki, vide il bel Baldr, vestito con una casacca dei colori del cielo d’estate e una cappa dorata appoggiata sopra di essa. A Freyja non sfuggì quella sorpresa, che però sfumò in un sorriso quando ella si accostò all’amico, che si inchinò a lei, porgendole il braccio.

«Mia principessa.» disse con tono educato, prima di scambiare uno sguardo con Odino in attesa di approvazione. Compiacere il sovrano era una cosa nella quale Baldr eccelleva sempre. Questi sorrise divertito da tanta formalità, prima di porgere il braccio alla moglie, al quale ella subito si aggrappò.

«Andiamo, ci aspettano grandi festeggiamenti.» si limitò a dire il Padre di Tutti, sfilando con la sposa lungo i corridoi sorvegliati dalle guardie nella loro armatura migliore. Freyja camminava piano, decisa a tenere i genitori un poco distanti. Poi si sporse appena verso il giovane Baldr, sussurrandogli quasi nell’orecchio.

«Ti ringrazio per aver accettato di accompagnarmi. Già mi figuravo dall’altra parte del fianco di mio Padre, a camminare come una bambina che non vuol lasciare le sottane dei genitori.» Baldr sorrise un po’ mesto, prima di rispondere con tono complice.

«Non potevo sperare in un progetto migliore, visto che colei che amo mi ha di nuovo rifiutato.» Di come Nanna potesse rifiutava un giovane di belle maniere e gentil aspetto come il Dio più bello fra i belli, Freyja ne era all’oscuro. Quell’eterno rincorrersi le metteva una certa tristezza e più volte si era domandata se fosse il caso di utilizzare il Dono che il Padre di Tutti le aveva fatto per ‘aiutare’ quell’amore nascente. Quando lo faceva con i Midgardiani era molto semplice. Loro la veneravano per ciò, alzavano altari in suo nome sui quali donavano fiori e monili che potessero compiacerla, purché lei li aiutasse a trovare la loro metà. Ad Asgardr invece era molto, molto diverso.

Lei stessa si chiedeva se sarebbe mai riuscita ad amare qualcuno nel modo totalitario in cui amava il fratello. Si spaventava, alle volte, se pensava che forse non avrebbe mai guardato nessuno nello stesso modo in cui guardava Loki. Altre volte, poi, si chiedeva perché dovesse farlo. Perché cercare il rimpiazzo alla perfezione innanzi hai suoi occhi? Non aveva fatto altro che pensarlo, da quella mattina, quando le aveva detto che avrebbe accompagnato Rinda al banchetto dei giorni di blót.

Forse se avesse saputo quanto importante sarebbe stato per Freyja averlo con sé, non l’avrebbe fatto. O forse aveva scoperto semplicemente di provare qualcosa per quella donna così piena di sé. Non era il caso di riempire la mente di così tante preoccupazioni, però. Esse potevano rimanere relegata nella parte più profonda del suo cuore, laddove sarebbero parse legittime.

La cerimonia era stata molto rapida, ma agli occhi di Freyja era durata due vite dei mortali.

Lei e Frigga se ne stavano su un piccolo balcone, dietro di loro Baldr e Odino parlavano sottovoce, di cosa alle due donne era oscuro. Sotto di loro, nei giardini, tutti attendevano in decoroso silenzio. Frigga allargò semplicemente le braccia e, in un istante, una miriade di germogli nacque lungo tutta Asgard e così su Midgard.

Freyja la guardava incantata da quella magia così bella, così pura… Frigga, ai suoi occhi, era meravigliosa. Si chiese se anche lei sarebbe parsa così, un giorno, quando l’esperienza avrebbe disegnato sul suo viso un dedalo di nuovi solchi per segnarne la saggezza acquisita.

La Madre chiuse gli occhi, procedendo col rito, prendendo ciò che le