il
teletrasporto restava fuori dalla sua portata, ma sforzandosi al massimo riuscì
a emettere un non meglio distinto segnale mentale che raggiunse la sua padrona…
la quale comparve all’istante davanti a lui.

Xelloss
non poté gioirne, dato che la
 Beastmaster emanava un’aura
pericolosamente infuriata; e quando un Demone Superiore è in tale stato
d’animo, una parola sbagliata può significare la fine. 

“Esigo una spiegazione!” ringhiò Zelas, con l’ira che la rendeva incapace di esprimersi in
modo più eloquente (per fortuna, se no chi li sente quelli della censura? NdA).

Il sottoposto si prostrò a terra
e le aprì completamente la propria mente, così da poterla rendere partecipe
della situazione e delle informazioni ottenute meglio di quanto avrebbe potuto
fare una lunga spiegazione. L’espressione della Dark Lady divenne più
controllata, ma non meno adirata. Xelloss ritenne
opportuno non disturbare la sua riflessione e rimase zitto inginocchiato a
terra; la sua padrona odiava essere interrotta quando pianificava
l’eliminazione di un nemico. Ma quando sulle labbra sensuali della demone
comparve un sorriso crudele, osò chiedere:

“Master, posso occuparmi io di
loro? L’affronto che mi hanno arrecato…”

Lo interruppe: “Riparerai alla
tua pietosa figuraccia in altro modo, Xel-chan. Ho
progetti più interessanti per quei quattro stranieri.” Gli gettò un amuleto
“Questo ti permetterà di teletrasportarti sui Kataart… DOPO aver fatto ciò che ti dirò.”

 

 

 

 



 

Ventiquattro ore dopo, Xelloss
entrò in azione. A parole, il piano era molto semplice; ma il demone aveva
scoperto, con dolorosa esperienza personale, che avendo a che fare con certi
individui la situazione poteva ribaltarsi in un attimo, e ritorcersi senza
preavviso contro di lui. Per questo motivo procedette lungo il corridoio usando
tutta la propria abilità per mescolarsi alle ombre della notte e al silenzio
interrotto solamente da un ritmico russare proveniente da alcune delle camere. 

Era una fortuna che quella
locanda avesse a disposizione stanze singole per ognuno dei membri della
compagnia; una fortuna insperata soprattutto per lui, dato lo scopo della sua
missione. Senza dare nell’occhio aveva scrupolosamente memorizzato la
distribuzione operata da Rina poche ore prima: dietro le porte del lato
sinistro dormivano, nell’ordine, Zelgadiss, Rina,
Amelia e Goku; sul lato destro, invece, Hakkai, Gourry, Sanzo e Gojyo.

Un sogghigno ferino brillò nelle
tenebre, e il demone aprì l’ultima porta a sinistra senza produrre il minimo
scricchiolio. 

Un fioco raggio di luce lunare si
posò sul corpo del ragazzo dagli occhi dorati, che dormiva saporitamente (e
scompostamente) di traverso nel letto, con le membra spalancate a quattro di
bastoni; sognava, e un filino di saliva unito a un inconscio masticare rendeva
scontato l’oggetto delle sue fantasie oniriche: “Mmhhh…
arrosto… ciambelle… crostata!”

Xelloss
si avvicinò con un gocciolone sulla testa, ma lo fece sparire subito: aveva un
compito da svolgere! Lentamente, fatalmente, la mano guantata si posò sul
diadema dorato di Goku…

“Che diavolo credi di fare?”

La voce di Sanzo
precedette di una frazione di secondo il proiettile della sua pistola, che si
conficcò nella parete dov’era prima la testa di Xelloss.
Il demone capì di essere con le spalle al muro, e tra un istante il secondo colpo
l’avrebbe preso in pieno; l’unica via di fuga era preclusa dal bonzo, e lo
sparo aveva svegliato l’intera locanda, compreso Goku: “Sanzo?”
chiamò, distraendo il monaco.

Xelloss
ricacciò il panico e capì che aveva una sola possibilità. Si lanciò contro il
biondo a demoniaca velocità, pregando che tale mossa lo prendesse in
contropiede quanto bastava, chinandosi per offrire un bersaglio minore al colpo
successivo. LoN gliela mandò buona, e prima che l’umano
potesse spararne un altro lo spintonò contro lo stipite e si scaraventò nel
corridoio, sparendo tra le ombre all’altra estremità proprio mentre le altre
porte si spalancavano.

“Che diavolo combini, bonzo
psicopatico!?!” esordì gentilmente Gojyo entrando per
primo nella stanza di Goku, seguito da tutti gli altri.

“Ti pare il caso di mettersi a
sparare all’impazzata in piena notte? Qui c’è gente che gradirebbe dormire!”
rincarò Rina furiosa, con in sottofondo un sonoro sbadiglio di Gourry. Ma la gelida risposta di Sanzo,
rinforzata dal suo sguardo furibondo, provocò ai presenti un brivido che ebbe
il potere di svegliarli completamente:

“Quel maledetto §£$%&$#§
voleva togliere a Goku il dispositivo di controllo del potere demoniaco!”

Gojyo
impallidì e gli altri ammutolirono; e in quel silenzio tutti poterono udire
chiaramente…

“KYUUUU!!!!!”

“Hakuryu!”
Goku riconobbe il grido di dolore del draghetto.

“HAKKAI!!!” urlò Gojyo, lanciandosi fuori dalla stanza verso la camera
dell’amico.

Spalancò la porta quasi
scardinandola: Hakuryu, sanguinante ai piedi della
parete contro cui era stato gettato con violenza, gemeva disperato.

Hakkai
era scomparso.

 

“OK, ricominciamo dall’inizio.” 

Rina prese in mano la situazione
col consueto piglio deciso. Era l’unica in grado di farlo, in quel momento:
Amelia si occupava di Hakuryu, Gourry
e Goku non avevano ancora ben chiara la situazione, Zelgadiss
sembrava gareggiare con Sanzo per l’espressione più
cupa e inca**ata e Gojyo,
dopo un primo momento di rabbia incontrollata,