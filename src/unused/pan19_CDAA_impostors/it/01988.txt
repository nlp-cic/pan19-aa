Il signor Dukes stava ancora sistemando decine di piccoli fogli, quindi perché resistere alla tentazione?«Pare che il processo di beatificazione per San Potter sia ancora lontano» disse a voce bassa.Alcuni compagni risero alla battuta, Hermione invece lo ignorò, tirando fuori dalla borsa un grosso rotolo di pergamena e una lunga piuma bianca.«Una babbana che prende appunti sui babbani in una lezione tenuta da un mago. Patetico» le sussurrò allora a pochi centimetri, perché solo lei potesse sentirlo.«Un Malfoy costretto a seguire Babbanologia, ecco cos'è patetico» lo fulminò con lo sguardo.Colpito e affondato. Stava per partire al contrattacco, ma l'intenzione di ribattere fu stroncata sul nascere dal professore.«Bene, adesso che ci siamo tutti, direi che è il momento di iniziare. Il mio nome è Brett Dukes e sono il vostro insegnante di Babbanologia. Al contrario di quanto più della metà di voi pensa, la mia materia è molto importante, addirittura fondamentale per la vita di ogni mago che si rispetti. Non esiste infatti modo di poter mantenere segreti i nostri segreti se non conoscendo la cultura della gente da cui ci nascondiamo».L'aria bonaria era scomparsa e all'improvviso il professore sembrava molto più autorevole di quanto Draco avesse immaginato. Era pacato, ma allo stesso tempo riusciva ad imprimere forza nella voce e nei gesti ampi con cui rimarcava ogni concetto espresso.«Dopo gli ultimi eventi, il Ministero ha ritenuto fosse giusto istruire le giovani generazioni sul mondo babbano, per abbattere il muro di pregiudizi e per aiutarli nel loro percorso al di fuori della scuola» si appoggiò di schiena alla cattedra e prese in mano un cestino identico a quelli a disposizione degli studenti.«Molti di voi, forse tutti, non hanno mai seguito neppure una lezione di Babbanologia, perciò vi toccherà fare un corso accelerato quest'anno. Con voi il mio approccio sarà diverso, meno accademico. Qui dentro» lo sollevò davanti a sé «troverete tutti gli argomenti che tratteremo».Il famigerato cestino pieno di cianfrusaglie rappresentava un intero programma di lezioni?Che tristezza...«So già che ai vostri occhi sembrerà un mucchio di cianfrusaglie, ma vi assicuro che non è così» disse, rivolgendo a Draco un'occhiata carica di sottintesi.Era chiaro ormai che stesse usando la Legilmanzia su di lui, ciò che non riusciva a spiegarsi era il modo di fare del professore. Cosa stava cercando di dirgli?«Iniziamo con le cose semplici,» prese la famigerata paperella e la mostrò alla classe «questa è una paperella di gomma, un comune giocattolo usato per convincere i bambini a fare il bagno. Tutte le teorie circolanti intorno a questo affarino sono false: non controlla la mente, non serve da richiamo per babbani e, soprattutto, non è una merce di valore. Spero di non doverne parlare mai più.» Sospirò affranto, come se avesse ripetuto quelle parole per l'ennesima volta.«Questo tubicino, invece, è una penna» rigirò la biro tra le dita.Molti Grifondoro si dimostrarono interessati, al contrario dei Serpeverde che reagirono con sdegno e incredulità di fronte a lo “sciocco ritrovato babbano”.Spostò l'attenzione sulla Granger, che non smetteva di torturarsi le labbra mentre il rossore delle guance raggiungeva le orecchie. Una ciocca di capelli era appena sfuggita al sobrio chignon accarezzandole il collo, lei l'afferrò distratta attorcigliandola attorno alle dita e... il tono concitato di Dukes lo fece trasalire.«Certo che scrive! I babbani non hanno la magia dalla loro parte, ma trovano comunque il modo di migliorare la loro vita attraverso invenzioni ingegnose e la biro rientra tra queste! E non solo, presto vi mostrerò molti altri oggetti perfezionati».«Perfezionati? Cosa ci trova di così perfetto in questa stupida penna?» Pansy espresse l'opinione di gran parte dei Serpeverde con una singola, disgustata domanda.«È leggera, compatta e non necessita di pratica per essere utilizzata. Grazie al sistema a sfera metallica, non c'è il rischio di macchiare la carta come avviene con le normali piume d'oca» replicò la Granger con il solito zelo. Odiava il tono squillante che assumeva, era fastidioso come il miagolare di un gatto intento a difendere il territorio.«Ben detto! Cinque punti a Grifondoro!» proclamò il professore entusiasta.«Signorina Parkinson, so che lei nutre una profonda ostilità nei confronti dei babbani, ma sono certo che presto cambierà opinione» disse serio, mantenendo comunque il solito tono gentile. Pansy si limitò a gettare la penna nel cestino senza controbattere.Il professore poi proseguì elencando gli altri oggetti: una lattina di Coca-Cola, un cellulare, un lettore MP3, un libro tascabile e la pagina di una rivista di moda. La prima, disse, era una bevanda molto amata dai babbani, ma era anche il simbolo della loro società basata sul consumo di prodotti. Il secondo era il loro mezzo di comunicazione più rapido e utilizzato... e poi si perse.Impegnato com'era a schermare la mente, non avrebbe potuto preoccuparsi anche delle inutili parole del signor Babbanofilo. La Granger, poi, non era d'aiuto. Lo scorrere frenetico della piuma sulla pergamena ruvida era una distrazione sufficiente a fargli perdere il filo del discorso e lei non aveva smesso di trascrivere ogni parola da quando il professore aveva iniziato a parlare.Dukes disse qualcosa come "