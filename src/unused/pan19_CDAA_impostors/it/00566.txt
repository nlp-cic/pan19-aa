.


 


✈❤✈


 


Non si era mai sentito tanto in ansia quanto quella mattina. Non aveva praticamente dormito. Non riusciva ancora a capire se fosse tutto uno scherzo o se per una volta le cose sembravano andare per il verso giusto. Continuava a crederlo uno scherzo crudele perché abituato ad aspettarsi sempre il peggio da ogni situazione.



Era arrivato al luogo dell’appuntamento con mezz’ora di anticipo e Tony Stark non era mai puntuale figuriamoci in anticipo. La sua politica era quella di arrivare con un ritardo di almeno mezz’ora che poi poteva allungarsi e diventare di due, tre ore in base a chi doveva far aspettare. Solo che non aveva avuto sonno quella notte. Non era riuscito a chiudere occhio e alle 8 era già sotto la doccia per cercare di rendersi presentabile. Mezz’ora dopo era davanti all’armadio cercando di scegliere qualcosa da indossare. Non era una scelta semplice. Se avesse voluto fare colpo sul Capitano avrebbe sicuramente optato per il completo di Armani che aveva appena comprato. Solo che questo avrebbe attirato su di loro delle attenzioni che non voleva in alcun modo attirare. Non doveva dare nell’occhio. Non doveva in alcun modo fare altri passi falsi. Jean, maglietta e scarpe da ginnastica. Sull’aereo aveva funzionato. Poteva funzionare anche al parco. Qualcuno forse lo avrebbe riconosciuto ma non si sarebbe avvicinato nel dubbio di sbagliarsi. 



Aveva guidato fino al parco, anche se il tragitto era breve. Aveva preso la macchina meno vistosa che possedesse e anche quella in realtà spiccava tra le altre. Avrebbe dovuto prendere un taxi, ma ormai era troppo tardi per pensarci. Aveva percorso a piedi il resto del tragitto perché aveva fin troppo tempo da perdere. E pensava a tutte le cose che potevano andare storte. Poteva fare una delle sue battute pessime che al Capitano non sarebbero piaciute. Avrebbe potuto dire qualcosa di sconveniente per le orecchie di Peter. Anche solo respirare poteva essere una scelta azzardata conoscendolo.



Aveva controllato l’orologio. 9:45. Aveva ancora tempo. Troppo. Poteva ancora tornare a casa e fare finta di nulla. Tanto questa sarebbe stata l’unica volta in cui avrebbe incontrato il Capitano e Peter. Poi ognuno sarebbe andato per la propria strada. Aveva controllato anche il cellulare. Nessun messaggio o e-mail di Pepper, proprio ora che gli serviva la scusa del lavoro per tornare a casa.



“Non fa parte del tuo stile arrivare in ritardo, signor Stark?”



Gli era quasi caduto il cellulare di mano quando aveva sentito quella voce. Aveva alzato lo sguardo per ritrovarsi di fronte due paia di occhi azzurri che lo guardavano divertiti. Peter era seduto sulle spalle del padre e gli sorrideva, come stava facendo anche Steve. 



Erano due angeli. 



“Frequento abbastanza militari da sapere che non vi piacciono i ritardatari.”



“Lo zio Bucky è sempre in ritardo!”



Steve aveva fatto scendere il bambino e non appena questi aveva posato i piedi per terra si era avvicinato a Tony, invadendo il suo spazio personale e cercando di abbracciarlo finendo per abbracciargli le gambe. Aveva sorriso di fronte a quella manifestazione d’affetto e gli aveva accarezzato i capelli.



“Ciao, bimboragno.” Si era chinato un po’, permettendosi di prenderlo in braccio e stupendosi un po’ del fatto che Steve glielo avesse permesso. “Hai già fatto colazione?”



Peter aveva scosso la testa e lo aveva guardato negli occhi. “Papà ha detto che facciamo colazione tutti e tre assieme.”



“Benissimo allora. Capitano, vogliamo entrare?” Aveva guardato Steve e l’uomo gli stava sorridendo. C’era qualcosa di sbagliato in tutto ciò. Si stava illudendo che qualcosa stesse succedendo, ma non poteva essere. Non poteva essere in alcun modo. 



Aveva dato le spalle al biondo, entrando nel locale con Peter. Il bambino aveva iniziato a raccontargli le sue avventure scolastiche di quella settimana e poteva dedurre che era stata molto più emozionante della sua. Aveva lavorato in continuazione, affogando qualsiasi pensiero in progetti nuovi.



Steve si era seduto vicino a Peter e di fronte a lui. Gli sorrideva ancora e aveva davvero un sorriso splendido. Lo aveva notato la prima volta che lo aveva incontrato e ora poteva solo confermarlo. E Peter parlava tantissimo. Gesticolava e lo guardava mentre gli raccontava dei suoi amici, delle lezioni che aveva avuto, dei compiti che erano difficili e di come Steve non fosse tanto bravo a spiegare matematica. E Tony sorrideva. Guardava quel bambino che parlava a raffica e sorrideva. 



“Lo zio Bucky ha chiesto se puoi installargli dei razzi nel braccio.”



In quel momento Tony stava per strozzarsi con il caffè che stava bevendo. Aveva fatto un respiro profondo per cercare di non ridere vista l’espressione seria sul volto del bambino e poi aveva guardato Steve.



“Il tuo amico potrebbe piacermi, sai? Ha delle idee che potrebbero andare d’accordo con le mie.”



“Tony, ti prego. Già Buck ha delle idee che fanno schifo, poi le condivide con Peter e la situazione diventa tragicomica. Come questa dei razzi.”



“Non è tragicomica!” Peter aveva guardato il padre, ripetendo la parola di cui con molta probabilità non conosceva il significato. “E’ divertente! Poi sarebbe davvero come Robocop!” Di scatto si era voltato di nuovo verso Tony, sporgendosi verso di lui come se dovesse