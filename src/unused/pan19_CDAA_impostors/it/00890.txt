conferma. «Devo assolutamente farmi una doccia prima.» disse Sherlock, ansimando, quando John lo lasciò libero di respirare. Non voleva farsi toccare dopo essere andato in quel posto, quando tornava a casa si lavava per una mezz’ora abbondante –grattando la pelle fino a farla arrossare- per far andar via un odore che solo lui riusciva a sentire. John gli aveva sempre detto che non aveva importanza, ma per lui ne aveva eccome.John scese a baciargli il collo, mordendo poi una piccola porzione di pelle sotto l’orecchio. «Non credo proprio, troppo tempo.» rispose alzandosi da Sherlock e aprendogli le gambe con le mani, mentre scivolava a terra sulle ginocchia. «La cena si raffredderà.» tentò allora Sherlock, passando una mano tra quei capelli biondi e corti, stringendoli appena in un pugno quando John iniziò a sfregare una mano sul cavallo dei suoi pantaloni. «La riscalderemo in microonde.» fece aprendo il bottone della patta e calando la zip, sfilandogli i pantaloni come meglio poteva. «C’è un esperimento in microonde.» e Sherlock cedette –senza ammetterlo nemmeno a se stesso- aprendo di più le gambe, facendo in modo che John riuscisse a stare più comodo in mezzo ad esse.John, con gli occhi luminosi, il respiro affannato e il viso carico di eccitazione. «Credo risolveremo questo piccolo inconveniente dopo.» e questo pose fine a una conversazione sensata, perché poi da Sherlock uscirono solo frasi sconnesse e un unico nome che rimbalzò per tutte le pareti della casa: John. *** Sherlock si svegliò sopra il petto di John che lo cingeva a sé con un braccio. Data l’oscurità totale della stanza non doveva essere nemmeno mattina.Si stropicciò gli occhi con una mano e si riappoggiò a John, portandogli un braccio oltre al petto e abbracciandolo.Alla fine la cena era stata del tutto dimenticata e John gli aveva dimostrato in ben altre maniera quanto era entusiasta che avesse lasciato il lavoro. Probabilmente non si sarebbe più alzato da quel letto per i giorni a venire.John nel sonno cambiò posizione, mettendosi su un fianco, dando le spalle al muro, e Sherlock lo lasciò fare tornando ad abbracciarlo. Licenziarsi non era stata una cosa facile da fare ma aveva avuto fortuna per il fatto che gli ultimi incassi fossero stati penosi e lui non fosse più così tanto richiesto.Gli avevano anche chiesto perché se ne stesse andando ma lui non aveva risposto. Il capo gli aveva sorriso e aveva molto probabilmente capito.Una puttana è e rimarrà sempre una puttana, gli aveva detto, pensando forse di aver capito cosa Sherlock provasse e per chi. Cosa del tutto impossibile.Gli aveva anche detto che poteva tornare quando voleva, solo con la voglia di lavorare di prima, possibilmente. Sherlock guardò John, nel buio della camera, e ne vide solo i contorni, ma tanto gli bastò per alzare una mano e portarla ai capelli e carezzarli piano, massaggiando poi il collo. John sospirò beato. Non era stata una scelta fatta frettolosamente e John non era un tizio qualunque.Si era infatuato di qualcuno, qualche volta, ma mai nessuno gli aveva anche solo fatto prendere in considerazione l’idea di lasciare il lavoro, figuriamoci farlo per davvero.Ma John era così perfetto per lui e gli era entrato in ogni cellula del corpo e mai, mai nella vita, si sarebbe aspettato che un reduce zoppo un giorno sarebbe entrato nella sua stanza, mandato da un amico, e lo avrebbe cambiato in quella maniera. Ma cos’avrebbe fatto della sua vita, adesso? Gli avevano sempre detto che, con la sua intelligenza, avrebbe potuto fare di tutto, ma tutto cosa? Sherlock si avvicinò ancora di più a John e lo strinse nel sonno, abbracciandolo e poggiandogli la testa sul braccio. «Domani penseremo a cosa fare, Sherlock.» John parlò con voce strascicata dal sonno e roca, schiarendosi la gola con un piccolo colpo di tosse. «Domani vedremo se c’è qualcosa che vuoi fare, vedremo quanti risparmi abbiamo e quanto potremmo vivere senza che tu alzi un dito finché non troverai qualcosa che vuoi davvero fare.» un piccolo sbadiglio e Sherlock non riusciva a fare altro che rimanere a bocca aperta per la sorpresa e per quello che John stava dicendo «Io comunque ci sarò, quindi non preoccupartene ora ma pensiamoci domani. E dormi.» Sherlock si chiese come diavolo facesse a sapere quello a cui stava pensando, al fatto che sapesse che fosse sveglio e altre mille cose con un groppo in gola non indifferente.John era la sua persona, non c’era altra spiegazione. E lui nemmeno credeva a queste cose prima d’incontrarlo. «Sei sicuro di voler dormire?» gli chiese, con il cuore che gli rimbombava impazzito nel petto come un tamburo «Perché io avrei un’altra idea in mente.» E John sorrise, anche se Sherlock quel sorriso non riuscì a vederlo. «Aah, i sacrifici che mi tocca fare.» rise John, prima di sollevare per bene le coperte ed afferrare Sherlock per i fianchi, portandolo per bene a sé. *** Per i primi giorni tutto filò liscio, Sherlock pensava a come potersi guadagnare dei soldi (“In modo legale, Sherlock”, “Ma John!”) e John evitava di fargli pressioni perché, checché ne dicesse il buon senso