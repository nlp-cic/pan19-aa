momento esatto in cui raggiunge la posizione verticale, così da costringerlo a prenderlo sotto le spalle. La sera prima, l'acqua lo ha sorretto assieme al pirata, e questo gli ha permesso di rimanere in equilibrio. Ma ora, senza forza e neppure la conoscenza basilare di come si muovono i piedi, Haruka è quasi spaventato dalla propria incapacità. Sousuke grugnisce, addossandoselo come meglio può. Lo induge a poggiare i suoi piedi suoi propri, continuando a reggerlo per le ascelle. Dopo vari tentativi di trovare equilibrio, comincia a camminare con lui sopra, come se fosse un bambino. Primo, secondo, terzo passo. Il cuore di Haruka prova un'emozione nuova. Il giovane, quando finalmente il pirata si ferma, prova a fidarsi di più del terreno: tremando ancora, sporge in avanti la gamba e poggia il primo piede sulla sabbia – stringe fortissimo le mani di Sousuke, senza neanche pensare a lasciarlo per qualche istante. Trema a più non posso, e questo lo induce a fare un passo troppo svelto, che porta sia lui sia l'altro a cadere in avanti nella sabbia. Qualche attimo di silenzio, e Sousuke si apre in una profonda risata. Quello è uno dei suoni più belli che Haruka abbia mai sentito. Si rimette seduto da solo, pronto per ricominciare.

 

 

 

 

 

*Personaggi: Sousuke Yamazaki, Haruka Nanase *Prompt: Respiro

 

 

 

Hanno raggiunto di nuovo l'acqua del mare, con calma e la giusta lentezza. Sousuke ha pensato che fosse meglio non allontanarsi troppo da quella, per l'altro, perché certo separarsene completamente all'improvviso non deve essere né semplice né bello. Haruka, d'altronde, si è subito mostrato molto felice di poter immergere il proprio corpo nel liquido salato, specialmente le proprie gambe verso cui prova ancora un forte imbarazzo. Seduto contro di lui, schiena a contatto con il petto, gioca con pigrizia ad alzare schizzi di spuma bianca ovunque, specialmente verso il viso del pirata – per dargli fastidio. La marea si è ritirata un poco, con il sorgere del giorno, anche se la distesa di spiaggia rimane più contenuta rispetto al solito. Alcuni gabbiani sono scesi a predare piccole prede rimaste incastrate nella sabbia, approfittando della loro pigrizia. Dopo qualche minuto di giochi non corrisposti, Sousuke gli prende entrambi i polsi tra le proprie dita, per fermarlo e fare in modo che l'altro capisca che non gradisce affatto, come se ci fosse la possibilità che non l'abbia già compreso da sé. Haruka lo guarda con tanto d'occhio, prima di sporgersi all'indietro e tentare di baciarlo sulle labbra; non ci riesce, da quella posizione, quindi ruota il busto e lo bacia meglio. Sousuke porta le braccia a stringerlo piano, in un gesto dolce. Rispetto a quella notte, ha un modo di fare più tranquillo e posato, come se la luce del sole abbia portato con sé anche una consapevolezza più matura. Il pirata ancora non sa esattamente cosa sia successo alla natura di sirena della persona tra le sue braccia, ma accettarla gli pare un buon compromesso momentaneo. Non rinuncia a capire, si ritrova solo nella posizione immodificabile di non cambiare questo stato delle cose. Non pensa più. Pian piano, i suoi baci si adeguano all'altro, il cui desiderio si fa sempre più chiaro. Si spinge contro il suo viso, cercando con la lingua la sua e si muove tranquillo, senza smania. Lo sguardo è sottile e imperscrutabile, racchiuso sotto palpebre socchiuse. Haruka si separa da lui per sentire meglio qualcosa su cui prima non ha posto la dovuta attenzione. Si avvicina con l'orecchio al suo naso, sentendo il suo respiro. Sa che è per merito di quello che l'uomo non può respirare sott'acqua, ma gli era sempre parso qualcosa di così insignificante e misero – come si è sbagliato. Gli tocca il naso con le dita, poi tocca il proprio volto. Stesso tipo di espirazione. È proprio diventato uomo, in tutto e per tutto. Si lascia abbracciare di nuovo, mentre le labbra del pirata tornano a baciargli la fronte. La paura del suo cuore si scioglie, nel sentire di nuovo le mani di lui sulla propria pelle. Haruka crede davvero che anche quella sia una sorta di magia molto potente, di cui solo i figli della terra sono capaci.

 

 

 

 

 

*Personaggi: Sousuke Yamazaki, Haruka Nanase *Prompt: Salato

 

 

 

Sousuke lo ha portato alla fonte dell'acqua dolce, dove si sono lavati entrambi. Il pirata si è potuto finalmente sciacquare le mani, grattandosi via tutto lo sporco che era attaccato alla pelle e guardarsi soddisfatto via via che ritrovava il proprio colore naturale su di quella. Ancora immerso e mezzo nudo, Haruka lo ha preso per i polsi e lo ha portato dentro la vasca con sé, nella penombra sempre più profonda. Sousuke non ha opposto la minima resistenza e, una gamba dopo l'altra, si è immerso a propria volta. Haruka muove le proprie gambe come avrebbe fatto da sirena, trovando però decisamente più difficile nuotare con quel corpo non flessibile e decisamente non adatto all'acqua. Cade sul fondo con il sedere, nei vari tentativi che compie, e muovendo le braccia istintivamente cercando di galleggiare alza così tanta acqua da bagnare da capo a piedi anche il