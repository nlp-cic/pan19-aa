sulla spalla. Era strano vedere Ace così sconvolto, proprio lui che non aveva avuto alcuna esitazione a cercare di fare qualcosa di impossibile come sconfiggere Barbabianca.

«No, è solo che...» Marco era in piedi leggermente più distante da loro e stava controllando tutta la situazione, ma non era intervenuto. «Non potevi buttarti in mare tu?» L'aveva detto, alla fine. Il tono era riuscito un po' più polemico di quello che prevedeva, per nascondere la delusione.

Marco alzò leggermente un sopracciglio. «Ti sei buttato apposta?» domandò, serio. «Che cos'era, una prova?»

«No! È stato il cappello...» Ace si girò attorno per cercarlo e lo trovò appoggiato sul ponte e completamente zuppo. Almeno era riuscito a salvarlo. Lo prese, facendo cadere una cascata d'acqua, per cui illuminò il dorso delle mani di fiamme per asciugarlo. E per poter concentrare la sua attenzione su quello e non su Marco, che lo stava scrutando attentamente.

«Bene» disse lui e poi si voltò e tornò sottocoperta.

Satch passava lo sguardo fra i due, perplesso. «Guarda che Marco ha un Frutto dei Diavolo» commentò in direzione di Ace, che stava continuando a fissare intensamente il suo cappello.

«Che?»

«Ah, ma quindi non lo sapevi!» esclamò Satch. «Non ci credo!»

Ora sì che Ace si sentiva un idiota. Quella era davvero la spiegazione più semplice che si poteva trovare a giustificare il suo comportamento, ma ovviamente il cervello bacato che si ritrovava figuriamoci se ci aveva pensato. Aveva trovato tanti altri motivi, ma non quello ovvio.

«Ma... Ma non me l'ha mai detto» protestò. Sapeva che altri membri della ciurma ne possedevano, tra cui Jozu, ma erano tutte persone che non ne facevano mistero e che lo usavano per combattere. Marco era stato molto attento a non farsi notare. «Che Frutto ha?»

Satch e Namur si guardarono, sorridendo complici. «No, no, se non vuole dirtelo...»

«Ma io voglio saperlo!»

«Primo o poi lo scoprirai, non è una cosa che si può nascondere a lungo. Coraggio.» Satch si era alzato e gli aveva messo il braccio attorno alle spalle in maniera complice, ma divertita. «Comunque, per punizione visto il colpo che ci hai fatto prendere, ti tocca fare il turno di notte per tutta la settimana.»

«Ho quasi rischiato di affogare e mi devo fare la notte in bianco?» protestò Ace, sottraendosi alla sua presa.

«Credimi, ne varrà la pena» commentò Satch, in tono complice.

Non che Ace fosse incline a credergli, dato che lui era uno di quelli che amava fare più scherzi in assoluto, ma anche Namur aveva annuito e in ogni caso era troppo preso dalla nuova scoperta riguardante il Frutto del Diavolo di Marco. Per cui si autoconvinse che forse Satch non lo stava effettivamente prendendo in giro o che, per lo meno, in questo caso preferisse più indirizzare la sua attenzione nei riguardi di Marco e volesse aiutarlo davvero a scoprire che cosa nascondesse. Mal che andava, avrebbe sempre potuto pestarlo.

Ed era quella la tentazione che gli era venuta dopo due giorni di veglia notturna senza alcun vantaggio personale. La terza l'avrebbe passata probabilmente a inveirlo e a progettare come vendicarsi sia di lui sia di Izou, che gli aveva fatto inutilmente pulire il ponte, ma il suo tempo fu occupato in maniera completamente diversa.

Fu il bagliore che era apparso nel cielo ad attirarlo e a impedirgli di diventare preda del sonno. All'inizio era un puntino nel cielo, facilmente scambiabile per una stella, ma man mano che si avvicinava diventava sempre più grande e assumeva dei contorni ben definitivi. Ace balzò giù dalla coffa e corse sul ponte di poppa. Strinse gli occhi per verificare bene, fino a capire che si trattava di un uccello.

E che uccello! Il più strano che avesse mai visto, perché oltre a sembrare discretamente grande, sembrava circondato da delle fiamme di colore azzurro. Man mano che si avvicinava, appariva sempre più chiaro che quelle non erano semplicemente fiamme, ma le sue piume. Lo si notava soprattutto nella lunga coda scintillante, formata da tre lunghe parti a cerchi dorati. Che razza era? E, soprattutto, era commestibile?

Ace fece una serie di passi indietro quando capì che l'uccello si stava dirigendo proprio verso di lui e contemporaneamente allargò il palmo per farvi apparire delle fiamme, pronto ad attaccare nel caso si fosse rivelato un nemico. Eppure, più si avvicinava più lo splendore delle fiamme blu andava scemando, finché non fu quasi davanti a lui e solo allora diventò completamente un uomo, che atterrò senza alcuna difficoltà sul parapetto.

Il ponte era tornato completamente buio, tranne per il palmo infuocato di Ace, che venne alzato davanti a lui per poter vedere meglio. Marco era in piedi di fronte a lui, con le ombre che non nascondevano il suo sorriso ironico nel fissarlo.

«È questo... Il tuo Frutto...?» mormorò appena Ace, con ancora negli occhi il brillare di quelle piume blu infiammate.

«Ora lo sai.» Marco annuì appena e scese con un balzo sul ponte.

«Non ho mai visto uno Zoan così...» Gli era capitato di scontrarsi contro di loro e