suoi movimenti, non smise di fare quello che stava facendo.

Molly non se ne fece un cruccio. Si sistemò meglio la tracolla sulla spalla, posò il cioccolatino sul bordo del tavolo e se ne andò. Un attimo prima era stata lì, in un silenzio pacifico e raccolto, di riguardo per gli spazi altrui, quello successivo non c’era più.

   

 

 

*

 

 


 



Ognuno è il demone di se stesso*.



 


Dopo quel fortuito incontro, capitò di frequente che incappassero l’una nell’altro.

Era il primo pomeriggio di un sabato qualunque. La Biblioteca si stava velocemente svuotando dei suoi fruitori. Gli studenti sussurravano facezie, si scambiavano storie faziose su questo o quel professore, sotto gli occhi sfacciati degli allievi più grandi e quelli prudenti dell’assistente del docente Doyle a cui spettava il turno di supervisionarli, quel mese. 

Molly era stata tanto fortunata da insediarsi in un banco da sola. Lo aveva disseminato di innumerevoli promemoria e dei libri presi in prestito dalla Biblioteca. 

“Canis canem edit.”   

Molly sollevò lo sguardo dal libro “Obblighi del Praticante”.

Sherlock le si era seduto di fronte. Il cappotto fuori stagione chiuso fino alla gola, lo sguardo vigile da gatto, l’aria mortifera. 

Molly si tolse la matita da dietro l’orecchio. “Cosa?”

Lui sbuffò dal naso, incrociò le braccia sul petto. “Il cane mangia il cane”, traspose, infastidito.

Fu il turno di Molly di storcere gli occhi. “Non intendevo quello. So tradurre il latino. Grazie. È che non riesco a capire la connessione nel contesto.”

Sherlock la scrutò per un lungo momento, probabilmente stava decidendo se ne valesse la pena. Il gioco vale la candela? Il solito dilemma. “Arbitrariamente si riferisce a una situazione in cui nessuno è al sicuro da nessuno, ogni uomo può contare su sé solo.”

Molly lo invitò a proseguire.

Sherlock non si fece pregare. “Guardati attorno, Molly Hooper. Sono come bestie demoniache assetate di sangue, pronte ad azzannarsi l’un l’altro perché il fine giustifica i mezzi, a discapito di ogni valore. Il merito ha perso i suoi costrutti.”

Molly non era d’accordo. Una parte di lei, forse, riconosceva la scheggia di verità indiscutibile contenuta in quanto lui aveva detto, ma un’altra la rinnegava con forza. “Non la metterei in questi termini”, rispose, pacata. “Forse sottovaluti la potenza costruttiva della disapprovazione. L’invidia è un avversario temibile, ma anche di inspirazione, non trovi?”

Il volto tediato di Sherlock fu attraversato da un lampo di sentimento che non le riuscì di decifrare. Si tirò indietro contro lo schienale della sedia, le mani ficcate sotto le ascelle.

Molly si accorse che tremavano, come in preda a spasmi muscolari. In generale, non aveva un aspetto sano, tantomeno riposato. “Come fai a sapere il mio nome?”

“Allo stesso modo in cui tu sei a conoscenza del mio.”

“Io non ho mai-”

“Non occorreva. Non sei il tipo di persona che permette ad estranei di turbare la propria concentrazione. Gentile, sì, sciocca? Nemmeno per sogno.”

“Hai ragione. So chi sei, ma preferisco lo stesso fare le cose alla vecchia maniera.” Molly gli porse la mano con fermezza. “Mi chiamo Molly e sono iscritta alla Facoltà di Medicina Forense e Legale. È un piacere fare la tua conoscenza.”

Sherlock soppesò la sua mano tesa per un interminabile secondo, prima di convincersi a stringergliela. Aveva una bella presa: vigorosa e fredda, ma anche assurdamente garbata. “Sherlock Holmes. Iscritto ad ogni Facoltà vigente.”

Le sopracciglia di Molly scattarono verso l’alto. “Sul serio? Devi essere una specie di genio o qualcosa di simile.”

“Per altri è solo un mettersi in mostra.”

Molly gli rivolse un piccolo sorriso di complicità. “Di sicuro lo è, ma hai esposto piuttosto chiaramente che l’antipatia verso questi fantomatici altri sia reciproca, perciò che importa cosa pensano?”

Già, cosa importava? E all’improvviso, al pensiero di tutte le dicerie e le maldicenze che circolavano su di lei, che erano assolutamente infondate, ma giustificabili con l’ignoranza generale, a Molly scappò una risata incredula. Che razza di ipocrita era. Lei che per prima si lasciava invischiare dall’opinione collettiva, proprio lei si permetteva di dispensare consigli, ergersi a giudice.  

Sherlock la squadrò, dapprima sbigottito, poi con rimprovero. Alla fine, comunque, si lasciò travolgere un poco dall’irrefrenabile ondata di immotivata ilarità che l’aveva investita. Le offrì uno spicchio di sorriso divertito e Molly inspiegabilmente si sentì meno oppressa dall’obero di impegni, dalla preoccupazione, dall’ansia che la attanagliava. Libera, in parte, da ciò che si aspettava da se stessa.   


 



Ognuno è il miglior medico di se stesso*.



 


 

 

*

 

 

 

 

Il 18 ottobre, il giorno di San Luca Evangelista, patrono degli artisti, medici, chirurghi, studenti e macellai, secondo una tradizione vecchia due secoli, si teneva una conferenza annuale durante la quale il Rettore leggeva l’Oratio di Harvey, “per onorare i fondatori e i benefattori del Collegio, esortare i ricercatori e i membri alla ricerca e allo studio della natura, nonché per favorire uno spirito di