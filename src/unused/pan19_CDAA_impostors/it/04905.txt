un lato. Qualcosa al bordo del suo campo visivo si mosse ed Alex portò istintivamente una mano al fucile dietro la schiena. Era pronto a prenderlo e puntarlo contro la cosa che si stava muovendo ma ciò che vide lo fece paralizzare all'istante.

Davanti a lui, accovacciato e con espressione terrorizzata sul viso c'era un essere umano. Aveva i capelli biondi sporchi e lunghi, che gli ricadevano sugli occhi e sul volto emaciato. La bocca era ferita in più punti dove perle di sangue rappreso rimanevano attaccate alle labbra piene. Ciò che colpì Alex però furono gli occhi grandi e cerchiati di nero di un azzurro intenso, lo stesso colore del mare dei suoi libri.

Spostò la mano dall'arma e continuò a fissarlo, rimanendo accovacciato in modo da trovarsi alla stessa altezza del ragazzo. Non pensava ci fossero ancora essere umani, se ne erano andati tutti, così come aveva fatto suo padre. Questo c'era scritto nei suoi libri, eppure...

«Ciao» disse piano sperando di non spaventare il ragazzo che sembrava voler scappare da un momento all'altro.

Lui lo guardò fisso, senza rispondere. L'espressione terrorizzata lentamente si stava modificando in qualcos'altro. Sorpresa forse?

«Io mi chiamo Alex» continuò con lo stesso tono rassicurante.

Il ragazzo fissò lo sguardo in un punto dietro le sue spalle. Alex si girò e capì che stava fissando il fucile. Così lo prese e lo buttò lontano, rassicurando il ragazzo che non gli avrebbe fatto del male.

«Io sono Genn» sentì dire d'un tratto. La voce era un flebile sussurro.

«Genn. Mi piace il tuo nome. Tu vivi qui?» chiese non trovando nulla di meglio.

In risposta il biondino annuì. «Sei tu che hai fatto cadere la Coca-Cola?» chiese ancora, ricevendo in risposta un nuovo cenno d'assenso.

«Avevo sete» aggiunse infine il ragazzo.

«Io ne ho una se vuoi» propose di slancio. Prese una lattina dalla tasca della tuta che indossava e gliela porse.

Genn la guardò titubante, osservandola con curiosità e un pizzico di diffidenza.

«È la stessa, solo che questa viene da un altro pianeta»

Il biondo portò gli occhi nei suoi e poi di nuovo sulla lattina. Allungò una mano sporca e ferita come le labbra e la sfiorò appena.

«È fredda» disse più a sé stesso che all'altro.

«Bevi» lo incoraggiò Alex, guardandolo con curiosità prendere la lattina, rigirarsela un po' tra le mani e aprirla.

Quando bevve il primo sorso corrucciò il viso.

«Che c'è? Non è buona?»

«È diversa»

Alex lo guardò ancora, aspettando che continuasse. «È meno dolce e più sgasata» il biondo prese un altro sorso «È più dissetante però»

«Sono felice che vada bene ugualmente» disse Alex sorridendo e sedendosi.

Genn lo imitò, continuando a bere la bibita.

«Cos'hai sul petto?» gli chiese d'un tratto.

Alex si guardò istintivamente e notò i due apparecchi meccanici che aveva su ognuno dei pettorali. «Queste sono le Branchie» disse indicandoli. «Ci permettono di respirare su ogni pianeta in cui andiamo, basta settarle in modo appropriato»

Il biondo corrugò la fronte. «Non sei un umano?»

«Sì, ma vivo su un altro pianeta»

Genn inclinò la testa in una tacita richiesta di spiegazioni.

«Mio padre è umano, mia madre invece è del pianeta dove vivo. Io ho ereditato l'apparato respiratorio da mio padre. Quindi devo portare le Branchie per poter respirare dove vivo»

«Allora qui potresti respirare senza»

Alex rimase per un attimo senza parole. Non ci aveva pensato. Il ragazzo davanti a lui continuava a guardarlo. Poteva provare a respirare davvero sul suo pianeta. Suo padre gli aveva detto che l'aria sulla Terra non era più buona come quella di un tempo e che anzi a lungo andare li avrebbe uccisi, perché ormai era tossica. Ma Genn davanti a lui respirava normalmente e lo guardava in attesa che facesse o dicesse qualcosa. Rivolse lo sguardo di nuovo verso il suo petto e pianissimo portò una mano al petto spegnendo le Branchie.

Passò qualche instante e poi iniziò a sentir mancare l'aria nei polmoni, guardò Genn terrorizzato.

«Respira» gli disse lui sempre col tono flebile. «Prendi aria nei polmoni» e allargò il petto dopo aver aperto un poco la bocca.

Alex lo guardò stranito ma tentò di imitarlo. L'aria gli invase la bocca e poi scese in gola percorrendo il suo corpo fino ad arrivare ai polmoni che si riempirono facendogli alzare il petto, come aveva fatto Genn. L'aria aveva un sapore dolciastro, forte e penetrante. Ad Alex non piacque, ma sentire i suoi polmoni riempirsi lo lasciò senza parole. Non era come quando respirava grazie alle Branchie, era qualcosa di più viscerale. Buttò fuori l'aria con forza e la riprese velocemente riempiendo i polmoni finché non sentì la gabbia toracica dolergli leggermente. Continuò a farlo sotto lo sguardo incuriosito e divertito di Genn, le sue labbra erano atteggiate a formare un leggero sorriso e gli occhi erano socchiusi nell'atto di ridere.

«Non farlo troppe volte che...» aveva iniziato a dire il