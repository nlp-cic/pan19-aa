per rivelare finalmente l’immagine a tutti sconosciuta.  “Puoi andare. Tanto… rientrerò in classe tra poco. Giusto il tempo di sciacquare la spalla. Sto bene, davvero.”  Sollevò una mano sul proprio petto posandola sul tatuaggio scorticato, cercando di spazzar via dalla visuale di Angela le righe di pelle ridotte a brandelli e gli occhi severi del dragone d’inchiostro… ma le sue falangi tremavano, il sangue gli era seccato sotto le unghie creando delle mezzelune rosse sulle punta delle sue dita. Gli occhi erano ancora lucidi e gonfi per il pianto, arrossati e stanchi… ma la bocca era contorta nel suo perfetto sorriso di scena, le labbra sottili stirate ed un accenno di denti tra di esse.  Le sue bugie nascondevano la sofferenza, coprivano malamente le ferite.  Era come se avesse passato tutta la vita a forzare in sé la verità con dei cerotti troppo piccoli… ma adesso era diventata troppa e troppo pesante per poterla tenere tutta all’interno; stava gocciolando fuori come il sangue dalla bocca del drago tatuato, come ogni goccia rossa che affiorava dalla sua pelle gonfiandosi, prendendo le sembianze di una perla e poi srotolandosi sulla sua spalla come un macabro tappeto da vip. Tuttavia non lasciava cadere la sua maschera, si stava impegnando per esser creduto… voleva essere lasciato solo!  “Va bene…” disse Angela annuendo piano “Ti prendo il kit medico nell’armadietto.”  Senza attendere una risposta girò sui tacchi e si avviò nel piccolo camminamento davanti alle docce maschili, sottraendosi alla sua vista.  “Ziegler!” Genji si attaccò alla parete, stringendo le mani contro l’angolo. Le urlò dietro cercando di dissuaderla ma Angela era già arrivata all’armadietto ed aprì lo sportello metallico con uno schiocco.  “Ziegler, ti ho detto che sto bene! Lascia perdere!”  Ancora una volta Angela lo ignorò e tornò indietro con l’intero kit medico d’emergenza. Afferrò Genji per un braccio e lo trascinò di nuovo davanti allo specchio, aprì il kit sul bancone e srotolò le bende.  “Ziegler, davvero-“  “Sono la rappresentante d’Istituto, Genji. Non ti lascio qui con una ferita aperta a rischio d’infezione”  “Ferita aperta?” Genji rise ma c’era dell’isteria nel suo tono “Andiamo, Ziegler! E’ solo un po’ di pelle irritata!”  “Allora non ti creerà alcun problema se la disinfetto e la copro.”  “Lo farò da solo, grazie. Tu puoi andare”  Le serviva un po’ d’acqua per lavare via le tracce di sangue. Le docce erano scomode, aveva bisogno d’una bottiglietta.  “Dov’è il tuo zaino?” chiese di botto, interrompendo le suppliche di Genji.  La domanda per un attimo confuse il ragazzo. Non rispose ma i suoi occhi si spostarono sull’unico zaino rimasto appeso all’attaccapanni ed Angela subito lo afferrò e lo aprì.  “Ziegler, no!”  Genji le strappò lo zaino dalle mani bruscamente e lo alzò, stringendoselo al petto.  Il suo sorriso era sparito, sul viso era rimasta solo paura. Fissò Angela con gli occhi fuori dalle orbite, respirando veloce come un coniglio preso al laccio… sapendo che lei aveva visto.  Lo poteva intuire dalla sorpresa nel suo sguardo, la confusione nei suoi occhi, la piega spaventata delle sue sopracciglia bionde.  Angela aveva visto.  Rimasero in silenzio per troppi, lunghissimi secondi scanditi dal respiro affannoso di Genji… poi Angela gli porse coraggiosamente una mano ed alzò il mento, sicura, rivolgendogli di nuovo la parola.  “Potresti prestarmi la tua bottiglia dell’acqua, per favore.”  Una frase così semplice, otto parole in tutto. Eppure Genji sentì un nodo sciogliersi nel suo petto ed un singhiozzo gli uscì dalle labbra. La verità strappò i cerotti sgorgandogli fuori dagli occhi, uscendo sotto forma di singulti. Piegò la bocca verso il basso e le sopracciglia verso l’alto; le lacrime iniziarono a scendere sul suo viso e non fece niente per fermarle.   Infilò una mano nello zaino ed afferrò la bottiglia dell’acqua sentendo la pistola battergli contro il dorso della mano. La foto dell’uomo trovato morto al molo gli punzecchiò le dita.  Quella mattina al telegiornale avevano parlato di un pareggiamento di conti tra due organizzazioni criminali potenti, ma non erano riusciti a trovare nessuna traccia dell’assassino.  Probabilmente perché l’assassino sapeva far bene il suo lavoro, perché era stato addestrato per questo ed aveva mille cicatrici da esibire come prova.  Angela prese con delicatezza la bottiglia dell’acqua dalle sue dita instabili e sporche di sangue. Tremavano così forte che il liquido all’interno sciaguattava creando una piccola tempesta tra le pareti di plastica.  “Andiamo…” gli sussurrò “Lasciati medicare…”  Posò una mano sulla schiena di Genji e lo accompagnò di nuovo verso il bancone. Sotto le dita poteva sentire la pelle inspessita e ruvida delle cicatrici e le tornò in mente la gita a Praga, il momento in cui Genji era saltato sulla moto del ladro come un topo balzerebbe sulla preda.  Aveva solo diciassette anni.  …fu allora che tutti i tasselli finirono al loro posto, il puzzle si completò.  Genji non era neanche quello, non era quello che lo stavano forzando ad essere. Rifiutava quell’identità con la stessa semplicità con cui aveva detto “Ah