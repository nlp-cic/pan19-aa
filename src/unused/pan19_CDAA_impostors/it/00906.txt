ragazza sembra esitare un attimo. «Non hai saputo cos’è successo sabato sera?»

«Non mi sono informato molto ultimamente. E non vedo mio padre da sabato pomeriggio.»

«Derek e Erica hanno avuto un grosso incidente sabato sera…»

«Stanno bene?» la interrompe immediatamente Stiles.

«Non proprio. Derek ne è uscito praticamente illeso ma a Erica non è andata bene, è rimasta incastrata nella macchina che ha preso fuoco e... lei non ce l’ha fatta.»

Stiles non ha bisogno di sapere altro. «Sono lì tra dieci minuti.»

Guida velocemente fino a villa Hale e, mentre parcheggia, Laura è già sulla porta che lo aspetta. «Lui dov’è?» chiede Stiles.

«Si è chiuso in camera ieri mattina, appena tornato dall’ospedale, e non è più uscito. Non sappiamo cosa fare.»

«Cosa ti fa pensare che con me cambierà qualcosa?»

«Perché con te è diverso.»

Stiles passa una mano lungo il braccio di Laura per rassicurarla e si avvia su per le scale. Entra nella camera buia di Derek senza bussare e si avvicina al letto. Il corpo del ragazzo è immobile, ma Stiles sa che non sta dormendo e che ha sentito qualcuno entrare. Si toglie le scarpe e il giubbino e s’infila sotto le coperte, appoggiando il suo petto alla schiena e abbracciandolo stretto. Sente Derek prima irrigidirsi e subito dopo rilassarsi a quel contatto. Restano in silenzio in quella posizione per un tempo indefinito finchè la voce roca di Derek lo spezza. «Pensavo fossi arrabbiato.»

«Non ha importanza, non adesso» sussurra.

Derek si gira in quell’abbraccio e gli nasconde il viso nel collo. Stiles intreccia le dita tra le morbide ciocche di Derek e le accarezza piano. «Mi dispiace per quella sera.»

«Ti ho detto che non ha importanza.»

«Ne ha per me. Non volevo offenderti, davvero. Ho solo usato le parole sbagliate.»

«Derek…»

«No, quello che volevo dire è che non sei da una botta e via come tutti quelli che ho avuto.»

«Der…» mormora ora più dolcemente «da quanto non dormi?»

«Da sabato. Ogni volta che chiudo gli occhi vedo il suo volto e sento le sue urla e io…»

«Ok, va bene. Però ora ci sono qua io. Prova a riposare un po’.»

Derek gli lascia un piccolo bacio sul collo, si posiziona meglio sul suo petto e chiude gli occhi. Stiles veglia durante il suo sonno, continuando ad accarezzargli distrattamente i capelli e ripensando le sue parole. Ora che ci pensa, si è sempre lamentato con Derek per il fatto che l’Alpha avesse un odore diverso ogni volta che si vedevano, quindi, dal suo punto di vista, le sue parole dovevano essere lette come un complimento, giusto? Uno scatto di Derek lo riscuote dai suoi pensieri, facendogli intendere che il ragazzo sta avendo un incubo. «Der, ehi Der» tenta di svegliarlo.

Derek apre gli occhi di scatto, spaventato. «Sono qui, va tutto bene. Era solo un brutto sogno» sussurra osando sfiorargli la guancia con un palmo, sorprendendosi quando Derek l’appoggia contro la sua mano.

«È stata colpa mia» dice.

«No, vi sono venuti addosso.»

«Sì, ma sono un licantropo. In condizioni normali avrei potuto evitarlo, e invece…»

«Der, perché dici così?»

Derek si morde un labbro, mostrandosi insicuro per la prima volta davanti gli occhi di Stiles. «Non ero lucido.»

«Avevi bevuto?»

«No.»

«E allora cos… oh. Ooooooh.» esclama appena vede gli occhi di Derek sfuggire dal suo sguardo.

«Mi odi?»

«No,anzi. Sono felice che non ti sia fatto niente.»

«Se fossi morto però avresti risolto i tuoi problemi.»

«Perché?»

«Con la mia scomparsa saresti automaticamente reinserito nel sistema.»

«E mi avrebbero assegnato un altro Alpha. E per quanto può sembrare incredibile, non mi dispiace che mi sei capitato tu.»

«Stai prendendo in considerazione l’idea di legarti a me?»

«No, mai.»

Derek si stacca da Stiles e gli da le spalle. «Grazie per essere venuto, ma vorrei restare solo.»

«Oh, ok. Posso tornare domani?»

«Per fare cosa? Credo che per un po’ si sentirà il mio odore.»

«Non sono venuto qua per questo, pensavo l’avessi capito. Ormai ti considero un amico.»

«Speravo più un amico con benefici.»

Stiles sbuffò dandogli una leggera spallata. «Mi eri mancato.»

«Puoi tornare quando vuoi.»

E Stiles se ne va soddisfatto.

Guida fino a casa e, una volta chiusa la porta, manda un messaggio a Scott.

(ore 19.47) Forse so cosa fare. SS

(ore 19.48) Domani ti passo a prendere e mi racconti. SM

 

L’indomani mattina Scott arriva puntuale sotto casa di Stiles. L’Omega entra in macchina e comincia a parlare senza nemmeno salutare. «Quando uno dei due muore, l’altro rientra automaticamente nel sistema.»

«Buongiorno anche a te. Vuoi uccidere Derek?»

«Ma stai scherzando? Riuscirebbe ad uccidermi prima lui.»

«E poi non