non ho affatto pregato.» replicò, piccato. Andiamo, addormentarsi senza accorgersene era un conto, ma pregare?«Hai pensato intensamente a me e ti sei interrogato su qualcosa. Questo equivale a pregare. E, inoltre, sono più propenso a sentire le tue preghiere rispetto a quelle di tutti gli altri.» ammise, chinando lo sguardo.«Perché sono speciale? Perché sono il tramite del Paradiso e tutte quelle stronzate lì?»Castiel scosse il capo. «No, Dean. Sei speciale per me.»«Wow, tigre. Offrimi almeno una cena prima di confessarmi il tuo amore.» lo canzonò. Dean non voleva reagire così aspramente ma con tutta quella storia dell’incantesimo, delle notti passate in bianco e dell’assenza prolungata dell’amico non poteva fare a meno di sentirsi stanco e abbattuto.Era come se non riuscisse a risolvere più alcun problema.«Non intendevo questo, Dean. Sai che non intendevo questo.» replicò l’angelo, il tono gelido che di tanto in tanto saltava fuori per ricordare al cacciatore che non era altro che un uomo come tutti gli altri. Nulla di più.«No, non intendevi questo.» ripeté Dean, massaggiandosi le tempie. Sembrava che la testa volesse esplodergli. «Scusami, io- sono stanco Cas. Non ho pregato, non ho chiesto una consulenza angelica quindi… puoi andare. Torna pure a svolazzare tra le nuvole e facci sapere se ci sono novità.»Castiel annuì, solenne, ma non si mosse. Dean si domandò se non volesse dirgli qualcos’altro, ma alla fine l’angelo non aggiunse altro se non un «se avessi bisogno di aiuto non esitare a chiedere» prima di sparire, non dando nemmeno il tempo a Dean di replicare. Dean fu grato come mai in vita propria quando Sam entrò nella sua camera con un triplo caffè e la colazione completa. Con un po’ di autocontrollo e una notte di film scadenti in televisione, il cacciatore era riuscito a non crollare. Certo, restare il posizione eretta su una sedia scomodissima aveva aiutato.«Dean, mi dispiace dirtelo ma… fai proprio schifo.» commentò Sam mentre porgeva all’alto il bicchiere di caffè. Dean gli credette sulla parola: non aveva alcuna intenzione di accertarsene di persona di fronte allo specchio del bagno. Riusciva già ad avvertire fisicamente le occhiaie, meglio non indagare oltre.«Hai trovato un nuovo caso?» domandò sbadigliando. Se non voleva impazzire, doveva lavorare.«Sì. Tu.»«No.»«Dobbiamo capire cosa ti sta succedendo e con te in queste condizioni non riusciamo a lavorare. Non puoi nemmeno continuare ad ignorare impulsi naturali come quelli del sonno. Non è normale, Dean.»Dean rise. «Se Michael ci tiene così tanto a questo corpo da urlo dovrà intervenire.» osservò.«Oppure ti costringerà con l’inganno a dire di sì e sarai troppo stanco per accorgertene.» ribatté il minore. Dean odiava ammetterlo, ma aveva ragione.Ma non era colpa sua se l’incantesimo era una delle cose più imbarazzanti che gli fossero mai accadute e non aveva alcuna intenzione di rivelarne i dettagli. Non a Sam, in particolare.«Posso ancora resistere. Dammi qualche altro giorno e riuscirò a venirne a capo.»Il cacciatore scartò il proprio hamburger tiepido e diede un morso, aspettandosi la prima ramanzina della giornata. Ma quando Sam non replicò, Dean posò lo sguardo su di lui.Era immobile.Non imbambolato, silenzioso, assente. Immobile. Al punto di non respirare.«Io ci ho provato.» osservò Castiel alle sue spalle. L’angelo schioccò le dita e Sam sparì. «Non accetti l’aiuto di nessuno, non è vero?» aggiunse, sfilandogli l’hamburger dalle dita e sedendosi dove appena pochi attimi prima c’era Sam.Dean serrò le palpebre. «Vuoi scherzare…»«Sei caduto sul pavimento.» lo infornò l’altro, masticando rumorosamente. «Non te ne sei nemmeno accorto.»Il cacciatore si pizzicò il braccio ma quando non accadde nulla prese a schiaffeggiarsi il viso, strappando una risata all’altro. «Non è così che funziona, dolcezza.»«Smettila!» ringhiò Dean, al limite dell’esasperazione. «Non sono la tua “dolcezza”, il tuo “tesoro” o il tuo “campione”. Se devi essere Castiel, comportati da Castiel.»Castiel corrugò la fronte. «Credevo che avessimo superato quella fase.» osservò, mentre lentamente scivolava alle sue spalle.Dean si irrigidì e fece per alzarsi ma l’angelo lo trattenne, posando le mani sulle sue spalle. «Rilassati.» gli intimò. «Sei così teso.» aggiunse, mentre iniziava a massaggiarlo.«Sembra l’inizio di un porno.» sbottò il cacciatore, ma non fu abbastanza convincente da allontanarlo. Poteva anche essere un sogno ma si sentiva ugualmente a pezzi e un massaggio gratis non era qualcosa di cui lamentarsi.«Non farò nulla che possa compromettere la tua virtù se non lo vuoi.» replicò Castiel, sarcastico. «Voglio solo dare una mano.»«Come, esattamente? Fottendomi il cervello? Perché, per la cronaca, è quello che stai facendo.»«Sono nella tua testa, Dean. Se permetti quello che faccio è spirito di sopravvivenza. Se non dormi e lasci che il tuo cervello vada a puttane, io sparisco.»Dean sorrise, sollevato. «È