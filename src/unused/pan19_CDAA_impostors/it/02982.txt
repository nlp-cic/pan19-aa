così come i piccoli crudeli predatori delle fronde e del prato. Solo osservando attentamente si distinguevano due falene sul tronco grigio della quercia, perfettamente mimetizzate con l’eccezione dei falsi occhi sulle loro ali. Enormi occhi viola.
Poi, tra i fruscii delle piante e le consuete voci dell’erba, distinse il ritmo diverso dei passi di due nuove creature.
Uno tranquillo e deciso, un buon aroma intorno d’incenso: non poteva essere che Vincent Griffith. L’altro, che attraversava la notte a possenti falcate e aveva un profumo di boschi e di gelo, era il suo signore: Elijah Mikaelson.






*





*



 

Le foglie smorzarono i passi di Vincent che si allontanava. Ma non l’avrebbero udito comunque, tanto erano presi a studiarsi, quasi avidamente. Senza ancora toccarsi, entrambi sospirarono per il sollievo, per quell’ondata di piacere e di calore al solo ritrovarsi insieme, dopo appena un giorno di distacco.
«La casa è un disastro.» disse Tristan, pragmatico.
Elijah sorrise. «Vuoi venire da me?»
Tristan tirò le labbra in una smorfia incredula, ma i suoi occhi crepitarono d’eccitazione. «Sei pazzo. »
Elijah fece un passo avanti, e con tranquilla confidenza cominciò ad armeggiare con il nodo della cravatta dell’altro. «Vai in albergo? » sussurrò.
Tristan sentì un languore che non era solo sesso. Quel gesto. Le sue mani sapienti… «Probabilmente. » rispose.
«Andiamo, allora.» affermò Elijah con sicurezza.
Si fissarono. «Sei appena tornato da loro.» Tristan ostentò indifferenza, ma l’osservazione quasi svanì in un filo di voce.
«Sono un estraneo.» rispose Elijah.
«Hai dimenticato… È una cosa che non possono perdonare.»
«E tu?» chiese Elijah all’improvviso, con un passo indietro per poterlo guardare tutto.
«Io cosa?» Tristan riuscì a dominarsi.
«Tu mi hai perdonato?» Elijah ostentava un sorrisino beffardo, ma la luce nei suoi occhi raccontava un’altra storia.
Tristan sussultò. «La mia agonia, il tuo abbandono?» chiese in un tono assente.
«No. – Elijah scosse violentemente la testa – So che non lo farai mai… E non te lo chiedo. Non voglio essere perdonato, non per aver protetto la mia famiglia.»
Gli occhi chiari lampeggiarono. «E per che cosa, allora?»
«Per aver scelto di dimenticare.»
Tristan restò un attimo in silenzio. Poi: «No, non ho perdonato.» Aveva il nodo in gola per quell’affronto molto più che per i loro antichi rancori.
«Hai ragione.» rispose Elijah asciutto.
Di nuovo di fronte all’altro gli allentò con delicatezza il nodo della cravatta. Ma nel farlo le sue dita sfiorarono la pelle calda come un giorno di un’antica primavera, morbida e profumata come i fiori. E ancora una volta Elijah perse il controllo. Ancora una volta, come tante in passato, fece saltare in un solo assalto tutti i bottoni, ancora una volta in pochi istanti il suo amante era quasi nudo, stretto tra le sue braccia. Il torso levigato che aderiva al suo, il suo odore. Fiori, sale, vertigini infinite… Tristan lo fermò: «Un'altra notte di sesso divorata in albergo, o in qualche angolo oscuro… mentre mi strappi i vestiti, e io ti chiudo la bocca con una mano?»
«Ti dispiacerebbe?»
« No. – rispose Tristan con semplicità – Sarebbe molto eccitante… ma non questa notte. Non nella mia casa, nel regno che hai devastato. Tra gli arredi distrutti e le tende divorate dai tarli. Merito più di questo. Merito di vedere la sconfitta del mio nemico… Perché tu sei sconfitto. Solo, bisognoso… E io voglio vederti senza difese. Nudo. Voglio godere di ogni istante. »
Elijah annuì.
Le sue mani furono di nuovo sull’amante, ma tenere e sollecite. Sui brandelli della camicia, sui bottoni superstiti, giocando con ciò che restava della cravatta e indugiando sulla pelle scoperta e vulnerabile. Premendo con languida insistenza sui capezzoli turgidi, seguendone il contorno in brevi circoli con le dita. Lentamente, con una cura assorta.
Lo sguardo di Tristan, imbevuto di luce lunare, era di un azzurro disarmante.
Nel silenzio del giardino Elijah poteva avvertire ogni fremito della sua pelle, il ritmo irregolare del cuore. Le sue mani percorsero il petto e scesero, seguendo con i pollici la forma di ogni muscolo, fino a incontrarsi sul ventre piatto e liscio. Un bottone alla cintura. Tristan bloccò la sua mano.
Poi, con una cura persino superiore alla sua, con una calma ancora più intensa e concentrata, si dedicò con grazia soave a ogni bottone delle vesti del suo signore, a ogni nodo, cominciando a liberarlo. La cravatta, la giacca, la camicia. A volte allontanando di scatto le dita, come ustionato dalla pelle calda del Sire. A volte indugiando in una morbida carezza.
Il primo sospiro fu dell’Originale. Un piccolo sorriso arricciò le labbra piene della nobile creatura.
Mentre l’altro con tenera premura gli faceva scivolare la camicia sulle spalle, Elijah poggiava le mani sui suoi fianchi, senza cercare contatti più intimi, quasi ad assicurarsi della sua reale consistenza.
Perso nelle