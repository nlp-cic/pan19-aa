cosa sarebbe accaduto se avessi tardato di un solo, maledetto attimo. Non hai dubbi.

E' lui.

Si è nascosto fra loro per tutti quegli anni, manovrandoli a piacere. Rivedi la maschera di quel serpente mentre ti ordina di andare, di lasciare indifeso l'uomo che–

Stava per uccidere Patrick.

Stringi i pugni e giuri che non la farà franca.

 

Wods: 110.

Prima pubbl. EFP 11/01/14.[Note originali] Spoiler per la 6x08. Cronologicamente precede Risvegli luminosi, per cui più avanti la sposterò :)Amo il fatto che Teresa, in un modo o nell'altro, abbia aiutato Patrick fino all'ingresso della cappella; insieme fino al momento della verità. L'episodio avrà tanti difetti, ma questo lo trovo fantastico.


            (See the end of the chapter for  more notes.)
            

 

È con lui sin quasi alla fine.

I suoi consigli. La sua auto. La sua pistola.

Tutto ciò che ha potuto dargli gliel'ha dato – forse anche di più: l'ha aiutato dal primo giorno, sempre al suo fianco, ed è anche grazie a lei (soprattutto grazie a lei) che oggi è qui, a un passo dal mostro.

Lo accompagna sin quasi alla fine. Gliene sarà sempre grato.

Poi Cordero gli toglie la Glock dalla cintura e lui entra nella cappella. Oltre quella soglia, anche i pensieri e le preghiere di Teresa tacciono.

Questo è qualcosa che deve fare da solo.

 

Words: 100.

Per la cronaca, trovo divertente (ed eloquente) il fatto che le donne della vita di Jane siano Angela e "Santa" Teresa *ride*


            (See the end of the chapter for  more notes.)
            

 

Teresa pensa a quanto lo ama, pensa alla donna che l'ha amato, e si chiede come sia stato per lei.

Quanta gioia abbia ricevuto. Quanto abbia penato.

Difficile a dirsi, oggi: Jane non è irriconoscibile da allora, ma è cambiato. Dolore e vulnerabilità lo hanno reso compassionevole, mitigando l'arrogante superficialità del suo carattere; il tempo lo ha guarito da ferite ed eccessi.

Angela ha avuto un marito-bambino. Teresa ne ha raccolto i cocci per ricomporli in un uomo consapevole.

(Spera.)

Patrick incontra il suo sguardo e sorride, sereno, impenitente. Teresa scuote la testa, ridendo tra sé e un po' di sé.

Angeli e sante, Patrick. Per te solo compassionevoli spiriti di ferro.

 

Words: 115

Prima pubbl. EFP 27/12/13.[Note originali] Vi ho detto quanto amo il nuovo Mentalist? No? Diventerà evidente più andremo avanti con le drabble :) sono così felice che non ci sia più la cappa di Red John su ogni episodio. Era coinvolgente e manteneva alta la tensione, ma era ora di finirla. Peccato che il grande reveal sia stato così tirato per i capelli...a be', amen. Ora viaggiamo verso una risoluzione felice, e ho tutte le intenzioni di godermela passo per passo!

Rivedendo la serie tutta di un fiato, devo però ammettere che John il Rosso era un forte coesivo; dava alla storia quell'atmosfera minacciosa e malinconicamente tragica che mi aveva appassionata e la rendeva unica. Continuo a pensare che tracce di lui avrebbero dovuto restare sino alla conclusione della serie, possibilmente con la presenza di qualche seguace da eliminare. Così, il post-John è un po' avulso dal resto. La settima stagione ha ripreso quota, per fortuna, ma vari episodi della sesta dopo la 6x10 mi risultano ancora inspidi.


            (See the end of the chapter for  more notes.)
            

 

E' stato un incubo lungo dieci anni.

Corpi. Sangue. Sofferenza. La corsa contro il tempo sotto mille occhi, fra mille segreti. E la colpa...

Oh, il senso di colpa.

Credeva che non sarebbero mai cessati; tutti i loro sforzi sarebbero stati vani.

Ma ora è finita: l'ultimo respiro di McAllister ha spezzato la maledizione. I ricordi di Patrick non saranno mai limpidi, perché il passato gli darà sempre dolore, ma oggi finalmente può sperare in un futuro di guarigione, la vita può continuare.

Lo vede. È lì, davanti a lui, in un ufficio anticrimine.

E negli occhi di Teresa.

 

Words: 100.

Prima pubbl. EFP 11/05/14.[Note originali] In onore del bellissimo sorriso con cui Patrick saluta Teresa nella 6x10. Sunbeams~Scritta poco dopo averlo visto, quando ancora speravo che potessimo avere il Jisbon senza altro angst XD ma meglio così!!


            (See the end of the chapter for  more notes.)
            

 

Se potesse vederlo seduto su quella poltrona, con quella tazza in mano, Angela sospirerebbe di sollievo. Inclinerebbe il capo su una spalla, come faceva quand'era viva, e lascerebbe andare tutte le ansie.

Oh, Paddy, conosco quel sorriso, penserebbe.

Luminoso – libero.

Sarebbe felice di sapere che è rivolto a Teresa, e che la persona che ha più amato abbia ritrovato la felicità con qualcuno che lo capisce. Che non lo abbandonerà mai.

Se potesse vederlo... e forse lo vede. Ma nessuno è in grado di sentirla, e il segreto resta suo ancora per un po'.

 

Words: 97.

Prima pubbl. EFP 11/05/14