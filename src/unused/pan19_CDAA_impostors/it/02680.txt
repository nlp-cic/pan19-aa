di un ragazzino e agli occhi del fratellastro appariva solo come un’egoista ed infantile.



« Hai intenzione di rendermi le cose difficili? »



Domandò voltando solo il capo in sua direzione.



In quel momento Thor si decise ad estrarre ciò che non era mai riuscito palesemente a nascondere. Quando Loki intuiva qualcosa, non sbagliava mai ed anche in quella situazione aveva perfettamente ragione.



« Dammi ciò che è mio, Thor, e poi chiudiamo qui questa stupida faccenda. »



Allungò una mano in sua direzione attendendo solo che l'oggetto cadesse in essa. Aspettò per pochissimi, brevi secondi, ma quando si rese conto che non avrebbe ricevuto nulla in cambio, lo fissò con fare minaccioso.



« Ora. » lo intimò nuovamente con voce fredda e tagliente. Gli scherzi erano stati messi da parte e la pazienza, inizialmente instabile, di Loki si stava sgretolando velocemente.



Nulla, sembrava che quello sciocco non avesse intenzione di mollare.



Ebbene... avrebbe avuto ciò che desiderava.



Con un movimento veloce del polso, Loki cominciò a mandare in confusione tutta la stanza del futuro re di Asgard, a partire dal letto che per prima cosa levò in aria, andando a scontrarsi violentemente contro il muro, provocando un profondo colpo. In seguito toccò al resto e in quegli attimi  Loki rimase impassibile, con lo sguardo fisso su colui che per qualche anno aveva osato chiamare fratello. 
 Thor lasciò andare l'oggetto tanto bramato a terra, mentre, verbalmente tentò di fermarlo.



“ Patetico. ” pensò il Dio degli Inganni con quel sorriso sardonico disegnato perfettamente sulle labbra.



E quando tutto trovò la sua giusta fine e Loki fu contento di aver avuto quel che voleva, si girò con l’intento di uscire da quella stanza, fino a quando non successe l'impensabile: un irruento Thor lo scaraventò dall'altra parte della stanza con la forza indomita di un ragazzo arrogante. Loki venne immancabilmente preso alla sprovvista da quel gesto, tant'è che cadde a terra, sbattendo duramente la spalla. Una volta che si rialzò, i suoi occhi ora erano carichi ancora più di odio.



« Finché ti comporterai così non diventerai mai Re di Asgard. »



Si rialzò, sfiorandosi con una mano la parte dolorante, ma il suo tono di voce era pur sempre pronto a schernire chiunque avesse davanti. E in quel caso la vittima delle sue parole era Thor, il quale già da solo era magistralmente bravo a ridicolizzarsi.



« Non sai combattere, Loki? Ah, quale delusione! »



In realtà era Thor che non sapeva con chi aveva a che fare. 
 Per quanto fosse cresciuto tra gli Dei, in un luogo pacifico come Asgard, Loki rimaneva comunque il figlio del Signore dei Ghiacci ed era pur sempre il Dio degli inganni.
 Velocemente, con un semplice sguardo, Loki spostò un mobile dorato, incastrando Thor tra esso e il muro.



« Lo vedi? Sei inadatto a fare il re. » commentò con freddezza, avvicinandosi e constatando quanto fosse debilitato, senza alcuna possibilità di muoversi nemmeno per chiamare Mjolnir. « Debole... »



Aggiunse con un ghigno mefistofelico, inclinando appena il capo di lato, fissandolo con vittoria.



Come poteva Odino voler concentrare un compito così grande nelle mani di un uomo così impulsivo e primitivo?
 Loki si voltò, pronto ad uscire, ma in un attimo Thor fu su di lui. Era stato in grado di vincere la sua magia e adesso le sue mani erano sul suo collo.
 La sua stretta era ferrea, tant'è che Loki fece cadere il pugnale. C’era qualcosa – più di qualcosa, in realtà – che il Dio degli Inganni sapeva fare e che Thor non avrebbe saputo nemmeno da dove cominciare: la magia. E per questo, tra le grandi e forzute mani del Dio del Tuono, Loki svanì nel nulla.



Thor si guardò attorno assolutamente spaesato, non sapendo dove effettivamente fosse finito.



« Abbandona i tuoi trucchi di magia! » tuonò, tenendo i pugni stetti, mentre con occhio vigile osservava ogni centimetro della sua dorata stanza. « Codardo! »



Quell'offesa arrivò dritta nel cuore di Loki che non tardò a mostrarsi, solo per colpirlo in pieno volto.
 « Non osare.» sibilò a denti stretti « ... non osare mai più appellarmi in quel modo. »



Quale oltraggio peggiore poteva esistere per lui?



L'avversario dal rosso drappeggio era già pronto a ribattere e in un attimo entrambi si ritrovarono uno sopra l'altro, ognuno che cercava di far prevalere le proprie forze.
 Thor fece pressione sulle braccia di Loki, che giaceva impotente sotto di lui, alzandogliele oltre il capo, mentre si sedeva a cavalcioni sul suo bacino. Posizione che lasciò Loki incredulo, tant’è che non cercò di porre alcun tipo di resistenza.



Stava… stava accadendo davvero?
 « Stai cercando di sedurmi? » ripiegò comunque sul sarcasmo, unica arma a lui  apparentemente disponibile al momento, mentre il forte peso di Thor si faceva sentire sul suo corpo, imprigionato nuovamente.
 Eppure ancora una volta scomparve sotto lo sguardo atterrito del figlio di Odino nell’ennesima illusione.
 La soluzione migliore sarebbe quella di abbandonare quel luogo e rintanarsi nella propria camera, finché i bollori del futuro re di Asgard non si sarebbero sfiatati. Ciononostante riapparve dietro le sue spalle, colpendolo al centro della schiena, lasciandolo deliberatamente