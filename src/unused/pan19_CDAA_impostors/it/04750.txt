fine rapida e inevitabile; purtroppo Faramir – suo figlio – ignorando la volontà e il consiglio paterno, ha preso parte a tale folle piano.

 



Il volto di Denethor si fece freddo e spietato. «Hai trovato Boromir meno malleabile, non è così?» disse a basa voce «ma io che ero suo padre ti dico ch’egli l’avrebbe portato a me. Sei saggio, forse, Mithrandir, eppure nonostante tutte le tue sottigliezze non sei tu il padrone di tutta la saggezza. Vi è una via di mezzo tra la tele tessute dagli stregoni e le decisioni affrettate degli stolti. Ho in questa materia più cultura e saggezza di quanto non pensi»
«Qual è dunque la tua saggezza? » disse Gandalf
«Sufficiente a percepire che vi sono follie da evitare. Usare questo oggetto è pericoloso. In questo momento, affidarlo nelle mani di uno stupido Mezzuomo e mandarlo proprio nella terra del Nemico, come hai fatto tu, seguito da questo mio figlio, è un’autentica pazzia»
«E che cosa avrebbe invece fatto Sire Denethor?»
«Nessuna delle due cose. Ma quel che è certo è che per nessun motivo avrebbe spedito quell’oggetto in un’avventura che solo uno stolto può sperare abbia esito felice, rischiando la nostra completa rovina nel caso che il Nemico recuperi ciò che aveva smarrito. No, quell’oggetto avrebbe dovuto essere custodito, nascosto in un luogo buio e profondo. E mai adoperato, beninteso, se non in un momento di estrema necessità, ma impossibile per lui da afferrare, se non con una vittoria finale così completa da annientarci tutti»
[Il Signore degli anelli, L’assedio di Gondor pag. 976-977]

Gandalf replicherà a tali affermazioni sostenendo che l'Anello avrebbe reso folle Denethor e che Boromir, in ogni caso, non glielo avrebbe portato ma lo avrebbe tenuto per sé. Ovviamente Denethor non crede a tutto ciò.
Nell'immenso dolore per la morte del figlio, il primogenito ha assunto un'aurea beatifica: per un uomo assediato, che non riesce a fidarsi di nessuno che non si schieri apertamente al suo fianco, Boromir viene a rappresentare l'unica persona al mondo totalmente dalla sua parte. Per questo, infine, il Sovrintendente gli ha concesso di partire: poiché qualsiasi fosse l'impresa, era certo che Boromir ne avrebbe seguito la volontà. Data la sua immensa cultura, è ipotizzabile che Denethor avesse già intuito cosa fosse il Flagello di Isildur; Gandalf ci dice che le informazioni sul tema sono contenute nella biblioteca di Minas Tirith.
Lacerato dal rimorso per aver delegato Boromir, Denethor preferirebbe adesso che fosse partito Faramir, così come il destino sembrava volere: l'Anello è giunto comunque a Gondor e Boromir, se fosse stato di guardia, lo avrebbe preso e consegnato al padre.

Che Denethor sappia di non potersi fidare del Secondogenito è palese. Raccontando la storia dell'incontro con Frodo, Faramir guarda Gandalf per essere certo di non dire troppo né troppo poco.
Faramir ha ignorato completamente le leggi stabilite dal padre, permettendo a Frodo, Sam e anche a Gollum di attraversare terre proibite e di allontanarsi senza essere portati dinnanzi al Sovrintendente. Ha agito di testa propria e ricordo che per una colpa simile - ovvero aver permesso ad Aragorn, Legolas e Gimli di riprendere la propria missione - Éomer era stato imprigionato da Théoden.
Faramir, inoltre, ribadisce a più riprese che sarebbe voluto partire ma gli è stato impedito, dimostrando rancore per quella scelta laddove il padre si lacera nel rimorso.

Il Sovrintendente e i suoi figli sembrano intraprendere tre strade diverse per giungere alla stessa conclusione, ovvero la salvezza della Terra di Mezzo, ma quelle di Denethor e Faramir non potrebbero essere più divergenti.

 



«Errato?» gridò Denethor, e i suoi occhi lampeggiarono all’improvviso. «Perché lo chiedi? Gli uomini erano ai tuoi ordini. Oppure vuoi un mio giudizio su tutte le tue azioni? Ti comporti bassamente in mia presenza, eppure ormai da tempo fai a modo tuo e non segui le mie direttive. Il tuo parlare è stato abile, come sempre; ma credi forse che io non abbia visto i tuoi occhi fissi su Mithrandir, intenti ad osservare se dicevi bene o troppo? Egli possiede il tuo cuore ormai da molto tempo.
Figlio mio, tuo padre è vecchio ma non ancora rimbambito. So vedere e udire come in passato, e ben poco di ciò che hai appena menzionato o passato sotto silenzio mi è sfuggito. Conosco ormai la risposta molti quesiti. Ahimé, ahimé per il mio Boromir!»
[Il Signore degli Anelli, L’assedio di Gondor, pag. 975]

Questo dialogo tra i due, è l'inizio del famoso litigio tra Faramir e Denethor in cui Denethor viene spinto ad affermare che avrebbe voluto vedere Faramir al posto di Boromir. Denethor, tuttavia, non dice mai esplicitamente che avrebbe voluto che Faramir morisse e Boromir vivesse. Avrebbe certo voluto che i loro ruoli fossero invertiti, che Faramir partisse e Boromir restasse, ma non è dato sapere con quali conseguenze.

A dispetto di quanto Gandalf vorrebbe, e di quanto Faramir e Pipino cerchino di tacere, Denethor SA dell'anello e di Frodo. Nessuno glielo ha detto, eppure egli è a conoscenza di ciò che sta avvenendo.
Denethor non vorrebbe che i due figli fossero