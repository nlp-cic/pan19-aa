Call, chiedendo aiuto alla donna di casa, come amava chiamarla.
Melissa rispose dopo appena due squilli, aspettandosi in un certo senso la chiamata serale dello sceriffo.
 
«Ehi John! Avevo una strana sensazione, come se volessi chiamarmi. Che strana la vita, a volte ».
 
«Concordo» annuì lui, la pausa al telefono che durò più di quanto volesse.
 
«John, sei ancora lì? Tutto bene?»
 
«Si… cioè, non lo so. Il fatto è che ci sono Stiles e Derek che dormono sul divano, in sala, insieme e io non so se devo preoccuparmi o no». Confessò lo sceriffo, dubbioso.
 
«Preoccuparti? Per quale motivo, scusa?»
 
«Non so nemmeno spiegartelo… è più una sensazione che altro. Li vedo più spesso insieme in questo periodo, ma ovviamente non significa niente…sono il solito regista di film mentali tutti personali».
 
Melissa coprì parte della cornetta «Scusa John, è arrivato Scott e mi sembra piuttosto irritato. Rimani in linea…»
 
Lo sceriffo attese, gli occhi che viaggiavano nel corridoio ma che, volenti o nolenti, si posavano sui due ragazzi addormentati.
C’era qualcosa di intimo che li univa e più li fissava, più lo sceriffo ne era convinto. Non che disapprovasse, solo che quest’unione così improvvisa di due che si potevano chiamare solo alleati lo aveva stupito.
 
Melissa riprese la parola, permettendogli di abbandonare le sue congetture.
 
«Scott mi ha riferito che Derek e Stiles apprezzano così tanto l’uno la compagnia dell’altro, che hanno dimenticato l’incontro previsto con il resto del branco. Io non sarei così preoccupata… magari hanno semplicemente scoperto di essere più che amici normali…».
 
Lo sceriffo sbiancò: « Che intendi con “più che amici normali”?».
 
«Voglio dire che ormai escono insieme spesso, si divertono, dimenticano degli appuntamenti con le loro fidanzate e il loro Alpha. Probabilmente tutta la tensione accumulata con questa storia della Desert Wolf e la preoccupazione per le loro fidanzate li sta avvicinando…».
 
« Avvicinando?» deglutì lo sceriffo, che si stava spaventando sempre più della piega che stava assumendo la conversazione.
Melissa captò la sua tensione, affrettandosi a rispondere: « Oddio, no, non in quel senso… almeno, non credo. Sono certa che anche se i due sono più uniti del solito sono comunque innamoratissimi delle loro ragazze!».
 
« Mmh, sarà. Anche se oggi a cena li ho visti più allegri, seduti più vicini e non so…si guardavano… in maniera strana, quasi intima».
 
«Intima dici? Non che ci sia nulla di male … però mi sembra alquanto strano».
 
«Non c’è nulla di male, questo è ovvio, solo che… insomma… Melissa, stanno dormendo insieme, sono seriamente abbracciati!».
 
«Non trarre conclusioni affrettate John, sono amici. Scott e Stiles hanno dormito insieme centinaia di volte, hanno mangiato pizze a volontà e hanno preferito vedersi, piuttosto che uscire con le loro ragazze decine di volte. Derek diventerà il nuovo fratello di Stiles, così come Scott e amen. Non c’è nulla di cui preoccuparsi».
 
Lo sceriffo annuì di nuovo, anche se non troppo convinto. «Va bene, mi fido di te… a proposito, come è andata la giornata?».
 
I due continuarono a chiacchierare amichevolmente per venti minuti buoni, virando su argomenti decisamente più leggeri.
 
In sala, nel frattempo, nessuno dei due ragazzi aveva la benché minima voglia di spostarsi dalla posizione acquisita, l’uno accanto all’altro, addormentati beatamente.
 
-
 
Lo spiraglio di luce che filtrava dalle persiane fu la sua silenziosa ma efficace sveglia.
Era a malapena l’alba, a giudicare dall’arancio vivo del riflesso del sole. Qualunque ragazzo della loro età, a quell’ora, dormiva ancora beatamente.

Derek aprì gli occhi a fatica, come se volesse in realtà ancora sonnecchiare un po', scoprendo comunque come solo muoversi in quello spazio angusto fosse pressoché impossibile.
Tutta colpa del peso caldo accanto a lui, che non poteva negare fosse il “bonus” mattutino che aspettava.
Credeva quasi di vivere in una favola, Derek: l’alba che sorgeva, gli uccellini che cantavano e lui steso sul divano, accanto al suo principe.  
Derek si voltò, il cuore che batteva un po' più veloce senza che lui potesse controllarlo: Stiles stava disteso in maniera disordinata, le gambe aperte a rubare più spazio possibile, mentre la bocca aperta lasciava che entrasse l'aria e la saliva sbavasse dappertutto. 
Russava. 
In effetti, Derek si ritrovò combattuto tra il desiderio di ridere e quello decisamente assurdo e senza fondamento di accarezzare le guance sicuramente morbide del ragazzo. 
Stava frequentando Stiles più spesso di quanto non avesse mai fatto prima e il pensiero che più frequentemente lo sorprendeva durante il giorno era " perché non l'ho mai fatto prima". 

In seguito Derek non capì mai veramente quale molla fosse scattata nel suo cervello, per permettergli di compiere un gesto che a mente lucida non avrebbe rivendicato mai e poi mai. 
Perché afferrare Stiles e portarlo in camera sua, usando la scusa del " non voglio che si svegli con le ossa rotte provocate dalla posizione assurda e palesemente scomoda nella quale si trova ", era ciò che più patetico il ragazzo potesse pensare.
Era comunque quello che