. Invece dei decori azzurri, foglie d'acero arancioni. 

Nella fretta e al buio aveva preso il kimono di Tsukuyo, con buona pace della discrezione che aveva deciso di mantenere. 

Era un idiota. 

Fece per dire qualcosa, qualunque cosa, ma venne interrotto da un paio di mani che con tutta la potenza di una ragazzina amanto appartenente a una razza nota per la sua forza fisica e natura bellicosa lo afferrarono per il colletto iniziando a scuoterlo con veemenza. 

"CHE COSA HAI FATTO A TSUKKY RAZZA DI PERVERTITO CHE NON SEI ALTRO?" Urlò Kagura, agitandolo da una parte e dall'altra prima di lasciarlo andare quando ormai schiumava dalla bocca e i suoi occhi assomigliavano a vortici di cupa disperazione quasi quanto quelli di Madao. 

"Kagura. Patsan. Non è come sembra." Iniziò a spiegare, una volta placato il trambusto e guadagnato un posto sul divano. 

Kagura aveva la faccia di una persona che stava per saltargli nuovamente al collo. Shinpachi aveva lo sguardo un po' vuoto di chi non vorrebbe assolutamente essere dove si trova in quel momento. 

"Ecco, vedete, ieri sera sono uscito per andare al pachinko..." Cominciò a blaterare, per poi andare avanti per dieci interminabili minuti accampando una scusa dopo l'altra al punto che nel suo racconto fecero la loro comparsa, nell'ordine, Kondo, un gruppo di travestiti, le navi del Kiheitai, un gatto posseduto dall'anima di Sakamoto, del ramen cotto male, un gruppo di supereroi della Barvel e il vecchio del parco. 

Durante il suo racconto Kagura, che si era avvicinata alla finestra, di colpo esclamò: 

"Guardate! Una processione di cortigiane!" E da quel momento in poi tutto quello che uscì dalla bocca di Gintoki furono parole sconnesse e insensate mentre cominciava visibilmente a sudare. 

Ovviamente Kagura non aveva visto alcuna processione di cortigiane, ma la trappola che aveva teso a Gin aveva funzionato alla perfezione. La ragazzina pensava che così l'avrebbe convinto a confessare i suoi vergognosi crimini, ma tra un balbettio e l'altro, nonché svariati tentativi di cambiare discorso, passata ora di pranzo il samurai non aveva ancora spiccicato una parola di cosa era successo per ritrovarsi con addosso il kimono di Tsukuyo. 

Gli occhi da pesce lesso costantemente girati verso la generica direzione di Yoshiwara, la costante disattenzione e il vago sorriso che appariva e spariva sulle labbra del samurai che fingeva di leggere Jump erano segnali troppo vaghi per essere colti da lei, ma non per lo sguardo attento di Shinpachi, che dopo qualche ora decise di convincere Kagura ad accompagnarlo a fare la spesa per garantire a Gin un minimo di pace. 

In verità, Gintoki non si accorse neanche di essere rimasto da solo in casa. Nella sua testa stava rivivendo da quella mattina gli eventi della sera precedente. 

Era il compleanno di Tsukuyo, e lui nonostante non avesse neanche trovato un regalo che gli sembrasse adatto si era comunque presentato a Yoshiwara per farle gli auguri, solo dopo aver camminato con estrema lentezza, aver cambiato idea sette volte ed essere tornato sui suoi passi. Poteva aver combattuto una guerra, vinto battaglie e scontri contro avversari terrificanti, eppure il solo pensiero di affrontare quella donna col rischio che ciò che provava per lei venisse alla luce lo terrorizzava molto di più. 

L'amore è come un combattimento in cui non puoi affrontare il tuo avversario col palese intento di infilzarlo. E Tsukuyo era un'avversaria che avrebbe avuto timore di affrontare persino con un bokken in mano. Soprattutto da ubriaca. 

Alla fine era arrivato a casa di Hinowa quando già Seita era andato a dormire, e l'ex cortigiana lo aveva invitato ad accomodarsi ed aspettare che Tsukuyo tornasse dalla pattuglia –sempre il dovere prima, anche il giorno del suo compleanno- per poi volatilizzarsi ad una velocità impressionante con un sorrisino saccente stampato in volto pochi minuti prima che la cortigiana shinigami in persona entrasse dalla stessa porta. 

Nel vederlo era arrossita, poi erano finiti a bisticciare come al solito finché lui non le aveva urlato in faccia che era passato per farle gli auguri, creando un imbarazzatissimo silenzio, seguito da lei che borbottava che non era necessario, seguito da un altro imbarazzatissimo silenzio. 

Sarebbe andato tutto come sempre, non era la prima notte che passavano a guardare il cielo stellato di Yoshiwara in silenzio semplicemente appoggiati alla ringhiera uno accanto all'altra, ma lei aveva proposto di andare a prendere un po' di sakè -qualcosa riguardo al ringraziarlo di essere passato- e si era mossa. Lui l'aveva fermata senza pensarci, afferrandola per la mano. Voleva dirle che non era necessario, di restare lì, e invece l'aveva fatta inciampare ed era riuscito a prenderla all'ultimo prima che impattasse col pavimento. 

A quel punto le cose cominciavano a farsi confuse. Non ricordava se avesse bisbigliato "Penso che ti bacerò" o se l'avesse semplicemente pensato prima di farlo, non ricordava dopo quanto tempo si erano chiusi la porta del balcone alle spalle per restare soli nel buio della stanza, né perché non si fosse deciso a farlo molto prima. 

Altri dettagli invece li ricordava alla perfezione. Il sapore di Tsukuyo, il modo in cui si stringeva a lui, il fruscio dei kimono che scivolavano sul tatami, il suono del campanello della porta... 

No. Un momento. Nessuno aveva suonato alla porta. Era il