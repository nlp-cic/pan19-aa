in vita. Le missive che arrivarono da casa, al mio occhio allenato, erano decisamente tese e, la presenza degli studenti di Durmstang e del loro preside Karkaroff non migliorò minimamente la sua ansia.

Fu per caso che quella mattina mi scontrai con Cedric Diggory, il cacciatore dei Tassorosso. Gli vomitai addosso la solita valanga di insulti ma senza la solita veemenza. E lui se ne accorse. Mi prese per le spalle e mi schiacciò contro il muro, la mia bacchetta già puntata contro il suo torace, i suoi occhi - così simili ai miei, eppure così differenti - fissi nei miei, come a leggervi dentro.

I Tassi sono famosi per la loro bontà d'animo, ma non sapevo fossero in grado di sfogliare l'animo altrui come se fosse un libro comodamente aperto su un leggio. Mi spaventai. Per la prima volta qualcuno aveva letto le mie ansie e le mie paure. Diggory mi tenne inchiodato al muro, impedendomi di fuggire, la mia bacchetta dimenticata contro il suo petto. Non mi derise, non affondò il coltello che sentivo nel cuore ancora più in profondità, non sfruttò la mia debolezza per umiliarmi. Rimase semplicemente lì, a tenermi tra le braccia.

A quell'incontro ne seguirono altri, e poi altri, e poi altri.

Litigavamo in continuazione, per ogni stupidissima cosa. Ma lui tornava da me, sempre.

Nessuno a scuola ne era a conoscenza. Troppi problemi. Quando iniziò il Torneo dei Tre Maghi iniziò a uscire con la Chang. E a scopare me.

La cosa mi divertiva tantissimo. Soprattutto perché quello Sfigato di Potter sbavava dietro alla "fidanzata" del mio "uomo". 

Inutile cercare di mentire a me stesso, stavo bene con Diggory.

Ma non è durata.

Né per mia volontà, né per sua.

Lord Voldemort me l'ha strappato dal letto, uccidendolo barbaramente.

Da quel momento la mia capacità di recitazione è salita a livelli inimmaginabili. Nessuno sapeva di me e lui, nessuno doveva saperlo mai. Così sono diventato ancora più stronzo di quanto in realtà non fossi già. Cedric me lo ripeteva in continuazione, con un luccichio negli occhi che faceva alzare la mia libido a livelli stratosferici.

Ora torna nei miei sogni, con quel sorriso troppo buono per stare accanto al mio ghigno, con quegli occhi troppo caldi perché potessero rimanere vicini ai miei, con quell'espressione che aveva quando è morto, che non la potrò mai dimenticare. Mai.

 


E tu che con gli occhi di un altro coloremi dici le stesse parole d'amore fra un mese fra un anno scordate le avrai amore che vieni da me fuggirai fra un mese fra un anno scordate le avrai amore che vieni da me fuggirai 

 

Il quinto anno ad Hogwarts fu un calvario: Lord Voldemort era tornato in tutto il suo splendore ma ancora non s'era annunciato al Mondo Magico, quindi nessuno era tempestivamente intervenuto per tentare di fermarlo; inoltre Potter iniziò a uscire con la Chang, e la semplice idea di quella sciacquetta che l'anno prima stava col Campione di Hogwarts e l'anno dopo faceva il filo al Bambino Sopravvissuto mi mandava il cervello in pappa. Gli ho fatto passare il peggior anno della sua miserevole vita, anche se lei non lo sa. L'unica cosa positiva era che la Umbrige mi permetteva di fare quello che mi pareva.

Beh... in fondo non fui nemmeno troppo bastardo! Peccato che Potter non s'accorse dei miei tentativi di dirgli ciò che sapevo su Lord Voldemort, sperando che lui e quella combriccola di pezzenti potesse qualcosa. Potter sentiva solo il tono di ciò che dicevo, mai la sostanza: così mi dovetti accontentare del fatto che Lord Voldemort dovette uscire allo scoperto.

Ma mio padre finì in carcere. E cominciarono i miei guai.

Il solo che mi stette vicino in quel momento fu Blaise. Non credevo che riuscisse a cogliere tutte le sfaccettature della mia maschera inespressiva, ma, evidentemente mi sbagliavo. 

Mi piace essere sorpreso dalle persone, aggiunge interesse alla vita.

Stavo bene con Blaise, ma quando Lord Voldemort decise di marchiarmi iniziò ad allontanarsi sempre più. Era una Serpe, fondamentalmente neutrale e non aveva voglia di passare come il fidanzato di un Mangiamorte.

Ci lasciammo definitivamente a metà del sesto anno. Ero stanco di lottare per tenermelo vicino, per ottenere quell'affetto che inizialmente mi aveva offerto a piene mani.

Ero stanco.

Potter mi trovò a piangere, in quello schifo di bagno. Sperai quasi che mi potesse realmente uccidere. Ma la mia fortuna evidentemente se l'è data a gambe come Blaise, e Potter non è stato nemmeno espulso nonostante mi avesse quasi ammazzato.

 


Venuto dal sole o da spiagge gelateperduto in novembre o col vento d'estate io t'ho amato sempre , non t' ho amato mai amore che vieni , amore che vai io t'ho amato sempre , non t' ho amato mai amore che vieni , amore che vai 


 

Sono passati anni da quando la guerra è finita. Potter ha vinto, ha salvato il Mondo Magico così come ci si aspettava da lui, ha sposato la piccola di casa Weasley, così come ci si aspettava da lui, ed è diventato capo della Sezione Auror del Ministero della Magia, esattamente come ci si aspettava da lui.

I miei genitori sono finiti in carcere per