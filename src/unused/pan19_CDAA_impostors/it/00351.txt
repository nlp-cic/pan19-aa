a pochi centimetri dal suo e puntò gli occhi in quelli marroni di Rikey.
-Dai Lu, con me puoi parlare. Prometto che non riderò se è qualcosa di imbarazzante- scherzò.
Lucas fece un passo indietro per allontanarsi da Rikey, la sua schiena toccò il metallo freddo dell’armadietto e rabbrividì; si stava torturando le mani per il nervoso, si era messo in una situazione sconveniente da solo e ora non sapeva come tirarsene fuori.
Rikey era un po’ tonto, ma non stupido: il suo migliore amico stava male e lui doveva aiutarlo in qualche modo; fece la cosa che gli venne più naturale: abbracciò Lucas.
Lucas si irrigidì nella stretta di Rikey, solo dopo qualche istante si sciolse e ricambiò l’abbraccio.
-Bro, ci sono io qui. Qualsiasi problema lo risolveremo insieme. Non devi avere paura, non sei solo.-
Lucas chiuse gli occhi e cercò di raccogliere tutto il coraggio che aveva in corpo, era un Karofsky e doveva avere fegato di ammettere a se stesso e a gli altri quello che provava dentro di se.
Allontanò leggermente Rikey, alzò gli occhi nei suoi, quando l’amico gli sorrise lo afferrò per il bavero della maglietta spingendolo in basso e fece congiungere le loro labbra. Niente di esagerato, un semplice bacio a stampo.
Lucas si staccò subito dopo, chiuse gli occhi e si appoggiò all’armadietto dietro di lui.
Rikey aveva gli occhi spalancati, il suo cervello stava cercando di registrare quello che era appena successo: Lucas l’aveva baciato, Lucas è un ragazzo, quindi lui è..
-Io sono gay, Ry, e ..volevo farlo da mesi. Mi dispiace, scusami. Non avrei dovuto farlo.-
Lucas teneva il volto basso fissando il pavimento aspettando che l’altro se ne andasse facendo una scenata, ma i piedi di Rikey erano fermi lì e non accennavano a spostarsi.
Il cervello di Rikey stava lavorando velocemente, che per uno come lui era un fatto da annotare sul calendario; si avvicinò a Lucas e gli fece alzare il volto, stava piangendo silenziosamente, passò il pollice sulle sue guancie per asciugargli le lacrime.
Quando Lucas vide che Rikey stava sorridendo, il nodo alla gola gli si sciolse.
-Lucas, tu sai quanto io sia incapace a fare discorsi del genere, ma ci proverò. Per quanto il ..bacio che mi hai dato mi ha un po’ sconvolto, in senso buono, non ..non c’è niente di male! Cavolo, tu hai due papà, ci sono Sebastian e Thad, zio Kurt e zio Blaine, i miei nonni, …perché hai pensato che per me possa essere un problema?-
Lucas tirò poco delicatamente su il naso e sospirò.
-Il problema sono gli altri. Io ho ..paura di quello che possono dire.- ammise il ragazzo.
-Sai una cosa? Fregatene degli altri. L’importante che tu sia felice.-
Rikey intrappolò di nuovo Lucas in un abbraccio, percepì la stretta dell’altro farsi più forte.
-Io non sono felice- disse con un tono strozzato.
-Perché?- chiese ingenuamente Rikey.
-A me piaci tu.- ammise stringendosi di più al corpo dell’amico, -e non potrò mai averti.- aggiunse sussurrando.
-Senti, io sono un idiota, lo ammetto, non so per niente come vanno queste cose, ora come ora mi sento molto confuso. Sarà che sono sempre confuso, però questo non cambia niente. Cioè le cose le cambia però ..nel senso che..-
-Rikey vai al punto, non fare discorsi troppo lunghi, il tuo cervello non regge ragionamenti troppo complessi.-
-Quello che voglio dire è che ..tu sei Lucas, io sono Rikey, non cambia niente. Forse la nostra amicizia può diventare più profonda ..non in quel senso, però tu sei sempre il mio migliore amico. Possiamo vedere come si evolve questa cosa. Non ti assicuro niente.-
Rikey teneva una mano sulla spalla di Lucas e con l’altra gesticolava, Lucas stava sorridendo.
-Quindi cosa siamo?- chiese Lucas.
-Amici, ma con qualcosa di più.- rispose Rikey sorridendo.
-Mi piace. Quel qualcosa di più significa che a volte posso farti qualche carezza,- posò una mano sul volto di Rikey e accarezzò la guancia con delicatezza, -oppure che ti posso abbracciare quando voglio?-
Rikey ci pensò qualche secondo.
-Sì,- rispose –ma devi capire che per me questo è tutto nuovo. Siamo amici, tu hai qualche libertà in più, ma se provi a saltarmi addosso credo che potrei tirarti un pugno in faccia.-
Lucas rise di gusto.
-Promesso: non ti salterò addosso.- Lucas si morse il labbro e poi aggiunse: -Però qualche volta mi accompagni a fare shopping?-
-E va bene.- promise, -Però entriamo anche nel negozio di giochi.-
-E in quello di musica, di attrezzature sportive e anche nel negozio di caramelle.- aggiunse Lucas.
Gli occhi di Rikey brillarono e di slancio abbracciò Lucas stringendolo anche troppo forte.
-Quando fai così ti adoro. Dio, quanto ti voglio bene. Tu sì che mi conosci!-
Lucas riuscì a ritagliarsi uno spiraglio di aria nella stretta assassina dell’amico.
-Anche io ti voglio bene, però ti prego lasciami