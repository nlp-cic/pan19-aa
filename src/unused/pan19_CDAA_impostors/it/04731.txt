sufficiente dare pugni ai cuscini, lo disse a denti stretti. Lo buttò fuori conscio che se non l’avesse fatto avrebbe iniziato a prendere a pugni Antonio, e non era quello che voleva fare.
- Erin si è dimessa! - Un pugno. - Sua madre la sta facendo riaffondare. - Un altro pugno. - Ed io non ho più cartucce da sparare per aiutarla! - Un altro pugno. Ed un altro, ed un altro ancora.
Antonio capì che continuare a colpire l’avrebbe solo stancato, ma non aiutato. Così schivò l’ennesimo colpo invece di pararlo, poi gli andò contro e bloccò le sue braccia sotto le proprie, usando il corpo. Hank rimase stupito dal gesto improvviso e dalla forza, in effetti non riuscì a muoversi.
- Che diavolo fai! - Ringhiò cercando di divincolarsi senza successo. Troppo vicini. In effetti abbracciati.
Appena lo realizzò per un momento tutto si spense, ogni problema, dolore, risentimento. Per un momento la spina venne staccata ed Antonio lo sentì abbandonarsi.
Aggrottò la fronte realizzando cosa stava facendo, ma fu anche peggio quando lo sentì accettare l’abbraccio. Hank si appoggiò a lui e si aggrappò alla sua schiena. Lì urlò di rabbia, urlò sul serio, assordandolo. Ma lo fece.
Buttò fuori tutta la sua frustrazione e la sua rabbia, fino poi a non averne più e a realizzare, tornando in sé, che stava appeso ad Antonio.
Si separò poco dopo, imbarazzato, di nuovo dimenticando la situazione che lo assillava, considerando solo che aveva appena abbracciato Antonio e che aveva avuto un momento di debolezza proprio con lui.
Odiava l’idea, era così debole?
Mostrarsi proprio con lui in quelle condizioni era inaccettabile.
- Scusa. - Disse subito intenzionato ad andarsene. Arrivato al bordo del ring, si prese alle corde e le strinse. Ma non si abbassò e non se ne andò. Rimase lì fermo, rigido, teso, a stringere quelle corde. Antonio, ancora spaesato dalla sua reazione, rimane fermo a guardare la sua schiena ampia, l’aria incerta e dispiaciuta. Ma non se ne andava e chiaramente aspettava qualcosa. Avere a che fare con Hank era un dramma, non c’era un libretto d’istruzioni che indicasse cosa fosse meglio e cosa no.
- Vuoi che provi a parlarci io con Erin? Forse con uno meno coinvolto… - Doveva provare qualcosa. Hank scosse il capo.
- Sarebbe inutile. Ho giocato tutte le mie carte, non c’è niente che la possa far cambiare… - Antonio però si ricordò di Jay e del rapporto che i due avevano.
Jay si era confidato con lui riguardo la relazione che avevano provato ad avere, non l’aveva detto a nessun altro.
Antonio era stato un po’ geloso, ma era stato contento per lui. L’aveva sostenuto, ma alla fine lei l’aveva lasciato per seguire le regole di Hank secondo cui non si potevano avere relazioni fra colleghi.
Ci era stato male, tanto da ubriacarsi e buttarsi fra le sue braccia. Una reazione più normale di quello che si poteva pensare, specie fra uomini.
- Jay ha un buon ascendente su di lei. Posso dirgli di parlarle. - Questo fece reagire Hank, il quale era molto geloso di lui, perché aveva un rapporto speciale con entrambi i suoi ‘preferiti’, Erin ed Antonio.
Non poteva, non era giusto.
Si girò di scatto e lo guardò male.
- Lascia stare. Farà quello che deve fare! Ci deve sbattere la testa! - Disse in pieno rifiuto. Antonio sospirò pensando che comunque avrebbe chiesto lo stesso di parlarle a Jay.
Poi piano piano si avvicinò ad Hank, che stava sempre alle corde ma rivolto verso di lui. Gli si fermò davanti e indeciso, dispiaciuto, quasi delicato nonostante non ne fosse mai capace, disse piano:
- Cosa posso fare? - Hank non lo trovò fastidioso, anzi. Lo trovò sorprendentemente piacevole.
Ormai sapeva di provare qualcosa per lui, di esserne attratto e che le cose con lui stavano andando oltre, ma era sicuro che per Antonio non sarebbe mai stato lo stesso.
Non aveva mai provato quelle cose a livello cosciente per altri uomini, specie colleghi, però stava succedendo e non intendeva farci una questione di stato. Forse perché non aveva mai pensato di dover fare nulla in tal senso. Non certo dare sfogo a quegli istinti assurdi.
Non si era stupito di trovare l’ennesima cosa sbagliata in sé.
Ormai ce n’erano così tante che quella non sembrava nemmeno la peggiore.
Era smarrito nel realizzare d’aver perduto Erin. Proprio lei, lei su tutti.
Inghiottì e liberò un’espressione di dolore che di rado aveva mostrato.
Ad Antonio fece impressione ed il dispiacere esplose in lui, la voglia di fare qualcosa, consolarlo, aiutarlo. Sentimenti che non aveva mai sentito così forti. Perché quella era come la prima vera debolezza di Hank. La prima effettiva.
Antonio pensò che quando si sentiva così c’erano poche determinate cose che l’aiutavano. Non era uno che usava il sesso per curare tutto, però in certi casi era la sola cosa, la sola, che gli impediva di sentire tutto quel freddo.
- E’ come perdere