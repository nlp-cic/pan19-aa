titolari del turno, e finse di ascrivere alla ordinaria amministrazione
anche quegli sguardi sfuggenti e imbarazzati che i presenti si scambiavano
fugacemente per paura che uno sguardo
protratto troppo a lungo avrebbe potuto portare a degli interrogativi che
avrebbero finito per stravolgere il delicato equilibrio di quella farsa dai
toni surreali.








“La
pressione scende ancora. Altre due sacche di 0 negativo, avanti!”






“L’emotorace non è ancora risolto. Il versamento intrapleurico
intorno all’area del proiettile è ancora in corso. Dottor Kippelstein,
se ne occupi lei.”










La
sinergica danza di mani inguantate scandita dal crepitio dei ferri chirurgici contribuì
a rendere l’aria satura di buone intenzioni; di false, disgustose speranze.



Si
muovevano con calma e naturalezza nauseabonda; una calma priva della tipica
urgenza che il caso avrebbe richiesto, quasi come se la salvezza di quell’uomo
dalle carni macerate dal piombo non
dipendesse da loro ma dall’impenetrabile volontà di qualcuno che aveva avuto il
potere di ridurre lo schizofrenico ronzio delle loro mani ad un mero rituale
propiziatorio.



I
loro movimenti apparivano fuori tempo, scoordinati. In una situazione normale,
John avrebbe alzato gli occhi verso il chirurgo dinnanzi a sé, ed avrebbe
lasciato che fosse la sua espressione ad aggiungere i dettagli più coloriti di
quel ‘Va tutto bene, dottor Walsh?’ che l’etichetta del momento escludeva da
qualsiasi realizzazione orale. In una situazione normale, probabilmente quel
richiamo non sarebbe stato neppure necessario, perché aveva già lavorato in  quella sala operatoria, John; e capiva perché
qualsiasi londinese in difficoltà avrebbe venduto l’anima al diavolo pur di
finire sotto i ferri di quei luminari travestiti da persone normali.
Ma non vi era un singolo granello di normalità, in quel momento. Un termine estirpato
dalla scena e sostituito da un nome e un cognome che ne prendeva il suo posto.



E
mentre le sue mani sguazzavano tra le viscere
che costituivano la figura fisica di quel nome, John Watson tacque.
Tacque e portò avanti il suo lavoro in perfetta antitesi con l’apatia insita
nei movimenti dei suoi colleghi, come una nota stonata riottosa che rifiuta
qualsiasi asservimento ad un pentagramma e porta in sé il suono atono di una
deflagrazione che il mondo sordo fingeva di non aver sentito. 











“Tracheotomia
d’urgenza impeccabile. E’ un suo conoscente, Dottor Watson?”







Il
Dottor Bailey aveva smesso di chiamarlo ‘John’
da quando aveva rifiutato il suo invito a cena.



Non
era stato particolarmente scortese nel farlo, ma quel gentile rifiuto masticava
una lunga fila di significati che per il Dottor Bailey, avvenente
cardiochirurgo privo di sopracciglia, di pensieri superflui e di anello al
dito, furono sufficienti per fargli issare bandiera bianca, e riconoscere che,
probabilmente, la mancanza di interesse verso le donne del Dottor Watson andava
ascritta a motivi distanti da quelli che egli sospettava. 



E
dire che, un tempo, reputava infallibile la sua capacità di riconoscere i suoi simili…




“No.”







La
mascherina che copriva gran parte del suo viso si rivelò un’alleata preziosa.



Resse
bene la sua mezza bugia.






“Mi
è stato chiesto di prender parte all’intervento.”
Ed era la verità, in fondo. Una mezza verità. 


Tra
un ‘idiota’, e un ‘che stai facendo, imbecille!’ rivolto a sé stesso , John si era
ritrovato di fronte all’ingresso della Chirurgia con il fiato grosso e le mani fredde,
rigide come stalattiti.
Sapeva bene quanto fermarsi a contemplare la sua illogica scelta di seguire il
paziente sotto ai ferri sarebbe stato pericoloso, per cui non lo avrebbe
fatto. Non ci avrebbe perso neanche un istante,
se fosse dipeso da lui.



Non
aveva ancora considerato però l’intermissione di quei passi  leggiadri che la donna dell’accettazione fece riecheggiare
lungo tutto il corridoio, mentre con andatura lenta avanzava verso di lui. 



Era
la stessa della sua assunzione. La stessa
a tutti gli effetti. 



Aveva
lo stesso sguardo, lo stesso taglio di capelli e lo stesso identico tailleur. E
sorrideva.
Come allora, sorrideva con il sorriso che più si addiceva al suo ruolo.




 




“Dottor
Watson.” Palpabile, il suo entusiasmo.   “Vedo che ha già fatto tutto da solo.”







Già.
Aveva lasciato a bocca aperta il Dottor Lamb liquidandolo con un ‘Vado anche io
in sala operatoria.’ quando questi, sempre per lo stesso impeto di coraggio, lo
invitava a bere un caffè liofilizzato.







Aveva
davvero fatto tutto da solo.




 




Senza
attendere risposta da parte sua, che con molta probabilità non sarebbe stato
differente da quel silenzioso sorriso  carico
di tutto il potere della nazione, John spalancò la porta della terza sala
operatoria e, inghiottendo l’ennesimo conato acido che stava per tornargli in
gola,  maledisse mentalmente sé stesso
più che quel nome.Ancora una volta.







Però
poi, sotto la garza adesiva che fissava le palpebre, Mycroft
Holmes assunse quell’espressione.
Quella faccia su cui John Watson non riuscì a non indugiare.



Depurato
da qualsiasi attività onirica, il collasso dei muscoli facciali del Governo
Britannico aveva allentato tutte quelle piegoline in
eccesso che la sua pelle formava, e la sua fronte appariva improvvisamente liscia
come quella di un ventenne che non pensa a niente. 



Come
quella di un giovane che non ha mai sentito la necessità di corrucciare le
sopracciglia e adeguare il suo sguardo alla fiera e impeccabile mise con cui il
Governo Britannico muoveva i suoi