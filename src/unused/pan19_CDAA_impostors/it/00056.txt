, gli aveva spiegato che era troppo doloroso per lui, tanto che nemmeno il giorno dell’anniversario aveva voluto andare alla tomba di Sherlock. Eppure quel giorno, dopo aver setacciato mezza città, Greg varcò la soglia del cimitero scoraggiato dopo averlo cercato in lungo e in largo e quando fu a un centinaio di metri dalla tomba di Sherlock, vide una figura in piedi di fronte ad essa. Si avvicinò e solo quando fu a pochi passi da lui capì che si trattava di John. Sospirò di sollievo, il cuore che batteva a mille, e si incamminò verso di lui.

 Si fermò al suo fianco e senza dire nulla fece scivolare la mano in quella di John, gelata a causa della temperatura, sempre più bassa man mano che la notte si avvicinava. Le loro dita si intrecciarono.

 Quando il medico si volse verso l’Ispettore e i loro occhi si incontrarono, nessuno dei due disse nulla.

 

 Percorsero la via del ritorno a Baker Street a piedi e Greg non lasciò mai la mano di John. Non si curarono delle occhiate dei passanti o della pioggia battente che stava cadendo da più di un’ora. Raggiunsero il 221B ed entrarono. Dopo aver rassicurato la signora Hudson salirono al piano di sopra e si chiusero la porta alle spalle. 

 La padrona di casa si era già premurata di accendere il camino perciò l’ambiente era caldo e accogliente e la debole luce proiettata dalle fiamme illuminava parzialmente il salotto.

 I due raggiunsero il camino e si sedettero di fronte ad esso, per riscaldarsi dopo l’acquazzone incontrato durante il ritorno. Sedettero fianco a fianco per più di un’ora, continuando a rimanere nel più completo silenzio.

 Alla fine John uscì dal salotto e dopo qualche minuto tornò indossando abiti asciutti.

Dopo averne dati alcuni anche a Lestrade – probabilmente appartenuti a Sherlock – uscì dalla stanza ed entrò in cucina.

 Greg si cambiò e poggiò gli abiti ancora bagnati accanto al camino in modo che si asciugassero, poi entrò in cucina e vide che John era intento a preparare un tè.

 Watson gli dava le spalle, armeggiando con il bollitore; dopo averlo posizionato sul gas e aver acceso la fiamma, si voltò. L’Ispettore era fermo alle sue spalle, tanto vicino che il suo respiro stava accarezzando il suo volto. Il medico fu costretto a poggiare la schiena al piano cucina per evitare un contatto fisico con il poliziotto.

 «Mi hai spaventato oggi.» sussurrò Greg, gli occhi marroni puntati in quelli blu del dottore a studiare attentamente ogni sua reazione. «Credevo che ti fosse successo qualcosa.»

 «Scusa.» mormorò John in risposta, abbassando lo sguardo.

 «Perché sei andato al cimitero?»

 Watson sospirò. «Perché sono un idiota.» rispose. «Il giorno dell’anniversario non sono voluto andare a far visita alla sua tomba e mi sentivo terribilmente in colpa. Dovevo andare da lui.»

 Lestrade annuì. Capiva perfettamente John. Per questo ogni mese andava a far visita alla tomba di Sherlock per prendersi cura dei fiori e pulire il marmo nero della lapide, così simile ai capelli corvini dell’amico.

 «Com’è stato?» chiese.

 «Ha fatto male.»

 Greg sospirò. Avrebbe dovuto immaginarlo. «Posso fare qualcosa?» chiese poggiando le mani al lati del corpo di John, intrappolandolo fra il suo corpo e il piano cucina.

 «Hai già fatto molto.» replicò John, risollevando lo sguardo. «Sei venuto a cercarmi e mi sei stato vicino. E non solo adesso, ma quando ne ho avuto più bisogno. Quando nessun altro c’è stato.»

 «Sì, ma vorrei poter fare di più.» si corresse Lestrade incatenando i suoi occhi a quelli del dottore. I loro corpi erano così vicini da trasmettersi calore, i loro volti a così poca distanza l’uno dall’altro, che sarebbe bastato muoversi di qualche centimetro in avanti, perché le loro labbra si toccassero. «Vorrei poter fare in modo che tu stia bene di nuovo.»  

 «Ma io sto bene.» fece notare Watson, aggrottando le sopracciglia. «Da quando abbiamo cominciato a vederci sto bene di nuovo. Mi hai aiutato a tornare alla mia vita.»

 «Te l’ho detto che sarebbe bastato chiamare me, Mike o uno qualsiasi dei tuoi amici e tutto sarebbe tornato come prima.» fece notare l’Ispettore con un sorriso accennato. «Sherlock era importante per te, ma è possibile star bene anche con altre persone.»

 «Sei tu, Greg.» precisò John «Tu mi fai star bene.»

 Gli angoli della bocca di Greg si incresparono a formare un sorriso. «Che vuoi farci?» chiese. «Ho un vero e proprio talento nell’aiutare le persone.» scherzò.

 Il medico rise sommessamente. «È vero.» confermò e i loro occhi rimasero per un lungo momento fissi gli uni sugli altri.

 Il bollitore prese a sbuffare.

 Entrambi si voltarono.

 «Vai a sederti mentre verso il tè.» disse John indicando il salotto.

 Lestrade sorrise e uscì dalla cucina.

 Il medico prese il vassoio ed entrò in salotto poco dopo, andando a sedersi accanto a Greg sul divano e porgendogli una tazza colma di tè fumante. I due bevvero in silenzio, osservando il fuoco scoppiettare nel camino. Era quello il bello del suo rapporto con Lestrade, pensò John, il fatto