innocuo, decretò
accettando il bicchiere e vuotandolo d'un fiato. 


«La
cena sarà pronta tra poco. Vuoi tornare a stenderti intanto?»



«Che
ci fai a casa mia?» 


Bravo,
Will. Complimenti per la delicatezza e i modi raffinati. 


Il
sopracciglio destro del dottore si sollevò di qualche
centimetro.

«Intendo,
qui. A quest'ora. A casa mia. A cucinare. Insomma, hai capito!»
  sbottò lui. Spostò la coperta. Faceva sempre più
caldo.

Lecter
intrecciò le mani davanti al grembo. Mai scomposto. Sempre
così calmo. Eternamente paziente con lui.

«Anche
una banale influenza può essere pericolosa per un organismo
che ha appena affrontato una patologia seria come l'encefalite. E ho
presunto che invece non ti saresti preso cura di te stesso in modo
adeguato. Mi sbaglio?» 


Will
fece vagare intorno lo sguardo, dalla sedia che aveva bisogno di una
riverniciatura, da mesi, al tavolo ingombro di prove d'esame
da correggere, al muso di Winston fino alla padella sul fuoco, per
tornare infine sul viso serio e intento del dottore e appuntarsi su
uno zigomo sporgente. 


«Ho
della zuppa in scatola» quasi squittì.

L'altro
rispose con un verso di naso non elegantissimo.

«E
comunque non è questo il punto, dottor Lecter. È lunedì
pomeriggio e tu il lunedì pomeriggio ricevi.» 


«Ho
cancellato gli appuntamenti di oggi e domani» fece l'altro.
Così, semplicemente.

Will
aprì la bocca e la richiuse. Sentì gli occhi
spalancarsi e subito assottigliarsi nella penombra della stanza. E
guardò. Per la prima volta, veramente, guardò.

Di
colpo ebbe freddo e caldo insieme e sentì la testa troppo
piccola, come se qualcuno lo avesse appeso per i piedi per scuoterlo.



Hannibal
alzò il mento e restò a guardarlo, le labbra ridotte a
fessura. 


Il
lieve scoppiettio delle verdure nella padella sembrò una
deflagrazione.

Hannibal
gli diede le spalle e afferrò la spatola di legno. Iniziò
a mescolare con gesti molto lenti.

Will
si umettò le labbra secche e cercò la voce. Doveva
ancora averla, lì, da qualche parte in fondo alla gola.

«Me
lo avresti mai detto?» 


La
mano di Hannibal si bloccò per un istante, prima di
ricominciare a mescolare.

«No.»
Senza nessuna esitazione.

«Perché
sono tuo paziente?» 


«Perché
sei mio paziente, anche se solo in via ufficiosa. Perché la
tua salute è ancora fragile. Perché non sei mai stato
attratto da un uomo. Perché i miei sentimenti per te possono
diventare un nuovo elemento di disturbo e tu hai bisogno di calma e
stabilità.» 


A
Will scappò quasi da ridere. «Hai pensato proprio a
tutto, dottor Lecter.» 


«Il
tuo benessere è la mia priorità, Will. Anche se solo in
via ufficiosa. Vuoi che vada via?» 


Di
nuovo, nessun indugio.

Will
pensò che era vagamente ridicolo avere quella conversazione
con le spalle di Hannibal, ma forse era meglio così.

«No,
non voglio che tu vada via» rispose.

«Ne
sono lieto.» 


Sotto
il tavolo, Buster starnutì.

«Dovresti
davvero tornare a letto, Will. Hai ancora la febbre alta.» 


«Non
voglio che tu vada via. Voglio che resti. Perché i tuoi
sentimenti non sono un disturbo. O un problema. Per niente. Anzi sono
ben accetti. Molto ben accetti.» 


Il
balbettio insensato ebbe almeno l'effetto di fermare la spatola.

Hannibal
ruotò su se stesso. Will si impose di sostenerne lo sguardo,
che ora sembrava avere assunto una qualità diversa, un peso a
una consistenza capaci di attraversare l'aria che li separava.
Persino il colore delle sue iridi pareva aver virato verso una
sfumatura rossastra che lui avrebbe potuto giurare di non aver mai
notato.

Rabbrividì,
forse per la febbre, forse no.

«Will,
non hai mai provato attrazione verso un uomo.» 


«Questo
è già stato stabilito» replicò lui.

«Né
sessuale né sentimentale.» 


«Finora»
corresse lui, orgoglioso di come la voce gli fosse uscita ferma.

Lo
sguardo di Hannibal parve volerlo aprire in due per scandagliarlo.

Will
mandò giù una sorsata d'aria. «Non sono bravo in
queste cose, Hannibal. Non sono bravo per niente.» 


«Quali
cose, Will?» 


«Ora
non iniziare, dottore» sbottò. «Le relazioni. I
sentimenti. Queste cose.» 


Il
solito sorrisetto incurvò le labbra sottili dell'altro. «Le
mie scuse. Non voglio metterti in difficoltà. Desidero solo
capire se sei sicuro di ciò che provi. Oppure...» 


«Oppure
se è un riflesso dei tuoi sentimenti» terminò
Will per lui. «E sì, ci ho pensato. E no, la mia empatia
non mi sta incasinando la testa, di nuovo.» 


Il
sorriso sparì. «Sembri molto sicuro.» 


«Perché
lo sono.» 


Hannibal
allora avanzò di un singolo passo verso di lui e un nuovo
brivido lo scosse, costringendolo a stringersi nella coperta.
Maledetta febbre.

«Vorrei
baciarti, William» sussurrò.


Da
quando il mio nome suona così? Da quando la voce di Hannibal
suona così?


Si
morse il labbro screpolato, troppo conscio del sudore che gli
incollava la maglietta slabbrata alla pelle. 


Ho
l'influenza, avrebbe dovuto dire. 


Non
va bene, avrebbe dovuto