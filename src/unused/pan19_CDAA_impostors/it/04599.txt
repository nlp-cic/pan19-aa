e il provare pietà.

«Il paraa—…sssita, la… la foto» le parole furono pronunciate con una voce alterata che non sembrava affatto quella di suo padre, era lenta, monotona, a tratti stridente e con qualcosa di metallico, come la voce di qualcosa di elettronico di cui le batterie stanno per scaricarsi.

Riuscì a malapena a capire cosa stesse dicendo.

«Il parassita? Intendi il gatto?» chiese Carlos, ricordando ciò che l’altro Cecil gli aveva detto a proposito dei gatti (cioè che all’altra madre non piacciono).

L’altro padre non si mosse, ma spalancò gli occhi e sembrò tremare.

«Hai cercato di fare una foto al gatto? E’ per questo che sei ridotto in questo stato?» incalzò, cercando di capire.

«Neess—suno mi… —veva —etto che non si pos—…ono fare foto ai… ai… ai…»

«Ai gatti?» cercò di completare Carlos, visto che l’altro padre sembrava essersi bloccato, come un disco rotto.

«…ai… ai gat—… ai…» continuò, con la voce sempre più bassa e lenta, mentre la sua testa ricadeva gradualmente da un lato.

Carlos capì che qualcosa non andava. Non capiva perché, ma quasi gli dispiaceva per quel pover’uomo – sempre che l’altro padre potesse definirsi un essere organico.

Uscì dallo studio, lasciando l’altro padre in quelle condizioni. Voleva sapere dove fosse l’altra madre, ma era evidente che chiederlo a lui non sarebbe servito a nulla in questo momento.

Dato che ora era solo – più o meno – Carlos ne approfittò per dare di nuovo un’occhiata in giro, ma ancora una volta non trovò nulla di diverso che potesse fornirgli un indizio su dove si trovassero i suoi genitori.

Tornò nel soggiorno. Esasperato, si lasciò cadere sulla poltrona posta esattamente davanti al caminetto e chiuse gli occhi sospirando. Quando li riaprì, qualcosa attirò la sua attenzione.

Sulla mensola del camino c’era un oggetto che era abbastanza sicuro che non ci fosse prima. Inoltre era curioso che si trovasse lì, perché a casa sua – la sua vera casa – non c’era assolutamente nulla su quella mensola.

Si avvicinò e lo prese tra le mani. Il piccolo specchio incorniciato rifletté la sua immagine e nient’altro. Nonostante si sforzasse di guardare più attentamente possibile, non vide i suoi genitori come sperava.

Lo riposizionò dove lo aveva trovato e uscì di nuovo, sperando di trovare qualcosa di più utile in giardino.

C’erano ancora tutte le piante e i cactus, anche se ora erano immobili e non si illuminavano più. Il picnic era sparito, forse l’altra madre aveva rimosso la tovaglia e tutto il resto. La recinzione, invece, era ancora dove si trovava il giorno prima. Carlos attraversò il giardino e la raggiunse. Ci mise un po’ e dovette fare molta attenzione, ma riuscì a superarla senza farsi male.

Fece un grande sospiro di sollievo perché aveva avuto davvero tanta paura di prendere la scossa, ma voleva esplorare fuori dal giardino per essere sicuro che i suoi genitori non fossero chiusi da qualche pare là fuori.

Iniziò a camminare, ma più avanzava, più aveva l’impressione di non riuscire a vedere dove stava andando. Allontanandosi, ogni cosa diventava più luminosa ed era difficile vedere, e poi non c’era ciò che avrebbe dovuto esserci. Non riusciva a trovare il parco per cani, il cerchio di pietre, la foresta sussurrante e tutto il resto. Aveva l’impressione di camminare in un deserto. Non era caldo, però. Era solo tutto molto luminoso.

Ad un certo punto, scorse qualcosa al proprio fianco e riconobbe immediatamente Khoshekh.

«Cosa ci fai qui?» chiese al gatto.

«La domanda è cosa ci fa tu, e cosa speri di trovare qui. Non vedi che non c’è niente?» rispose il gatto continuando a fluttuare accanto a lui.

«Deve pur esserci qualcosa» replicò Carlos con tono di ovvietà.

«Non necessariamente. Questo posto non interessa all’altra madre, quindi non c’è nulla.» spiegò il felino.

«Cosa significa? Questo posto lo ha creato lei, quindi?» domandò il bambino.

«Forse sì, forse no. Cosa cambia? Il punto è che non troverai nulla qui.»

Proprio mentre il gatto diceva queste parole, Carlos scorse qualcosa.

«Ma guarda! – fece indicando con il dito – c’è qualcosa! E’ come una montagna con una luce brillante in cima!»

«Contento tu…» disse semplicemente il gatto, mentre si avvicinavano sempre di più e la sagoma iniziava a delinearsi sempre meglio finchè non ci finirono proprio davanti e Carlos rimase a bocca aperta.

«Ma… ma è la casa! Come è possibile?»

«E’ possibilissimo. Non abbiamo fatto altro che girare intorno. Ti avevo detto che qui non c’è nient’altro che questa casa.» disse saccente il gatto.

«Va bene. Forse non c’è niente, ma allora…» Carlos non fece in tempo a terminare la frase che il gatto spiccò un balzo e atterrò sopra qualcosa che strisciava alle loro spalle.

Il bambino guardò bene e vide che si trattava di uno di quegli enormi ragni