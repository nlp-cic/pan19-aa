la situazione dubita che la vedrà ancora. E Subaru-kun non può più arrossire, non può più sorridere, non è neanche più Subaru-kun. Non è che una bellissima bambola inanimata –rotta. Non c’è neanche alcun gusto nell’ucciderlo, men che mai in quelle condizioni. Perché Subaru-kun ha perso, e le cose non sono cambiate. Seishiro non appartiene ancora a nessuno – neppure a lui. Subaru-kun non è riuscito a far sì che lui gli appartenesse. E così c’è solo –di nuovo- silenzio, e Seishiro sa che tornerà ad abituarvisi come prima. Perché è quella la sua natura. Sorride tra sé, e scelta la ciambella più grossa la porta alla bocca, e la assaggia. Le lancette continuano a muoversi.      

 

Tu-tum. Tu-tum. Tu-tum. “Hokuto-chan.” Apre gli occhi, solleva appena il capo –giusto il tanto necessario per vedere la sua interlocutrice, ma non stacca l’orecchio da lì. Sembra così piccola, la nonna, su quella sedia a rotelle; si direbbe quasi fragile. E stanca. E distrutta. “Hokuto-chan, vai a riposarti. Non dormi più.” Distrutta come lei. Come lui. Scuote la testa fermamente. “Preferisco restare qui.” Il rumore, al suo orecchio destro, continua cadenzato. Tu-tum. Tu-tum. Tu-tum. Tu Un sospiro. “Abbiamo eretto un kekkai in questa stanza, e ogni entrata è sorvegliata. Non c’è modo di entrare qui senza essere scoperti … nessuno farà del male a Subaru-san.” Subaru-san. Un moto di ribellione all’improvviso quasi costringe Hokuto ad urlare, urlare con tutto il fiato che ha. Subaru, non Subaru-san! Lui non è Subaru-san, non voleva esserlo! Urlerebbe solo per fare qualcosa, solo per liberarsi di quella rabbia e di quel dolore e di quella impotenza –e di quella colpa che porta dentro come una macchia infamante, indelebile, sporca. Ma non le è rimasta più voce per gridare, per singhiozzare, per imprecare e maledire, e supplicare una risposta che non arriva mai. Può solo sussurrare, ora. E il sussurro non soffoca il suono al suo orecchio. Tu-tum. Tu-tum. Tu-tum. Tu-tum. “Non è per lui”, dice, e serra più forte l’abbraccio intorno alla sua schiena. La sua voce si incrina. “Lui non sa nemmeno che io sia qui. E’ per me che lo faccio … perché io so che lui non è qui.” Il groppo in gola le impedisce di parlare oltre, e il suo stesso cuore concitato copre il suono rassicurante al suo orecchio. Tace. E poi la mano leggera della nonna si posa sui suoi capelli, una carezza quasi impercettibile. Al di là della preoccupazione e della sofferenza mostra la stessa colpa che Hokuto vede riflessa allo specchio ogni giorno. Sa di essere stata compresa. Silenziosa com’è entrata, la nonna si trascina faticosamente verso la porta, e va via. L’improvviso silenzio le ferisce le orecchie. Solleva il capo d’istinto, prima di potersi fermare. Fa male come la prima volta. L’immobilità muta di suo fratello abbandonato su una sedia, il braccio fasciato, il pallore malato, l’espressione apatica, quegli occhi spenti e vuoti, la ossessiona di giorno come di notte nei sogni, e Hokuto non ha pace, preda di un terrore cieco che le ricorda costantemente che ha permesso a se stessa di fidarsi troppo del Sakurazukamori, di abbandonarlo a lui, di perderlo. Quando tutto sembra perduto corre sempre da lui, lo stringe forte, appoggia l’orecchio sul suo petto, e ascolta il battito del suo cuore. E ritorna a respirare. Perché Subaru è ancora vivo. Ha fatto un pensiero, ultimamente, e sa che non si tratta di uno sfogo irrazionale causato dalla disperazione –proprio per questo ha paura, paura da morire. Ha capito che per quel suono non c’è niente –niente- che non darebbe. Nemmeno la sua vita stessa. Chiude gli occhi, torna ad ascoltare. Il mondo scompare. Il cuore di Subaru continua a battere.

     

  

Plic. Plic. Plic. Plic. Qualcosa gocciola, ma è buio e non si vede. Il silenzio è quasi assoluto, e lui cammina. Sa che sta cercando qualcosa. Camminare è difficile, perché il pavimento è bagnato, e le caviglie sono immerse in un liquido sconosciuto. Plic. Plic. Plic. Plic. Non sa cosa sia quel suono, o da dove venga. Forse è semplicemente ovunque. Forse non esiste nemmeno. Non c’è luce. Il liquido aumenta di volume, e gli arriva alle ginocchia. Ha paura. Vorrebbe uscirne fuori. Vorrebbe – C’è qualcuno. Girato di spalle, appena distinguibile, immobile come una statua. Non c’è abbastanza luce, ma conosce quella figura. La conosce così bene … Il suo cuore ha uno spasimo. Plic plic plic plic plic pl “Seishiro-san!” E ora che i suoi occhi si sono abituati all’oscurità riesce a distinguere ogni cosa. La sua schiena ampia