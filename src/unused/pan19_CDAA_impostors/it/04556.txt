, per poi passare direttamente ad essi, ed è una scena melensa e così dannatamente cliché, quella di iridi chiare che incontrano iridi scure, che a Gennaro verrebbe da vomitare, se non fosse che si è bloccato a rimirare i pozzi marroni di Alessio. (Alessio lo riduce male proprio. E ha pure il coraggio di lamentarsi se ogni tanto Genn se ne esce con un “Madò no Alé, fai schifo”, lo stronzo.)

« Scusa. » Alex parla ed è un sussurro che si mischia al suono della città viva oltre la finestra e alla lieve risata, seguita da uno “shh, ci sentono!” divertito che, invece, proviene da oltre la porta; è un sussurro delicato e non vuole fare rumore, ma Genn sente solo quello. Il moro toglie la mano dell’altro dal proprio volto, delicatamente. Ora va bene, ora vado.

« Se vuoi puoi parlarmene domani. Possiamo non parlarne affatto. » a Gennaro la sua mano sembra un po’ inutile ora, abbandonata ciondolante al suo fianco. Ho capito cosa intendi. Davvero, lo ha fatto. Non importa che tu me lo dica.

« No, posso. Voglio parlare. Devo trovare le parole. » A me invece importa.

Gli occhi di Alessio osservano – ancora – il viso di Gennaro; passano delicati sulle labbra carnose, gli zigomi alti, il naso, i capelli spettinati, e trovano la tranquillità – la quotidianità – di cui il più alto ha bisogno e che l’altro gli infonde sempre senza rendersene conto. Certo, poi prima dei live impazzisce e a quel punto è Alex che lo regge in piedi, ma quella è un’altra storia.

(Sono sempre nella stessa posizione: uno di fronte all’altro, l’unico contatto fisico la mano destra di Alessio incastrata alla sinistra di Gennaro – talmente incastrata che nessuno capisce di chi sia quella mano, di chi l’altra; dove finisce l’uno, dove inizia l’altro?)

When all of our friends are dead and just a memory
and we’re side by side, it’s always been just you and me
for all to see.

« Abbiamo sempre fatto così? »

La domanda di Alessio prende in contropiede Gennaro, perché di cosa stai parlando precisamente? e perché un po’ ci si era abituato al silenzio totale, riempito con nient’altro che i propri pensieri. Il biondo alza il capo e corruga la fronte, mh?

« Dico, davanti agli altri – siamo sempre stati così noi due? Non è cambiato nulla da X Factor? »

Le palpebre di Genn sbattono un paio di volte, la fronte è ancora un po’ corrugata.

« Non mi guardare così, mica so’ scemo, lo so che mo siamo famosi e tutta quella roba. Ma dico, uhm. Noi due, io e te, non— non lo so. Stiamo sempre come prima no, sono gli altri ad essere cambiati, giusto? »

E Gennaro sembra capire; sorride un po’ e guarda Alessio, che sa deve finire di parlare. Gli infila una mano tra i capelli e l’altro chiude gli occhi, beandosi del contatto. Alex inspira e continua: « Insomma, hai capito. » Lo fanno sempre.


Avevano vissuto di sguardi e tocchi per una vita – non perché volessero mantenere tutto ’sto grande segreto, no. Più che altro, sembrava loro normale che andasse così.



E così c’erano state un sacco di volte in cui Leo aveva distolto lo sguardo imbarazzato dai due amici – o quel che erano, dai, Feola non ne aveva esattamente idea – che si guardavano negli occhi, sorridendo a tratti; un sacco di volte in cui McFly aveva sorriso scaltro, osservando il biondo che si rilassava di botto appena il moro gli si avvicinava e gli sfiorava con le dita le spalle, a volte sussurrando appena cose che potevano sapere solo loro due; un sacco di volte in cui Cesare, invece, aveva alzato gli occhi al cielo e sospirato – ogni tanto anche un po’ teatralmente – quando Alessio sembrava trovare la sua pace solo quando Gennaro gli stava lì tra le mani. E sempre, le reazioni dei due erano state un “eh?”, uno sguardo confuso, un “che c’è?”. A loro sembrava normale che andasse così.



Inutile dire, i primi tempi gli altri tre amici tendevano a lasciare stare, ma poi una sera Gennaro aveva iniziato a fissare le labbra di Alessio e Alessio aveva lasciato la mano destra poggiarsi sul ginocchio sinistro del biondo, in contatto col suo, mentre dispensava battute pessime e sorrisi e risate un po’ a tutti; e si era girato, col sorriso sulle labbra, verso Genn – che riscosso dalla trance aveva sollevato lo sguardo, incontrando gli occhi del moro. 



« Hai capito, Gennà? »



« No, ma fai schifo uguale. » 



(Però gli stava sorridendo – e come! I sorrisi più belli solo ad Alex, per Alex, con Alex, e il biondo pure sorrideva poco, ma ancora una volta, a loro sembrava normale che andasse così.)



Ecco, a quel punto Antonio aveva incontrato gli occhi velati d’imbarazzo di Leo, aveva visto le sopracciglia di Cesare alzarsi e allora col suo solito ghigno