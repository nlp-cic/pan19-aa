, fino a poco tempo fa
sembravo
quasi normale. Spirit spesso mi guarda come se dovessi impazzire
ancora. Oh,
lui ricorda così bene i tempi in cui non ero addomesticato.
Ha paura, una paura
folle che io torni come allora. Poveraccio, anche lui è come
gli altri. Mi
spiace per lui. Ora finalmente piove e sembra che la finestra debba
crollare da
un momento all’altro. Forse non è normale che io
ne sia così entusiasta.




Giorno
4




Piove
ancora. C’è una sorta di enorme stagno fuori
dalla mia porta d’ingresso, lo vedo dalla finestra; forse
scoraggerà
gl’intrepidi visitatori a bussare alla mia porta. Non ho
notizie dalla
Shibusen, da Marie, da Spirit. Fuori è scuro, ma non capisco
se sia notte o
giorno. L’orologio si è rotto.



Oggi
l’ho sentita più chiaramente del solito;
chiamava il mio nome, ma non era disperata né chiedeva
pietà. Ho sempre pensato
che mi avrebbe chiesto di risparmiarla, perché
così avrebbe fatto la dolce
infermiera della scuola; forse, invece, lei avrebbe voluto mordermi
fino a
farmi sanguinare, con le sue ultime forze, nella speranza di portarmi
via con
sé nel buio. Forse l’ha fatto sul serio. Se mi
passo una mano sulla pelle della
spalla sento i segni dei suoi denti: mi ha fatto male, ma non
è riuscita nel
suo intento.



Mi
fa ridere, pensare come sia stato rendersi conto
di aver fallito la propria missione, proprio quando bastava tendere
ancora un
po’ la mano, stringere un po’ di più i
denti, per farcela. Vorrei averla
davanti, solo per riderle in faccia, farle vedere chiaro e tondo che io
sono
vivo, mentre lei è sottoterra, sconfitta, calpestata,
più morta che mai. Oh, se
l’è meritato! Se sapesse che mi ha
fatto… non posso serrare le palpebre senza
che i suoi occhi, gialli, terribili, appaiano di fronte a me. Avrei
dovuto
colpirla più forte, farle sanguinare il volto, distorcere i
suoi lineamenti in
modo che perdesse il suo dannato ghigno sbilenco e quello sguardo da
predatrice.



Più
tasto il mio corpo e più cicatrici scopro. Sono
tutte opera sua, battaglia dopo battaglia, incontro dopo incontro,
morso dopo
morso: sono il suo trofeo di guerra. Non mi va, non mi va affatto! Ho
vinto io,
sono sopravvissuto io, perché ogni volta che sfioro un
taglio penso a lei?
Avrei dovuto lasciarla in vita, così sarebbe lei, ora, a
tastarsi le ferite e
pensare a me. La odio.



Fuori
continua a piovere.




Giorno
5




Ho
rotto lo specchio questa mattina e ora la stanza
è ricoperta di schegge e frammenti. Il Kishin…
non so se sia una scusa o meno,
ma non capisco più cosa sto facendo. Forse ho guardato
troppo a lungo in quello
specchio, ma lui rideva e ricambiava il mio sguardo con aria di sfida,
tre
occhi e la sicurezza del vincitore. L’ho spaccato colpendolo
una, due, tre
volte, sempre più forte, ma lui non smetteva di ridere.
Anche ora che la mia
mano sanguina copiosamente da ogni scheggia proviene la sua risata e mi
vien
voglia di unirmi a lei e lasciarmi andare, fino a che la gola non mi
farà male.



Un
frammento riflette la finestra, il cielo plumbeo
fuori, i rami secchi dell’albero in giardino sembrano arti e
mani. C’è un sole
pallido là fuori, eppure sento ancora i tuoni alla mia
porta, cadenzati, sempre
più forti. Qualcuno ha superato il mio stagno, a quanto
pare. Speravo in ancora
un po’ di tranquillità, ma dovrò
sopportare. Non ho intenzione di alzarmi, sto
bene qui, assieme ai miei frammenti. Ho voglia di ridere ancora.
Dovrà
ripassare un altro giorno, chiunque sia il visitatore.



Mi
blocco un attimo a riflettere: forse non è una
persona qualunque, dietro alla porta. Forse è lei, che
è venuta finalmente a
controllare se sono vivo o morto, felice o triste, vittorioso o
sconfitto. Avrò
la possibilità di dimostrarle chi è che ha vinto,
se le apro. Capirà che le sue
cicatrici non significano niente per me. Al diavolo, devo aprirle.



No,
non era lei. Ci ho sperato anche troppo, ad
essere sinceri, e invece è solo Spirit, il solito petulante
Spirit. Non gli ho
permesso di entrare in bagno, ma temo che le risate dello specchio
fossero
udibili persino in salotto. Ma lui è troppo normale per
sentirle. Mi ha fatto
la predica, come al solito del resto: stare da solo mi fa male, dice.
Shinigami-sama vuole che qualcuno resti sempre al mio fianco. Idiozie.
Io non
sono mai solo, non vede quanto mi diverto? E se lei verrà a
trovarmi non posso
certo avere terzi incomodi tra i piedi.



L’ho
mandato via con le buone, alla fine. Devo essergli
sembrato un po’ strano, ma ho fatto attenzione a nascondere
la mano nella
tasca, dandogli il fianco: ora ho il camice sporco di rosso, ma importa
ben
poco. Lui se n’è andato. Credo tornerò
a ridere ancora un po’.




Giorno
6




Lo
sapevo, l’ho sempre saputo ed infatti