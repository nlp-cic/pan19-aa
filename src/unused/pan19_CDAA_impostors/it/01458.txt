si iscriverà a medicina e in più dovrà fare un piccolo part-time per pagarsi la retta. I suoi genitori non possono darle molti soldi e non può certo permettersi un appartamento singolo. -
-Se ne vada con altre inquiline!-
-Credi che non abbia provato? Guarda che la imbarazza da morire vivere con me. -
-Non lo credo affatto. Anzi, mirava proprio a quello! Vedrai, ti sfrutterà ben benino. All’inizio, ti farà gli occhi dolci perché ti accolli parte del suo affitto, se non tutto. Poi, quando sarai diventato famoso, comincerà a pretendere regali di un certo valore. Quella lì è furba.-
-E tu guardi troppi telefilm.-
-Busserai molto presto alla mia porta.- profetizzò Touru, mentre Hajime affogava il desiderio di rispondergli per le rime in un grosso sorso di Coconat. Adesso, Oikawa stava davvero esagerando. - Inoltre, se ti innamorassi di un'altra?-
-Guarda che si può amare solo una persona alla volta.-
-Sì, ma da come l’hai messa, sembra che tu e Nanako non potrete quasi mai vedervi, no?-
-E allora?-
-Beh, potresti conoscere ragazze molto più belle a lezione e dimenticarti presto di lei. Succede. Succede spesso. Per questo non ha alcun senso che te la piazzi in casa. -
-Ah! Quanti ragionamenti egoisti e superficiali. -
-Non sono egoisti e superficiali, bensì pratici. -

I due discussero a lungo, mentre oltre le ampie vetrate del locale, i lampioni si accendevano e le ombre si allungavano sui marciapiedi ben fatti. Un gruppetto di studentesse accelerò il passo per attraversare la strada, e l’ultima, la più piccola e minuta, tirò uno starnuto.
Oikawa distolse lo sguardo da Hajime, e con fare infantile, puntò il gomito sul tavolino. Gonfiò le guance e cercò sfogo oltre la vetrata, sperando che il suo fastidioso silenzio turbasse in qualche modo Iwaizumi.
Inutile. Il suo schiacciatore era fin troppo deciso e a Touru non restava che osservare la ragazzina e il suo naso colante. La vedeva affannarsi alla ricerca di un fazzoletto, completamente sepolta dai suoi stessi capelli ondulati.

-Mi ricorda Sadako, quella del film horror.-
-Non pensavo che fossi capace di guardare un horror; sei così impressionabile.-
-Sono capace di fare molte cose. Piuttosto, non cambiare argomento Iwa-chan! Ti ho detto che non devi andare a vivere con quella Nanako e non cambierò idea. -
-Ma se sei stato tu a cambiare discorso… -

Hajime mandò gli occhi al cielo, e mentre la sconosciuta si tirava in un angolo per soffiarsi il naso, Touru tornò a fissare il compagno. Stavolta, nei suoi grandi occhi castani v’era qualcosa di diverso.

-Non è che mi nascondi qualcosa, Iwa-chan?-
-No.-
-Invece sì, te lo leggo negli occhi. Tu e Nanako avete un segreto. Un segreto enorme. -
-Ripeto, tu leggi troppe riviste idiote.-

 

Quella sera, Hajime pedalò fino a casa di Nanako.
Abbandonò la bici a un palo lì vicino, dunque attese che la ragazza uscisse con il cane. Si limitò a mandarle un messaggio sul cellulare. Non suonò. Non chiamò a gran voce dal cancello. Oikawa aveva ragione, loro due avevano un segreto. Ebbene, la loro relazione non era affatto approvata dai genitori della ragazza.
Nanako veniva da una famiglia molto tradizionale, ancora legata ai valori del vecchio Giappone, e lei, unica erede, non poteva certo permettersi di vivere come voleva. Suo padre aveva rinunciato da tempo all’idea di sceglierle il marito, tuttavia, non mancava mai di organizzare incontri combinati, dove casualmente vi erano sempre dei potenziali partiti.
L’uomo aveva accettato con riluttanza il percorso di studi della ragazza, ma la madre si era schierata dalla parte della figlia. Per quanto l’ideale di donna giapponese fosse un altro, Nanako si sarebbe comunque impegnata in una professione onorevole, che in futuro l’avrebbe mantenuta dignitosamente. E comunque, nulla impediva a un potenziale marito di prendere in mano la situazione, farle abbandonare il lavoro e rimetterla lì dove era giusto che stesse, fra le mura domestiche, a fare della sua casa un castello.
Nanako non sognava nulla del genere ma taceva e cercava di affrontare le cose al meglio. Amava i suoi genitori a prescindere dalle loro convinzioni. Non le avevano mai fatto mancare nulla, soprattutto a livello affettivo.

-Ho passato l’intero pomeriggio a chiamare i campus. Tutti i posti che mi potrei permettere sono già presi. Non mi rimane che cercare nel quartiere limitrofo. Papà freme di sapere dove mi sistemerò e io non so più che scuse inventarmi per farlo aspettare. Ah! Se solo avessi preso dieci punti in più a quello stupido esame! Solo dieci punti! Ho mancato per un pelo quella ghiotta sovvenzione!-
-Calmati, e smetti di angosciarti con tutte quelle telefonate.-

Hajime era solo un ragazzo ma già sembrava parlare come un uomo.
Quando l’aveva vista arrivare, subito le era andato incontro e insieme avevano attraversato l’entrata est del grande parco che separava la Aobajosai dal quartiere residenziale. I ragazzi avevano raggiunto in fretta l’area per cani, e una volta liberato il docile akita inu