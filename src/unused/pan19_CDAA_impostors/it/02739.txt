’improvviso, Harry sentì la collera e la confusione esplodergli dentro, ben consapevole che gli occhi di
    Tom, ancora più scuri del solito, si stringevano pericolosamente. “Si può sapere che ti prende?”



    “A me? Mi pianti per inseguire Grindelwald, poi torni qui come se niente fosse e mi salti addosso?”



    “Non mi sembrava ti dispiacesse” ribatté Tom, con una certa freddezza.



    “Io… no aspetta, non è questo il punto!”



    Le labbra dell’altro s’incurvarono in un sorriso sarcastico, mentre la rabbia di Harry saliva, la bacchetta pronta alla mano.



    “Che cosa voleva Grindelwald da te? Che cosa ti ha fatto?”



    “Se io ti rispondo sinceramente, Harry, avrò diritto alla verità quando ti porrò una domanda a mia volta?”



    Lui esitò appena una frazione di secondo prima di assentire.



    “D’accordo, allora. Procedendo con ordine: Grindelwald ha rubato la pietra del mio anello, mi ha ordinato di prenderti il Mantello e ha cercato di portarmi
    a letto” elencò spassionatamente Tom.



    “Che cosa?” Gli occhi di Harry minacciarono di uscirgli dalle orbite, soprattutto a causa dell’ultima parte.



    “Bene, è il mio turno, adesso” commentò Tom, noncurante.



    “No, non se ne parla. Tu adesso mi spieghi per filo e per segno quello che ti è successo a Numengard, altrimenti…”



    “Come sai che ero a Numengard?” chiese l’altro, ignorando platealmente la sua minaccia.



    “Io… me l’ha detto Dumbledore. Non volevo fare la spia, davvero, ho solo chiesto aiuto…”



    “Aiuto!” Tom non ebbe bisogno di estrarre la bacchetta: Harry percepì il suo assalto violento che s’irradiava lungo la sua spina dorsale,
    facendogli vedere le stelle dal dolore, tanto da fargli lacrimare gli occhi.



    “Ero preoccupato per te!” proruppe Harry, scagliandosi contro di lui con tutto il suo peso. “Tu sparisci con lui e ho avuto paura che… che ti facesse
    qualcosa, che non tornassi…”



    “Qualcosa mi ha fatto. Ma sono tornato” disse Tom enigmaticamente. Lo abbracciò stretto, le braccia forti a serrargli il torace come se volesse
    stritolarlo. Non per la prima volta, Harry si chiese che accidenti ci fosse di sbagliato in lui, dato che trovava quel contatto terribilmente confortante.



    “Vieni, andiamo in un posto tranquillo. Parliamo.”



Parliamo e basta?
    , avrebbe voluto chiedere Harry, ma rimase in silenzio. Stavolta si fece trascinare per il braccio. La presa di Tom su di lui era ferrea, come se non
    volesse lasciarlo mai andare. Ne seguì ogni movimento con lo sguardo, mentre lo invitava ad accomodarsi sul divano. Harry aggrottò le sopracciglia,
    prendendo nota delle modifiche all’arredamento della Stanza. I colori erano ancora cupi, ma la cattedrale era diventata simile a un vasto salotto in cui
    libri dalla copertina scura sporgevano dalla libreria di mogano.



    “La preferisco senza la solita aria macabra” disse Harry. Tom lo ignorò, Appellando un libro che a giudicare dall’aspetto – nero e corroso, come se avesse
    stillato tutto il suo veleno – doveva essere stato sottratto alla sezione più oscura del Reparto Proibito, e si sedette accanto a lui.



    Mentre gli raccontava dell’accaduto con Grindelwald, Tom sfiorava le pagine con la punta della bacchetta, pensieroso.



    Harry si accigliò al racconto dei Doni della Morte.



    “Quindi il mio Mantello completerebbe la triade?”



    “Sì. Posso esaminarlo?”



    Harry lo estrasse da sotto i vestiti, così grato della fiducia che Tom gli mostrava che gli venne naturale ricambiarla.



    “E’ indubbiamente antico” disse, saggiando la consistenza del tessuto. Iniziò a pronunciare formule lunghe, cantilenanti.



    “Sì” confermò lui, dopo qualche minuto. “Lo stesso tipo di magia che ho avvertito nell’anello dei Gaunt. Non avevo capito che venisse dalla Pietra, l’ho
    trascurata. Credevo che fosse soltanto un blasone, lo stemma nobiliare del mio casato, e invece…”



    Tracciò con la bacchetta il simbolo dei Doni: un cerchio iscritto in un triangolo, completato da una linea verticale nel mezzo.



    “E’ Magia Oscura, Tom?” chiese Harry a bassa voce, occhieggiando il libro che aveva abbandonato in grembo.



    “No” sospirò lui, quasi con stizza, i pugni contratti e il viso pallido, tirato. Parlò a voce bassa, quasi con disprezzo. “Capisci l’ironia della sorte?
    Possedevo qualcosa di potente e antico, che mi avrebbe reso immortale senza chiedermi nulla in cambio, e non era in Segreti dell’Arte più Oscura”
    disse, indicando il libro nero. “Né in qualsiasi altro libro del Reparto Proibito.”



    “Dov’era, allora?”



    “In un libro per bambini. Il racconto dei tre fratelli, una favola che si racconta a tutti i maghi prima che sappiano camminare, e io lo
    ignoravo.”



    “Perché sei cresciuto come un Babbano” non poté fare a meno di commentare Harry, pur temendo una fattura.



    “Sì. Sì Harry, proprio per questo. Tre fratelli, in tempi antichissimi, escogitarono il modo per sfuggire alla morte, creando tre potentissimi manufatti.
    Colui che fabbricò la Pietra della Resurrezione era l’antenato di Slytherin, e il mio. Il creatore del Mantello,