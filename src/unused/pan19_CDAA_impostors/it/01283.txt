“Non sia mai! – rispose John, incrociando le braccia sul petto – Dimmi pure.”

“Ho parlato con Lestrade e mi ha detto che mi lascerà partecipare alle sue indagini, se mi disintossico. – continuò Sherlock – Il fatto è che non si fida di quello che gli dico e pretende che vi sia qualcuno a farmi da supervisore. Così ho pensato a te.”

Sherlock fissò John, mentre un profumo di limone, agre e pungente, impregnò la scia del giovane Alfa, segno della sua paura che il ragazzo biondo lo rifiutasse.

John si chiese quante volte Sherlock fosse stato ferito da persone dalle quali voleva essere solo accettato.

“Posso sapere perché stai domandando di farti da supervisore ad un emerito sconosciuto?”

La scia si incendiò, assumendo l’odore di legno bruciato.

Sherlock si alzò, pronto ad andare via:

“Se non sei interessato …” sibilò.

John lo afferrò per un polso e lo costrinse a sedersi:

“Sono solo curioso. – lo rassicurò, con un sorriso – Conosci sicuramente molte persone, mentre noi due ci siamo incontrati solo questa mattina. Perché lo chiedi a me? Avrai degli amici ...”

“Non ho amici. – lo interruppe Sherlock, irritato – Tu sei uno studente di medicina, no? Assistere pazienti in disintossicazione fa parte del tuo percorso e ti procura dei crediti per gli esami, di cui hai bisogno.”

“Come fai a sapere che ho bisogno di crediti?” domandò John, sempre più incuriosito.

“Sei stato via a lungo e devi recuperare lezioni e crediti!” rispose Sherlock, come se questa fosse una cosa più che ovvia.

“Chi ti ha detto che sono stato via a lungo?” chiese John, interdetto.

“Ma basta guardarti! – rimbrottò Sherlock, spazientito – Possibile che nessuno riesca a vedere? Eppure avete tutti gli occhi! Siamo a Londra ed è primavera. Una primavera fredda e con poco sole. Guardati! Tu sei abbronzato! Interamente abbronzato, quindi sei appena rientrato da un posto in cui il sole non è mai mancato e ci sei stato a lungo. Con la tua pelle chiara, questo tipo di abbronzatura si ottiene solo dopo una prolungata esposizione al sole. E sei tornato di recente a Londra, dato che il colore non sta sbiadendo. Da questo, si deduce che tu abbia perso almeno il primo semestre, quindi hai bisogno di crediti.”

Sherlock aveva parlato in fretta, in tono basso ed uniforme.

“Fantastico!” sorrise John, guardandolo con ammirazione.

La scia di Sherlock divenne calda e soffice, come di rose appena fiorite, ma con ancora una punta di limone, come se temesse di avere capito male:

“Fantastico?” ripeté, esitante.

“Assolutamente sì. – ribadì John, con entusiasmo – Hai una mente brillante. Cosa studi?”

“Chimica. – rispose Sherlock, con un sorriso – La materia mi piace, ma gli insegnanti sono noiosi, lenti ed ottusi. È per questo che faccio esperimenti sulle sostanze per conto mio.”

“Che provi su te stesso. – lo biasimò John – Un genio idiota. Le vendi?”

“Certo che no! – sbottò Sherlock, offeso – Io uso le sostanze stupefacenti per migliorare le mie prestazioni e le mie capacità mentali, ma non esistono sostanze abbastanza potenti da rendere anche solo velatamente più intelligenti gli stupidi che studiano e lavorano in questo posto!”

John sapeva che avrebbe dovuto sentirsi insultato, ma scoppiò a ridere.

Sherlock lo guardò leggermente stupito, poi si unì alla risata contagiosa del ragazzo biondo.

“Va bene. – annuì John, smettendo di ridere – Accetto di assisterti durante la disintossicazione, però dovrai seguire le mie istruzioni alla lettera. Viola solo una regola e non ti darò altre possibilità. Chiaro?”

La scia di Sherlock sapeva di cioccolato e panna, dolce ed avvolgente, calda ed invitante:

“Farò tutto quello che mi ordinerai, promesso. – scattò in piedi, contento – Vado a prendere le mie cose dal dormitorio e le porto al 221B di Baker Street. Quando stasera tornerai a casa, io sarò lì ad attenderti.”

“COSA!? – strepitò John, sconvolto – Tu non verrai a stare a casa mia! Perché mai dovresti?!”

Sherlock si voltò appena:

“Ovvio! – si lagnò, alzando gli occhi al cielo – Vengo a stare da te, così tu potrai tenermi d’occhio nel modo migliore. Ho già parlato con la tua padrona di casa e lei è d’accordo. A dopo.”

Prima che John potesse reagire in qualche modo, Sherlock era sparito in mezzo agli altri studenti.

Il giovane Omega fissò il vuoto, allibito:

“Fantastico! – pensò – Avrò come coinquilino un Alfa, che è strettamente legato ai padri dei miei due figli e con cui sono destinato a Legarmi. Oggi è anche cominciato il Calore. Se Sherlock dovesse essere attirato dalla mia scia, non saprei neppure come respingerlo. Anche perché mi piace. È completamente folle, ma molto intelligente e così vulnerabile. Se dovessi essere subito ingravidato da lui e lo lasciassi, questo lo distruggerebbe. Ed io non voglio ferirlo.”

John ripose ciò che era rimasto del panino nel sacchetto.

Non aveva più fame.

 

 

Quando tornò nel suo appartamento, John trovò il salotto ingombro di scatole e scatoloni, con libri, carte e fotografie sparsi per il