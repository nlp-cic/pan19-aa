quei giorni lavorare al mercato era stato più divertente del solito, probabilmente quel vociare concitato di donne indaffarate più a spettegolare che a far compere, era stato il motivo principale ad alimentare la sua voglia di occuparsi del banchetto di proprietà di sua nonna.
« Ajumma, venga qua! Le faccio lo sconto sul cavolo se mi racconta nei dettagli quel che diceva alla sua amica poco fa! ».
Aveva esordito così, sventolando una mano in direzione di una donna dalle unghie curatissime e un concio ben pettinato sul capo.
Aveva l’aria di una di quelle persone tanto annoiate dalla vita, da far delle chiacchere locali il centro della propria esistenza.
« Sul serio, ragazzina? » le domandò cordiale, ma ancora poco convinta da quell’ atto di generosità nei suoi confronti.
« Le regalo persino uno di quegli ottimi rapanelli lì! Farà il kimchi più succulento della sua vita a pochissimo prezzo! ».
Hae Ri, incorruttibile, era specializzata nel far cadere in trappola tutti gli altri.
La gente si fa comprare con una facilità estrema e lei l’aveva imparato sin da subito, sfruttando così quel punto debole a suo favore.
Infilò gli ortaggi in una busta di plastica bianca e si finse indaffarata nel compilare una piccola ricevuta per la sua acquirente che non perse tempo ad approfittare dell’ offerta vantaggiosa, piovutale dal cielo.
« Li conosci i dragoni? » chiese, sporgendosi con tutto il corpo oltre le casse di frutta, portandosi poi una mano davanti alle labbra e sussurrando come gli stesse per raccontare un segreto.
Hae Ri, annuì con vigore, porgendole lo scontrino e rimanendo con la merce a metà distanza tra il suo corpo e quello della sconosciuta.
« C’è chi sostiene di averli visti in città di questi tempi…»
« Ho sempre sospettato che non si fossero ritirati a Gwangju! ».
L’ altra rimase perplessa dal tanto entusiasmo che scaturiva dalla voce della giovane mercante - magari più tardi avrebbe chiesto in giro qualcosa sul suo conto per poi poterlo raccontare altrove – ma senza indugiare oltre, con gli occhi ben putanti sulla busta che ancora doveva esserle consegnata, le raccontò tutto ciò di cui era a conoscenza.
 
 
❖
 
 
La chiamano il “Miracolo del fiume Han”, Seoul. Un nome importante, piuttosto pomposo. Ha un che di prodigioso, di leggendario. Sembra quasi si parli di una sorta di paradiso in terra, ma in quest’ oasi all’ apparenza perfetta, l’ unico miraggio è il bene.
Seoul è una puttana di classe. Una di quelle ben agghindate che ti comprano con modi raffinati e belle promesse.
Inganna gli sprovveduti, accecandoli con le sue luci affascinanti, celando così i demoni che vi abitano.
Ciò che non si vede, non vuol dire non esista.
Il male è qui, abile a giocare a nascondino di giorno e pronto a fare “tana libera tutti” al calar del sole.
 
« Non mi abituerò mai a questo accento, non vedo l’ora di tornarmene a Gwangju » ringhia Ji Hu, sputando a terra e accelerando appena il passo per portarsi al mio fianco.
Le borchie applicate al giubbotto in pelle che veste e quello sguardo pregno di disgusto per il dialetto che le sue orecchie – agghindate da un paio di piercing - sono obbligate a subire, lo fanno apparire ancora più feroce del suo normale.
La zazzera rossa accesa gli si scompiglia a causa della brezza d’ inizio estate - che soffia imperterrita dal primo pomeriggio - conferendogli ulteriormente un aspetto da bello e dannato, capace di far girare la testa alle ragazze più intraprendenti del paese.
Sono convinto che se solo puzzasse di zolfo, lo si potrebbe scambiare per un diavolo appena uscito dalle fiammate dell’ inferno.
 
« In tre ore e mezza puoi andarci, come mai sei ancora qui?! » ribatto in tono piatto, a testa alta, con le mani in tasca e le pupille che saettano sulle insegne dei locali nel quartiere 588, il centro della prostituzione legalizzata della città.
Il mio compare storce bocca e naso, emettendo uno schiocco di lingua. Il suo volto è una maschera di disappunto eppure sa di non poter ribattere, poiché anche se non vuole ammetterlo ha un buon motivo per rimanere qui.
 
Vado alla ricerca di una sigaretta che prontamente finisce a penzoloni tra le labbra, ma non trovando l’accendino nella tasca posteriore dei jeans scuri, comincio ad imprecare innervosito.
Ji Hu, che si professa credente nonostante sia l’esempio vivente del peccato in terra, l’ accende per me pur di farmi smettere.
Basta una boccata di catrame per placare il mio spirito, almeno fino a quando lui non mi blocca con la sua presa ferrea ad una spalla, mostrandomi la fondina della pistola nascosta sotto al suo cappotto.
Qualcosa non va, entrambi avvertiamo la sensazione di un paio di occhi incollati addosso e quello è il suo modo di farmi intendere che qualcuno ci sta pedinando già da un po’.
Lo fisso, contando mentalmente fino a tre per poi voltarmi in sincrono al mio compare, deciso a non scollare le dita arpionate al grilletto, quando intercetto la figura bassa e minuta di una ragazza dai lunghi capelli ondulati.
« Cavolo oppa! Sei proprio bravo! Ed io che avevo pensato di far piano! Mi avete beccata! ».
« Oppa?! » ripete Ji Hu in tono canzonatorio, guardandomi con un mezzo sorriso