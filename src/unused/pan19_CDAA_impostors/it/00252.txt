me, Draco, niente fuori dalla tua stanza e dal cerchio sicuro formato dalle tue braccia intorno al mio torace. E ogni volta che mi sveglio e ti guardo dormire, mi si spezza il cuore.

***

- Bendami. Voglio che le luci restino accese. Voglio che almeno questa stanza ti veda, voglio che il mio letto sappia chi sei, voglio che quello specchio laggiù ti rifletta, voglio che le candele illumino la tua pelle sconosciuta. Almeno questo, devi concedermelo.-

[...]

Dal nulla, comparve una benda nera, che Draco raccolse, e avvolse attorno agli occhi, e poi si lasciò annodare dall’altro dietro alla nuca.

[...]

Molte volte,quando ti bacio, quando entro nel tuo corpo, io chiudo gli occhi, anche se tu non puoi saperlo. In quel momento nessuno dei due vede l’altro. È un po’ come se ci vedessimo, non credi? Vorrei così tanto dirti chi sono, credimi… così tanto che stanotte ogni candela ha brillato su di noi. E quando ti sei addormentato, ti ho levato la benda, e ti ho guardato. Eri bellissimo. Ed in quel momento sarebbe stato tutto perfetto, davvero, se solo io fossi potuto rimanere. Ti amo, Draco, e vorrei che tu potessi immaginare la mia voce che te lo dice, vorrei non essere costretto a sussurrartelo solo mentre dormi. Perdonami per ciò che sono, principe.

***

Te ne sei andato di nuovo, una volta ancora. E una volta in più ti sei nascosto al mio sguardo. E' ben magra consolazione quella di sapere che la mia stanza, i miei mobili, il mio letto sanno chi sei mentre per me continui a restare sconosciuto. Riesco persino ad essere geloso di tutto quello che c'è intorno a me, se penso che ha potuto guardarti. Prendo tra le dita la benda con cui hai bandito il mio sguardo, ostracizzandolo, costringendolo a stare lontano da te. Arriverà il momento in cui potremo guardarci negli occhi, senza impedimenti o giochetti di sorta? Dammi la certezza di aver potuto vedere almeno uno scorcio della tua anima, della persona che si nasconde dietro l'aspetto che non posso conoscere. Rassicurami e dimmi che con me non hai mai finto di essere qualcuno che non sei. Direi che merito almeno questo, visto che ti ho permesso di vedere tutto quello che avevo nascosto gelosamente fino a questo momento, preservandolo per qualcuno che avrebbe saputo cercare oltre la superficie. Mi hai messo a nudo. In ogni senso possibile.

***

Draco andò su tutte le furie, lo respinse in ogni modo, lo implorò di mostrargli chi fosse, sfinito ed esasperato dalla potenza di tutto ciò che provava, con lui, per lui. Finì fra le sue braccia per tutta la notte, a chiedergli di non lasciarlo, a chiedergli perché proprio lui,a chiedergli che senso avesse tutto questo. E come riuscisse a farlo stare così bene, e male, allo stesso tempo. Come se venisse da un’altra dimensione, come se gli avesse aperto le porte di un mondo nuovo. Pianse, pianse finché i suoi occhi non gli dissero basta, sfogò al vento le sue mille domande, e Harry stette ad ascoltarlo, in silenzio. Perché nel buio,non poteva scrivere.

***

Se devi andartene, e so che ogni volta lo farai, forse sarebbe meglio che mi aiutassi a dimenticarti, a strapparti via da me, a relegarti in un angolo remoto della mia testa dove non potrai più farmi del male. Ma forse allontanando te allontanerei il mio cuore, e forse ne morirei... Magari, visto che la tua paura più grande è che io scopra chi sei, perchè dopo ti odierò, dovresti farti vedere da me subito. Strappami via questa benda che mi sembra di portare anche in pieno giorno, visto che non riesco a riconoscerti tra i ragazzi che mi vorticano intorno, e rivelati. Forse in questo modo l'incubo finirà. Ti vomito addosso tutto questo dolore, questo astio, questa rabbia repressa e frustrata data dall'impotenza che sento. Sei così vicino che posso toccarti, così parte di me che ci muoviamo ormai in simbiosi, eppure...sembri così lontano. Ti prego, dimmi che non provi niente per me. Dimmelo con voce ferma e decisa, senza tentennamenti, come se fosse vero. Forse smetterò di amarti, allora.

***

Harry sorrise,vedendolo voltare la testa di qua e di là. Continuò a fissarlo, senza timore. Sapeva che tanto non avrebbe mai guardato dalla sua parte. Mai.

***

Non merito altro. Non merito un amore diverso, magari più semplice. Merito pienamente, però, il tuo disprezzo. Ti ho cercato, sai, in altri visi, in altre voci, in altre parole. Non è possibile, sei tu, devi essere tu, puoi essere solo tu. E il sapere che invece non sarai mai tu è quello che più mi ferisce.

***

Draco allungò una mano verso di lui, lo indicò, incredulo. - eri… tu… sei… tu… maledetto, sporco, lurido… - - no, Draco, io… ascoltami…- - tu… sono… le tue mani… la tua… bocca…- la voce di Draco era gonfia di una sorta di furia dolorosa, di angoscia,