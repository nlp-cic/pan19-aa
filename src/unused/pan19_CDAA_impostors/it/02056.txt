scoperte in alcuni punti e si appallottolano in
grumi
grinzosi in altri. Freya ride piano.  



E
all’improvviso,
è come se un velo di stanchezza e di rassegnazione cadesse,
come liberarsi di
un mantello troppo pesante. Adesso le vede davvero,
Hnossa e Gersemi, le sue figlie
- loro
che non se ne sono mai andate, loro che continuano ad aspettarla notte
dopo notte,
i suoi piccoli tesori. Tutto ciò che importa veramente. 



Si china
su
di loro, Freya, e per un attimo pensa che ad un osservatore esterno,
forse,
potrebbe sembrare un grosso falco che occhieggia due prede innocenti.
Quel
pensiero la fa ridere di nuovo, ed è un bacio e un sorriso
che posa sulle
fronti fresche delle sue figlie.




 


 



 


 



 


 



 


 



 


 



3.
Love me
before the last petal falls (Balder/Hel)





 


 



 


 


- Mi
dispiace - gli dice, anche se non è vero. Lui appartiene a
lei, le è sempre
appartenuto: è così che funziona la legge dei
Nove Mondi, per tutti. 



Il
problema
è che lui non è tutti,
no di certo -
lui è Balder il Bianco, con i capelli d’oro e gli
occhi di cielo e ben più di
una moglie e una madre che si disperano per lui, lassù da
qualche parte. E lei
è la figlia di Loki, anche se è stata rinchiusa
nel buio sotto la terra tanto
tempo fa e suo padre forse non la ricorda nemmeno.



Un mi dispiace
è il minimo che Hel possa
offrirgli. E forse - Hel potrebbe quasi sperarci, se il posto in cui
vive e il
suo ruolo non mettessero ogni speranza in prospettiva - potrebbe anche
essere
il minimo sufficiente per stabilire un contatto, per cominciare a parlare,
per ...



Balder si
volta piano verso di lei e la guarda - Hel è abituata alla
paura e alla
cautela, ma sono entrambe così estranee nei suoi occhi
così blu e innocenti,
familiari eppure fuori posto come il pallore nel suo viso giovane e
fresco e la
linea dura delle sue labbra belle e carnose.



- Grazie
-
dice Balder, sempre gentile e cortese, ma Hel sa che nemmeno lui
vorrebbe
davvero dirlo e può vedere nei suoi occhi il desiderio di
voltarsi di nuovo.



Hel
è
abituata al terrore e al disprezzo, sa riconoscerli anche quando sono
ben
mascherati. Eppure, quella piccola parte di lei che non è
fredda e dura e morta
riesce ancora a soffrirne. Perché
quest’uomo - questo dio, anche se la distinzione tra dei e
mortali e altre
creature non ha motivo d’esistere, qui - è quello
più gentile e più puro, e lei
lo ha osservato così come osservato tutti gli altri, e
nonostante questo Hel
deve constatare ancora una volta che tutti sono uguali ad Helheim, in
ogni
senso.



Ma anche
così Hel prova a sporgersi verso di lui, a baciarlo - dite
morbide e
scheletriche che artigliano la sua veste, labbra fredde che premono su
una
bocca serrata, un unico occhio chiuso per l’emozione
perché l’altro è solo
un’orbita
vuota.



E non le
importa di essere brusca e impulsiva, perché ha guardato e
aspettato per troppo
tempo, ha aspettato il sorriso splendente di un dio d’oro e
d’avorio nell’oscurità.
E non le importa di essere egoista, perché l’unica
cosa che nessuno le ha tolto
finora è la speranza.



Poi
Balder
la spinge via, senza nemmeno tentare più di trattenere
l’orrore dall’emergere sui
tratti delicati del suo viso, e subito si volta di nuovo.




 


 



 


 



 


 



 


 



 


 



4. Hold
Me (Frigg/Fulla)





 


 



 


 


Tra le
ancelle della Regina degli Dei, quella che la conosce meglio
è Fulla, e non si
fa problemi a dirlo ad alta voce.



Hlin e le
altre, ovviamente, la chiamano superba e scherzano, dicono che
l’essere
nominata custode delle scarpe di Frigg le ha dato alla testa, povera
cara.
Quando le sente parlare così, Fulla sorride, ed è
un sorriso quieto e sapiente.



Le altre
non
conoscevano la storia di Jord o quella di Frigg e dei fratelli di
Odino, non finché
la prima non era stata resa pubblica con tanto di figlio legittimato e
la
seconda era diventata uno dei pettegolezzi più succosi e
allo stesso tempo
impronunciabili di Asgard. Loro non sapevano i pensieri di Frigg stessa
riguardo
a entrambe le faccende, e non avevano mai nemmeno osato chiedere. 



Loro
conoscono
la regina, ammantata in abiti preziosi, gioielli d’oro e
silenzi senza fine.
Fulla invece conosce Frigg:
il bel corpo
e l’anima gentile sotto gli abiti preziosi, le storie dietro
ognuno dei
gioielli d’oro, i segreti e le paure ammantati nel silenzio
di chi non può
parlare. Frigg stessa preferisce che sia così,
perché a volte gli ornamenti e i
segreti diventano troppo pesanti, e Fulla è sempre
più che lieta di aiutarla a
liberarsene.




Lascia
che abbia questo momento per
me, 

la prega
Frigg
nella penombra delle sue stanze, con un bacio delicato sulla spalla e
uno che è
quasi un morso sul collo. Stringimi,
le chiede mentre la sua bocca calda si muove sulla sua e i suoi denti
trovano
il suo labbro, e
non lasciarmi sola. 



Fulla non
risponde, se non con gemiti insensati e flebili mugolii. Ma anche Frigg
la
conosce, e sorride contro la sua pelle sudata.