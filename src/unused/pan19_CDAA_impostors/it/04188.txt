umani e i loro sistemi di accertamento, neanche fossero bestie da marcare!
Avrebbe trovato una soluzione anche a quel piccolo problema, ne era certo.
Quando rientrò in casa Sigyn era di nuovo in cucina a guardare dalla finestra, stavolta con gli occhi verso il cielo.
Era uscito senza dirle nulla e lei non aveva chiesto; non avevano più scambiato una parola.
«Ti ho già detto di stare lontana dalla finestra.» Le rimproverò di nuovo ma lei non volle ascoltarlo.
«Hai recuperato ciò che ci necessita?» Gli chiese continuando a guardare oltre il vetro.
Sospirò ma celò la sua preoccupazione. «Quasi. Ci vorrà più tempo del previsto.»
«Quanto?» Altra gelida domanda.
«Dipende, non posso fare una stima esatta. Qualche giorno... Qualche settimana.» Le mentì solo per scatenare una reazione diversa da quel falso distacco.
«Settimane?» Ebbe la reazione desiderata, soprattutto i suoi occhi su di sé. «Credi che abbiamo a disposizione settimane? Styrkárr farà la sua mossa quanto prima! Non possiamo perdere tempo.»
Un sorriso sottile sulle labbra che aumentò l'astio in quello sguardo azzurro.
«Se hai tanta fretta perché non riprovi con Heimdall? Magari il vecchio ha cambiato idea e non vede l'ora di riabbracciare il suo amato figlio, o dovrei dire figlia?»
Non finì neanche la frase che si ritrovò a sbattere la nuca contro la parete, con una mano stretta attorno alla gola. Gli occhiali gli scivolarono via cadendo a terra con un tintinnio.
«Dovrei ucciderti» ringhiò Sigyn a denti stretti. «Ne ho il diritto e la volontà, soprattutto... Dovrei mettere fine ai tuoi inganni e prendermi la tua vita senza battere ciglio. È il destino che ti spetterebbe per i tuoi crimini.»
«E perché non lo fai?»
Sentì prima la presa serrarsi e rendergli ancora più difficile il respiro e poi allentarsi fino a sciogliersi.
«Perché sono migliore di te.»
Rise con sfregio tastandosi la gola dolente.
«Se ti rende felice crederlo... Non sarò io a distruggere le tue convinzioni, cuore mio.»
«Non chiamarmi così!»
«È ciò che sei...»
Si chiese se si sarebbe ritrovato di nuovo con il collo stretto fra le falangi e la sua rabbia a colpirlo. Ma Sigyn restò a guardarlo a pochi passi senza apparente intenzione di farne né uno avanti né uno indietro.
Loki recuperò le lenti da terra poggiandole poi sul mobile con cura.
«Non c'è bisogno di questi, per adesso» sentenziò con naturalezza ignorando l'astio che tingeva i suoi occhi. «Allora? Sei riuscita a cucinare qualcosa, mia adorata?»
Rise quando la sua nuca colpì di nuovo la parete. Stavolta non aveva nessuna mano attorno al collo ma le dita di Sigyn erano strette attorno alla sua camicia nera.
«Continua così e mi renderai le cose facili, fratello!»
«Stai progettando di uccidermi nel sonno?»
Sigyn avvicinò il viso con minaccia. «Quando deciderò di piantarti una lama nel corpo lo farò guardandoti dritto negli occhi, cosicché tu sappia che non proverò niente nel vederti crepare come il cane che sei.»
Sentì il suo fiato contro le labbra e sorrise di nuovo.
«Continua, ti prego... mi stai accendendo di desiderio.»
Si ritrovò a colpire di nuovo il muro per poi finire direttamente a terra quando Sigyn lo spinse con rabbia.
Si mise a sedere con una debole roca risata a salire dalla gola mentre la guardava osservarlo con la stessa luce che bruciava i suoi occhi.
«Anche tu mi stai rendendo le cose facili... fratello» sospirò e approfittò del debole tentennamento che le attraversò il viso per afferrarle una caviglia e farla cadere a sua volta a terra.
«Loki!»
Le bloccò i polsi ai lati della testa tenendola ferma con il suo corpo contro il legno del pavimento.
«Avanti, vediamo quanti insulti riesci a urlarmi prima di perdere la voce, principessa» la beffeggiò mentre Sigyn digrignava i denti con rabbia e tentava senza riuscire di liberarsi.
«Stavolta ti ammazzo sul serio!»
«Puoi fare di meglio.» La derise ancora trattenendosi dal baciare le sue labbra e restando stoicamente a guardarla.
«Lasciami andare! Te lo ordino!»
«Non ci siamo proprio» sibilò con un sospiro annoiato. «Non ti stai neanche impegnando... questo mi porta a credere che apprezzi essere a gambe aperte sotto di me.»
«Apprezzerei vederti contorcere dal dolore mentre affondo le dita nel tuo petto!» ringhiò ancora Sigyn provando a strattonare i polsi senza successo.
«Io credo che apprezzeresti di più se fossero le mie dita ad affondare in te. Sbaglio?» Rise dell'espressione di vergogna e rabbia che le piegò il viso.
Poi il sorriso si spense e lui allentò piano la morsa sui suoi polsi.
«E ad ogni modo mi hai già strappato via il cuore una volta e non te ne sei neanche accorto» confessò con un fiato debole mentre le liberava totalmente le mani.
Il pugno che gli arrivò sul viso non lo sorprese. Si passò le dita sulla guancia mentre guardava Sigyn osservarlo ancora con le spalle contro il pavimento.
Il respiro affannoso e lo sguardo ridotto a una lama.
Fece scorrere gli occhi sul suo corpo, sul suo collo, sui seni, sulla maglia che lasciava scoperto un lembo di pelle del ventre.
Lo accarezzò delicatamente con il dorso delle dita e