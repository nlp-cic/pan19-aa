dopo, non riusciva a reggere la tensione che calava ogni volta che lei e nostra madre erano nella stessa stanza.

-E tu come hai vissuto tutto questo?

- Sotto sotto ero felice per mia sorella perché aveva accettato se stessa e aveva trovato il coraggio di essere chi è, nonostante nostra madre; allo stesso tempo mi sentivo attaccata personalmente dalla posizione presa da chi dovrebbe sostenere le proprie figlie, era come se fossi stata io a dirle che mi piacevano le ragazze e avessi ricevuto una porta in piena faccia.

-E ti sei persuasa di non essere attratta dalle ragazze, ma non volendo fingere di stare dietro ai ragazzi, ti sei convinta di essere asessuale e hai sepolto quei sentimenti, che quando riemergevano venivano puntualmente ignorati.

Joan ingoiò il groppo che le si era formato in gola durante l'ipotesi della terapista.

- Lei sa che fino ad ora pensavi di essere asessuale?

- No, non ne abbiamo mai parlato dopo quel chiarimento. È sinceramente disinteressata a parlare di questi argomenti, e la comprendo. Prima di conoscerla, ero, pensavo di essere sicura di chi fossi e sono andata avanti, senza seminare casini in giro. In fondo a chi dovrebbe importare? È come se dicessi che a me non piace andare in montagna e lei preferisse rimanere in città. Ma ora a me importa solo sapere chi sono davvero, e cosa dovrei fare con Sherlock. Mi piace davvero il rapporto che c'è tra di noi, è totalmente nuovo per me, ma mi sembra di mentirle non dicendole che in realtà lei per me è più di un'amica. Però ho paura di ricevere un rifiuto.

- Hai mai provato a considerare che sì, è asessuale, ma vorrebbe avere relazioni?

- Sembra troppo disinteressata a riguardo.

- Hai detto prima che ti aveva risposto di risparmiarle le frasi stupide che gli etero solitamente dicono a chi non lo è, dato che ne aveva sentite abbastanza.

- Sì, è così.

- E se si mostrasse così disinteressata alle relazioni di qualunque tipo proprio per questo? In fondo non hai agito anche tu allo stesso modo? Ti sei chiusa in te stessa, credendo di non provare determinati sentimenti. E se lei volesse relazioni romantiche ma non lo desse a vedere perché non vuole essere ferita? Normalmente la gente cosa fa quando scopre che il proprio partner non vuole avere certi contatti fisici?

- Allontana il partner.

- Esattamente.

- Quindi... Lei crede che a Sherlock non dispiacerebbe avere una relazione?

- Non la conosco, però questa eventualità c'è. Noi umani siamo incredibilmente imprevedibili, anche su questi piani. Alcuni sono chi sono per tutta la loro vita, altri invece ignorano parti della propria identità e quando le rivedono le scoprono mutate o immutate. Altri ancora invece normalmente non sono in un certo modo, ma arriva quella persona, o quelle persone, dipende, che costituiscono l'eccezione. La gente solitamente crede che le preferenze siano scelte, che queste variazioni dell'identità siano decisioni prese forse per capriccio. In realtà la vera, unica decisione è accettarsi per quello che si è, e vivere senza vergogna. Anche le più piccole variazioni naturali, che non sono né miglioramenti né peggioramenti. Sono variazioni e basta.

- Le devo parlare, allora.

- Non hai più paura di un rifiuto?

- Certo che ce l'ho, ma come dice la canzone: if you never try you'll never know, giusto? [5]

[1] Non infartate, il professor Smith non è Culverton, bensì John. E’ un riferimento a Doctor Who.[2] Ho ripreso la frase dalla scena del ristorante dell’ unaired pilot, che a sua volta riprende la frase «I am a brain, Watson. The rest of me is a mere appendix» presente in L’avventura della Pietra di Mazarino/del diamante giallo di Sir Arthur Conan Doyle, tradotta dalla Newton Compton con «Io sono un cervello, Watson. Il resto del mio corpo non è che una semplice appendice».[3] Ho ripreso la scena del ristorante sia dall’ unaired pilot, che potete trovare nei dvd oppure su Dailymotion e consiglio vivamente la visione, che da A Study in Pink.[4] Nel caso non sappiate cosa significhi essere “asessuale”, vuol dire non provare attrazione sessuale verso alcun genere. Altre spiegazioni che esulano da questa definizione sono falsissime.[5] Citazione diretta da Fix You dei Coldplay. La traduzione è “ma se non provi non lo saprai mai”.


          (See the end of the chapter for  notes.)
          


Joan ci provò una settimana più tardi. D'altra parte aveva bisogno di tempo per adeguarsi alla nuova consapevolezza acquisita grazie a quell'unica seduta con la dottoressa Thompson. Non sapeva ancora se parlarne con sua madre o meno: certamente la rabbia che provava nei confronti di Harriet era diminuita, ma non parlava della primogenita con i migliori toni. Si era però ripromessa di parlarne con la sorella, qualunque fosse stato il risultato.




 




- Nero, con latte e senza zucchero. Giusto? - chiese Sherlock, porgendo una tazza di tè a Joan, seduta su una poltrona nel salotto del 221B di Baker Street.



- Sì, grazie. - rispose lei, prendendo la tazza e appoggiandola sul tavolino che divideva la poltrona su cui