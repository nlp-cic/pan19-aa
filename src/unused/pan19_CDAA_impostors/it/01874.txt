dove. I loro volti bianchi sono eterni sorrisi riflessi nei loro occhi, colori sgargianti che accompagnano il loro sguardo in sgambetti e saltelli. Sono qui per annunciare il prossimo spettacolo, i Clown. Si portano l’indice alle labbra, chiedendo ai ragazzini eccitati, ai genitori sorridenti


 Silenzio spettatori, arriva il nostro miglior artista.


Dicono tutto senza aprire bocca, osservando con facce colorate i bambini carichi di aspettative. Già pronti per guardare, ascoltare, ridere, e forse, alla fine, spalancare gli occhi nel loro stupore. Il silenzio si espande, facendosi avanti anche tra le bocche dei più grandi, trattenendoli sul filo della curiosità. Calano le luci delle lampade, salgono, calano di nuovo, girano illuminando il pubblico. Poi all’improvviso tutto si fa buio per qualche secondo, ed emerge una luce soffusa. Illumina la cima del tendone, dove appena sotto è tesa una corda quasi invisibile da quella distanza, intrecciata spessa. I bambini più grandi trattengono il fiato memori di cosa li aspetta: lo conoscono quel circo. Fanno cenno ai più piccoli di guardare, ma loro già lo stanno facendo, già stanno fissando quel giovane uomo sospeso nel nulla in perfetto equilibrio sulla corda. Indicano, fissano muti, mentre lentamente il viso dell’uomo viene illuminato.  Lo riconoscono: con quei capelli castani ora legati in una cortissima coda. E’ lo stesso uomo che hanno visto nel centro del volantino del circo, insieme ai Clown e qualche altro artista. Questa volta non indossa la sua tuba e nemmeno quel sorriso affabile. E’ concentrato, la corda vibra sotto i suoi piedi, i suoi muscoli sono tesi. Allarga le braccia e comincia a camminare sulla corda. Lentamente, facendo vivere la suspense. Dalla parte opposta della corda c’è un falco, che aspetta il suo padrone muovendo il capo a scatti, osservandolo. Anche quel raro animale hanno già visto, i bambini: è anche lui nei volantini di quel circo che tanto amano, sempre presente disegnato tra i cartigli del nome della compagnia, che veglia sulle teste dell’uomo con la tuba e dei suoi clown. Ha fatto un altro passo l’uomo, e i bambini si accorgono di star trattenendo il fiato. Respirano piano come se farlo più forte fosse un rischio, un pericolo. Sono tutti con le teste per aria, piccoli e adulti, genitori e bambini, mentre la banda se ne sta in silenzio, senza più ritmo questa volta. Non ancora. Arriva al centro, l’uomo della corda, e a quel punto distoglie lo sguardo da dove sta mettendo i piedi osservando invece il pubblico sotto di lui. E sorride a coloro che riescono a vedere il suo sorriso, preparandosi. La banda comincia a rollare i tamburi, lentamente, in un susseguirsi di suoni di attesa. L’uomo della corda si prepara, ed infine ecco, lo fa. Alza il piede rimanendo in equilibrio su una gamba sola e con una spinta si lancia sulla corda in una ruota spettacolare, arrivando a completarla in modo perfetto: entrambi i piedi sulla corda spessa, tutti i muscoli tesi alla ricerca di equilibrio. E finalmente allarga le braccia mentre il pubblico comincia ad applaudire forte insieme alla musica, e tutti si chiedono se anche gli altri hanno avuto la loro fortuna di riuscire a vedere quel giovane uomo rimanere per qualche secondo sospeso in aria senza alcun sostegno, perfetto. L’uomo della corda a quel punto da inizio al suo vero spettacolo: capriole all’indietro poi di nuovo avanti, mentre le mani delle persone si arrossano, i volti sono tesi in sorrisi di stupore, le spalle fanno male a causa della posizione a cui sono costretti. Qualche signora può giurare di aver sentito il proprio respiro mancare a quei salti, per la paura di vedere quel bell’uomo finire a terra quindici metri più sotto. L’uomo della corda sta facendo l’ultimo salto; con una sola mano questa volta, e tra i londinesi c’è di nuovo silenzio.

Silenzio signori, lo spettacolo è quasi alla fine, osservate. Osservate e stupite.

Un respiro, un altro. Inspirare, espirare. Sembra essere l’unico suono ora, insieme alla pioggia che batte poco sopra la sua testa.   Vede la corda, l’uomo, la studia. E’ la stessa di sempre, ma cambia ogni volta. E’ un po’ come la vita. E per quello non sa mai cosa aspettarsi.  La luce gli impedisce di vedere il suolo che sembra solo un buco nero, pieno dell’aspettativa della gente. Sente la corda sulle piante dei piedi, ogni singola fibra sulle sue molecole; è parte della corda e come tale non può sbagliare. Non deve. La mano destra è dietro la schiena stretta a pugno, mentre l’altra e tesa, verso l’alto. Il suo falco è davanti a lui, lo fissa immobile dalla sua postazione preferita e attende.Tutti sono in attesa. L’uomo non può più aspettare oltre. Un passo, un altro più veloce, un altro ancora, strusciando il piede sulla corda ed ecco che la mano corre in un movimento che ormai è diventato parte integrante del suo essere, vola ad afferrare la fibra spessa.  I muscoli si tendono, i piedi perdono contatto,