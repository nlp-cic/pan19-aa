Talpa ».
« Questi tuoi confratelli – il tono di Zayn era affilato quasi quanto il piccolo coltello di cui si serviva per staccare la pelle delle sue povere vittime – sanno che vieni qui? Sanno che ti fai scopare da un uomo? »
« E dei tuoi castellani cosa mi dici? Loro lo sanno? »
Il fatto che l’altro sapesse come tenergli testa verbalmente mandava il moro su di giri, per questo sul suo viso apparve un sorrisetto sadico. « Oh, sono certo che abbiano avuto modo di sentirlo con le proprie orecchie durante una delle tue numerose visite ».
Si avventò sulle sue labbra. Mentre rispondeva al bacio, Liam sentì in bocca il sapore metallico del sangue. Zayn, continuando a tenergli bloccata contro il muro la mano che l’aveva colpito, gli sfiorò un fianco dritto. Poi fece scivolare il palmo verso la schiena e giù fino ai glutei. Fu lì in mezzo che infilò un dito, per andare a toccare l’apertura nascosta tra di essi e sentire come tutto il suo corpo reagì al contatto.
Qualcuno bussò alla porta in maniera così lieve che il moro nemmeno se ne accorse, al contrario dell’altro. Per quello, quando sentì i cardini cigolare, si voltò seccato. Theon Greyjoy era fermo sulla soglia della stanza con un vassoio tra le mani tremanti. Pane, frutta, acqua e vino. Sporco, vestito di stracci, con le spalle ricurve e lo sguardo basso sembrava molto più vecchio di quanto fosse in realtà.
« Dimmi, Reek... Non ti hanno insegnato a bussare? » domandò Zayn con tono viscido. Il corpo del ragazzo appena entrato nella stanza venne scosso da un sussulto. Era terrorizzato. 
Liam era all’oscuro di tutto ciò che Theon aveva subito. Non era nemmeno certo di volerlo sapere. Psicotico come spesso si dimostrava, il moro poteva avergli fatto qualunque cosa, di tutto e di più. Aveva finito per trasformarlo in uno dei suoi cani – non a caso lo faceva dormire in una delle poche gabbie ancora libere del canile – , completamente fedele ed ubbidiente a lui. Anche il modo in cui lo chiama, Reek, ricordava il nome di un cane. Theon lo temeva, cosa che lasciava bene intendere il fatto di aver ricevuto un trattamento tutt’altro che piacevole. “Ho scuoiato alcune parti e rimosso delle altre”, gli aveva detto Zayn dopo la prima volta che il castano l’aveva incontrato nel bel mezzo del cortile. Vederlo fragile e sottomesso, quando lo ricordava spavaldo e fin troppo ironico, era stato un campanello d’allarme e non aveva esitato a chiedere informazioni, ricevendone ben poche in cambio.
Era più che ovvio che da una parte condannasse quello che Zayn gli aveva fatto. Dall’altra però, sapeva si fosse meritato ogni cosa, compreso l’essere Reek. Aveva fatto cose terribili: tradito Robb, conquistato Grande Inverno, ucciso ed impiccato i corpi bruciati dei piccoli Bran e Rickon che conosceva fin da quando erano nati. Loro erano morti, mentre lui ancora respirava; si meritava ogni singola cosa di quanto accadutogli. Quella parte di Liam che non provava nemmeno un briciolo di pietà per Theon gli avrebbe volentieri fatto ciò a cui Zayn aveva già pensato.
« Ho-ho bussato, mio padrone » sussurrò piano.
« Cosa? Non sento se parli così a bassa voce ». Il divertimento perverso che provava nell’intimidirlo era palese nella sua voce, così come nei suoi occhi.
« Ha bussato, Zayn. Prima di entrare, ha bussato » si intromise Liam. Con la coda dell’occhio vide Theon alzare la testa per una frazione di secondo nella sua direzione e poi riabbassarla subito dopo, mentre il moro stringeva con forza le dita intorno al suo polso. Chiaro segno che non avesse gradito la sua intromissione.
« Va bene » Zayn si leccò il labbro inferiore con la punta della lingua « Lascia il vassoio sul tavolo e vattene ».
Theon annuì e fece come gli era stato ordinato, richiudendo la porta alle sue spalle.
Tentò di riprendere da dove erano stati interrotti, senza alcun successo. « Che problemi hai adesso? »
« Smetterai mai di trattarlo così? Non lo vedi che è terrorizzato da te? »
« Ha tradito la tua famiglia. Se lo merita ». Il castano avrebbe voluto fargli notare che anche suo padre aveva fatto lo stesso, ma si morse la lingua per rimanere in silenzio. « In ogni caso, me l’hai già detto un sacco di volte. Stai diventando noioso. Lo sai cosa succede a chi mi annoia? – gli passò un dito sulla gola, seguendone il percorso con gli occhi, in un breve istante di assordante e teso silenzio – ... Ma tu non mi annoierai, vero Liam? »
Dopo quella domanda, fu l’altro a cercare un contatto con la sua bocca. Attese che il moro cominciasse a rispondere al bacio, prima di chiudere i denti attorno al suo labbro inferiore. Strinse, sentendo la carne umida lacerarsi. Zayn si tirò istintivamente indietro, seppure in principio finì per farsi ancora più male. Quando si liberò, si passò il pollice sul labbro, sporcando la pelle di sangue. Guardò la macchia, poi alzò gli occhi verso Liam. Erano pieni di odio, tant’è che l’altro temette seriamente per la