che, in seguito a quel salvataggio, lei avesse deciso di ricominciare a vivere la propria vita, seppur con il dolore causato da quel lutto ancora profondamente radicato nella sua anima.Dal suo letto, sul quale era disteso con le mani dietro la testa e con solo i pantaloni addosso, Saga volse lo sguardo verso il quadro che Anthia aveva realizzato. L’aveva subito appeso a una delle pareti della sua stanza, e da allora non aveva passato un giorno senza osservarlo per qualche minuto con aria incantata.Era davvero stupendo.Se avesse potuto, sarebbe rimasto a contemplarlo per l’eternità…Si era ben presto reso conto, però, che oramai pure quella specie di rituale stava diventando un tormento per lui, perché ogni volta che posava gli occhi su quel quadro il suo pensiero andava a lei, a quella ragazza.Se non in rare, rarissime, eccezioni, non aveva mai provato dei sentimenti così intensi nei confronti di qualcuno, mai si era sentito coinvolto a tal punto in una simile situazione. Era consapevole del fatto che alla sua età fosse più che normale, ma sapere di non poterle confessare ciò che provava l’amareggiava assai. Il suo dovere, il suo ruolo di Santo d’Atena era il più grande ostacolo, ma lui non se la sentiva di abbandonarlo, di rinnegare ciò per cui aveva sempre lavorato sodo, perché lasciare Atena per lui sarebbe stato come rinnegare sé stesso e la sua intera esistenza. Al tempo stesso però, non era capace nemmeno d’interrompere i rapporti con Anthia. Sapeva che quella fanciulla aveva ancora bisogno d’aiuto, aveva capito d’essere diventato una persona a lei particolarmente cara, non poteva lasciarla al suo destino, e pur di saperla felice e serena era disposto anche a sacrificare il proprio sentimento, quell’amore che gli stava divorando l’anima.Proprio a causa di ciò, quel pomeriggio, pomeriggio in cui aveva ultimato i propri lavori giornalieri prima del previsto, aveva deciso di ritirarsi per qualche ora nella propria camera da letto, in modo da riflettere e riposarsi un po’. Ciò, però, era servito ben poco, ormai aveva capito che provare ancora a rilassarsi sarebbe stato completamente inutile.Quell’amore…Quell’amore aveva iniziato a sfinirlo nel corpo e nella psiche.Fu proprio questo il motivo per cui, emesso un lieve sospiro, si alzò dal proprio letto e si rivestì, per poi avviarsi verso l’uscita della sua casa.Era pronto per incontrarla di nuovo.E, sebbene ciò gli dolesse, a lottare ancora contro il volere di Eros…Preso com’era da quel pensiero, non si accorse che due occhi di ghiaccio erano puntati su di lui. Non si accorse nemmeno del sinistro ghigno che era spuntato sul volto di colui che lo stava osservando. Un volto completamente uguale al suo ma, al tempo stesso, profondamente diverso…

Quando Saga giunse sulla spiaggia, lei non era ancora arrivata. La cosa non gli dette per nulla fastidio, anche perché lui vi si era recato piuttosto in anticipo. Ne avrebbe approfittato per sedersi, come soleva, a pochi metri dal bagnasciuga e ammirare ancora una volta il mare che, nella sua immensità, gli si stagliava di fronte. Sebbene fosse ancora inverno, quelle acque rimanevano sempre splendide, limpide come cristallo.Tuttavia, malgrado quel posto contribuisse a dargli un po’ di sollievo, il Santo dei Gemelli proprio non riusciva a stare tranquillo. Continuava a pensare ad Anthia, chiedendosi in che stato l’avrebbe trovata quel giorno. Sapeva che non era una situazione facile quella che lei stava attraversando e – nonostante lui avesse cercato di confortarla e di darle sostegno – il pericolo che degenerasse e sfociasse in un problema ancor più grosso era particolarmente alto, e ciò era sufficiente per farlo stare terribilmente in ansia.Trascorsero diverse ore, e di Anthia nessuna traccia. Saga stava già cominciando a preoccuparsi, forse addirittura esagerando ma, quando la vide arrivare in lontananza, si sentì incredibilmente più sollevato. E il suo sollievo aumentò ancor di più quando, non appena la ragazza si avvicinò a lui, notò che lei non aveva l’espressione affranta e piuttosto provata del loro precedente incontro. Certo, non sorrideva e pareva ancora un po’ scossa, ma almeno non sembrava fosse nuovamente sul punto di piangere. Era appagante per lui sapere quanto le sue ansie si fossero rivelate infondate.- Ciao… Saga. – lo salutò lei timidamente – Perdona il ritardo. – disse poi.- Non preoccuparti, Anthia. – fu la pacata risposta del cavaliere.Seguirono alcuni attimi di silenzio. Dopo ciò che era successo l’ultima volta, entrambi avevano nuovamente diverse difficoltà nel parlarsi e nel trovare un punto d’incontro. Saga, inoltre, temeva di dire qualcosa che potesse in qualche modo ferire Anthia, dato che – quasi sicuramente – lei non aveva ancora superato del tutto il trauma di cui era stata vittima. Perciò, si limitarono a sedersi sulla sabbia, come facevano quando s’incontravano su quella spiaggia, puntando poi gli occhi verso il mare che, riflettendo il cielo, aveva cominciato a tingersi d’arancio, segno che il sole stava per giungere al tramonto.Con grande sorpresa di Saga, dopo un’iniziale esitazione, fu proprio Anthia la prima a parlare. La ragazza si voltò verso