, erano decise e prepotenti.

Andreth amava che lui fosse felice di essere trattato senza reverenza. Amava di non doversi comportare come la ragazzetta che si sentiva, di fronte a un nobile e distante signore elfico.

Quei baci annullavano le distanze tra loro.

Le mani di Aegnor le scesero lungo i fianchi, mentre le baciava una guancia e la gola, fino alla base del collo, vicino all'orlo della scollatura del vestito. Lui premette le labbra sui suoi seni attraverso il tessuto e Andreth tirò l'abito giù da una spalla, non desiderando altro che sentire quei baci sulla pelle nuda.

Aegnor rise piano e sciolse i lacci sul fronte del vestito, sollevando lo sguardo verso il suo viso. Andreth gli sorrise, ma non riusciva a dire nulla. Ogni pollice di laccio tirato rendeva la sua bocca più secca e impastata, il desiderio tra le sue gambe più bollente.

I capelli di lui furono i primi a sfiorarle la pelle e Andreth era convinta che quella fosse la stessa sensazione di fare il bagno nel mare, tra le onde, come lui aveva cercato di descriverle tante volte, per poi scuotere la testa frustrato dalla difficoltà che aveva nello spiegarsi. Ma per Andreth le sue parole erano state sufficienti e, ogni volta che lui la toccava, la sua mente era combattuta tra i racconti del mare e la fiamma che la amava.

Andreth cercò la cintura che lui aveva intorno alla vita e la slacciò, per quanto la cosa fosse difficile con Aegnor che prendeva i suoi seni nei palmi delle mani e stringeva i capezzoli tra le dita. Lasciata cadere la cintura nell'erba, Andreth si abbandonò alla bocca di lui e alla gentile ma stabile pressione delle sue labbra. Voleva stringersi a lui, stringerlo a sé, per diventare un tutt'uno con quella fiamma. I limiti del corpo mai le erano stati così gravosi, ma erano le stesse sensazioni di quella prigione di carne a portarla più vicina a lui, erano quel passo che le mancava per sentirlo meno distante, meno diverso.

Aegnor sollevò la testa, gli occhi che brillavano come se bruciasse un fuoco grigio-azzurro al loro interno, e premette la bocca alla sua e Andreth gli avvolse le braccia intorno al collo e lo strinse a sé. I capezzoli strofinarono contro i ricami della sua tunica e resero il calore nel basso ventre insopportabile.

Aegnor, Aegnor, avrebbe voluto sussurrare, ma se avesse lasciato quelle labbra per parlare sarebbe stato tutto ancora più insopportabile. Gli intrecciò le gambe intorno alla vita e lo sentì premere attraverso i vestiti, con lo stesso desiderio che provava anche lei e che la lasciava senza parole e senza fiato.

Lui si sollevò il necessario per prenderla per i fianchi e la trattenne contro di sé. Il respiro si mozzò sulle loro labbra, i vestiti erano troppi e soffocanti e Andreth sbottonò la tunica di Aegnor sul fronte, fino a incontrare la camicia leggera e sentire la pelle calda di lui sotto le dita, e i muscoli del petto muoversi quando le passò le braccia sotto le ginocchia e si raddrizzò per guardarla.

Aveva i capelli arruffati in una massa di onde dorate, che catturavano la luce del sole e sembravano restituirla più forte di dieci volte. Era una visione sovrumana e, allo stesso tempo, con gli abiti disfatti e l'eccitazione che premeva tra le sue gambe, riusciva a restare ben saldo alla terra. Andreth tese le mani verso la vita dei pantaloni, ma lui scosse appena la testa.

«Non fare niente, per questa volta» mormorò Aegnor.

Andreth sgranò gli occhi.

«Per favore» aggiunse lui.

Andreth si umettò le labbra con la punta della lingua e deglutì. Era difficile quello che le chiedeva. Amava toccarlo e sentirlo sotto le sue dita, tra le sue mani, sotto la sua bocca, tra le sue labbra. E in quel momento, bruciava dalla voglia di toccarlo, mentre la guardava dall'alto, le palpebre calate a metà sugli occhi.

Ma adorava quando era lui a toccarla. Non ne avrebbe mai avuto abbastanza.

Così, Andreth annuì e lasciò cadere le braccia sull'erba, i palmi in su, arrendendosi a lui come non avrebbe mai creduto di fare.

Aegnor sorrise e sollevò una delle sue gambe, le sfilò la scarpa e la accarezzò sotto il piede. Quando da piccola aveva giocato con gli altri bambini, quel gesto le aveva fatto il solletico; ora doveva essere cambiato qualcosa, perché Andreth non rise, ma trasalì. Tutte le sue percezioni sembravano essersi concentrate in quel punto.

Le labbra di Aegnor le toccarono la caviglia, umide e morbide, e Andreth chiuse gli occhi.

Non aveva bisogno di guardare per sapere che lui stava tracciando una linea di baci fino al suo polpaccio. Lo sentì respirare all'interno del ginocchio e baciarne la pelle, accarezzarla con la lingua morbida e umida.

«Aegnor» sussurrò e lui lasciò scivolare le mani intorno alla sua coscia, la sua gamba gettata oltre la spalla.

Poi le labbra furono di nuovo sulla sua pelle, nell'interno della coscia; un bacio dopo l'altro, con lentezza esasperante, raggiunse il punto in cui la gonna era tutta appallottolata e in disordine. Non sollevò mai lo sguardo da lei ma, quando Andreth sollevò la testa, incontrò gli occhi di lui e aprì la bocca