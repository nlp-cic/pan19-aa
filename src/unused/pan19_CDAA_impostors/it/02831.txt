routine, nemmeno tanto impercettibili, che l’avevano scossa nel profondo. Ma di certo, non si sarebbe mai aspettato di sentirsi attratto da lui in quel modo così viscerale e incontrollabile.Cosa doveva fare?Niente! Non doveva fare niente! Si stupì di quel pensiero e si alzò di scatto dal letto, infilandosi sotto la doccia.Era il compleanno di Gracie, e nonostante pensasse fosse una pessima idea fronteggiare un Danny abbandonato nel bel mezzo della serata, sapeva anche che la bambina sarebbe stata felice di vederlo.Si consolò con l’idea che, con ottime probabilità, ci sarebbe stata tutta la squadra, e avrebbe potuto facilmente evitare di stare a stretto contatto con Danny.Si recò in un negozio di giocattoli e prese una palla gigante, di quelle su cui ci si poteva anche sedere e che andavano benissimo pure in acqua, e si diresse verso la spiaggia. Sapeva dove sarebbero andati: di certo nel tratto di spiaggia vicino a Mamo.

Quando arrivò erano già tutti lì: Danny, Gracie, Kono, Chin, Kamekona e… Rachel.Steve non si aspettava di vederla, ma Gracie era pur sempre sua figlia ed era naturale che volessero festeggiare il compleanno tutti insieme.Quando la bimba vide Steve si alzò e cominciò a correre nella sua direzione, abbracciandogli le gambe e sollevando il viso per guardarlo.“Auguri!” le disse con un sorriso.“Ciao! Grazie! Sei venuto finalmente! Il papà era nervoso!”Steve sorrise nonostante avrebbe voluto scappare volentieri e si accucciò, ponendo l’enorme palla tra lui e la bambina.“E’ arrabbiato?” chiese fingendosi tranquillo.“Non saprei” rispose lei facendo spallucce e stringendosi alla palla. “Ma parla tanto. Più del solito. E si lamenta di tutto. E’ nervoso…”Steve avrebbe voluto dire alla bimba che quello era sua padre in versione naturale ma aveva la sensazione che Gracie avesse comunque ragione: Danny era nervoso. E lui ne era la causa.Si rialzò e camminò nella sabbia mano nella mano con lei, avvicinandosi al gruppetto che li stava guardando, chi sorridendo, chi meno.“Ciao, boss!” lo salutò Kono e Chin gli fece un cenno con il capo. Rachel gli sorrise e Kamekona gli picchiò sulla schiena, facendolo sbilanciare in avanti.Steve sorrise a tutti e poi guardò di sfuggita Danny facendogli un cenno con il capo.“Danny…” disse come se fosse un saluto.“Ce l’hai fatta alla fine! Pensavo che ti avessero rapito gli alieni!” disse stizzito Danny. “E comunque di torta per te non ce n’è più.”Steve non rispose, ma in compenso il resto del gruppo si voltò ad osservare Danny, tutti con l’aria tra il perplesso e lo stupito.“Non importa, tanto non sono goloso…” disse alla fine Steve cercando di sorridere e Gracie gli lanciò un’occhiata come per dirgli ‘Ecco, vedi? E’ quello che intendevo prima.”Il capitano si sentì in colpa, perché se il suo partner aveva quell’umore era solo colpa sua, e stava anche rovinando in qualche modo la festa della piccola.“E comunque mi dispiace per il ritardo” aggiunse guardando Danny che fece un gesto con la mano e si tolse la maglietta, lanciandola a terra.Steve restò per un attimo a guardarlo, colpito da quanto, alla luce del sole, il corpo del suo compagno fosse ancora più bello.“Dovresti scusarti anche per altro” borbottò guardandolo di sbieco. Kono e Chin si scambiarono un’occhiata e si allontanarono per giocare a palla con Gracie e Rachel.Steve si avvicinò al collega, non sapendo bene dove guardare, perché era troppo faticoso guardarlo negli occhi.“Senti, Danny…”“Senti, Danny? Sentiamo! Cosa devo sentire, mh?” esplose il detective.Steve sbattè le palpebre e restò a bocca aperta per qualche secondo.“Se mi lasci parlare…”“Oh, ora vuoi parlare! Sentito?” disse voltandosi verso il nulla. “Steve McGarrett vuole parlare… ORA! Non importa se ti sei reso irraggiungibile e hai ignorato i miei messaggi quando IO volevo parlare!”“Scusami…”“Perché è ovvio che quello che Danny Williams vuole non è abbastanza importante per il grande Seal! Lui ha cose più importanti da fare!”“Scusami…”“E devi aver passato una serata proprio schifosa se te ne sei andato via scappando come un LADRO!”La voce di Danny era andata via via alzandosi di livello e tonalità, fino a risultare un grido strozzato.Steve deglutì e chinò il capo. “Non è vero. Non è così…”“Oh, non è così. Cosa, non è così? Che non ti sei reso irraggiungibile? Che non sei scappato come un ladro? Cosa? Spiegami!”“Ok, Danny. Ho capito, sei incazzato nero. Ma se non mi lasci spiegare…”Il detective si ammutolì e fece cenno a Steve di parlare.“E’ complicato” iniziò Steve. “Ieri sera… è stato… è stato strano, ecco. “Lo sguardo azzurro di Danny si assottigliò sul collega. “Strano come?” chiese con tono più calmo, quasi curioso.Il capitano si afflosciò leggermente e provò a dire la verità, ignorando tutti i suoi timori, mandando al diavolo il buonsenso. “Strano. Tu… tu dormivi, e… hai detto il mio nome