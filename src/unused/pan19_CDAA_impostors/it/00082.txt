, autoritaria come non mai.

-Arriva, arriva.- Rick gli prese il viso fra le mani e sorrise, togliendogli la farina dai capelli –Aspetto qui?-

-Sì, e non fare danni.- lo ammonì sorridendo e sgusciò via da lui, rientrando nel negozio con un grande sorriso in viso. Guardò Carol negli occhi e le fece cenno di non parlare, conoscendo fin troppo bene il suo sguardo impertinente –Cosa c’è di così urgente, Carol?- domandò falsamente calmo, freddandola con uno sguardo indispettito.

-Mi spiace averti interrotto nel bel mezzo di… non so neanche io cosa, ma c’è una torta che sta rischiando di crollare e bisogna rifarle i sostegni. Ci pensi tu?-

-Come sempre.- borbottò recuperando il dolce dalla mensola, cercando di non distruggerlo definitivamente.

Rientrò nello studio e guardò Rick, seduto spensierato sul vecchio forno con un biscotto in mano, il viso colpevole e il naso sporco di polvere di cioccolato. Lo fissò con un sopracciglio alzato e poggiò il dolce sul tavolo di metallo, smontandolo lentamente per poi ricostruire le parti cedevoli con il croccante; lo ricoprì nuovamente con la farcitura e vide Rick dietro di sé, il naso ancora sporco e lo sguardo curioso, puntato solo ed esclusivamente sulla torta.

-Vuoi provare?- lo guardò velocemente e sorrise vedendolo annuire lentamente –Vieni qui,- lo fece mettere al suo posto e gli mise in mano la ganache, poggiandogli una mano sulla spalla –ora, con calma e senza voglia di strafare, inizi a fare dei piccoli ghirigori e poi con calma penseremo al resto.- gli si appoggiò contro la schiena e sentì Rick ridacchiare, facendo spallucce e prendendo la mano di Daryl, premendola sulla sua così da farsi guidare.  

Daryl trattenne il fiato non appena sentì il corpo di Rick rilassarsi contro di sé, vide le proprie dita stringersi intorno a quelle del vicesceriffo e sorrise, nascondendo il naso fra i suoi capelli, sentendosi improvvisamente parte di quel piccolo quadretto. Spostò i ciuffi più lunghi e ricci col la punta dell’indice e scoprì il collo, ci poggiò la guancia e continuò a muovere la mano di Rick sulla torta, ascoltandolo parlare di tutto quello che aveva nella testa. Senza farlo di proposito gli diede un timido colpetto con lo zigomo, Rick sussultò e sentì la mano di Daryl stringersi intorno alla sua. Si voltò a guardarlo e lo trovò piacevolmente vicino al proprio viso, gli occhi fissi nei suoi e la bocca socchiusa.

-Qualcosa non va?- domandò sbattendo le ciglia lentamente.

-No, hai solo della polvere di cacao sul naso.- Rick usò la mano libera per strofinarsi velocemente il viso, pulendosi alla meno peggio –Lascia stare, eri carino.- mormorò distogliendo lo sguardo.

-Che ne dici di venire da me, dopo?- gli diede un bacio su una tempia e lo vide arrossire violentemente –Potrei sdebitarmi per la cena di ieri, se vuoi.-  Daryl annuì silenzioso e tolse la ganache dalle mani di Rick e la posò sul ripiano. Portò le braccia intorno al busto dell’altro e poggiò la bocca sul collo di Rick, iniziando a baciarlo e strofinarci il viso contro, facendolo rabbrividire e sorridere allo stesso tempo. Sentì le mani del vicesceriffo posarsi sulle sue braccia e si ritrovò gli occhi di Rick fissi nei suoi, senza pensarci troppo gli diede un bacio leggero, sfiorandogli appena le labbra.

Rick gli mise una mano dietro ai capelli e, trovandosi piacevolmente avvinghiato ed incastrato con Daryl, gli premette un rovente bacio sulla bocca, facendogli socchiudere gli occhi e stringere le braccia intorno alla sua vita. Approfondirono quasi immediatamente quel leggero contatto, ritrovandosi immediatamente pressati l’uno contro l’altro e con le mani strette, impegnate nell’esplorarsi a vicenda, a fondo e con calma.

-Mi sa che la torta la prendo dopo.- Carol, così come era entrata, uscì silenziosa, facendo però sobbalzare i due, colti in flagrante. Rick però strinse maggiormente Daryl e ridacchiò contro il suo orecchio, rabbrividendo per la leggera pressione delle braccia intorno alla vita.

-Ci vediamo dopo?- domandò Daryl arrossendo.

-Ovviamente sì, a dopo.- gli diede un altro bacio ed uscì sorridendo dallo studio.

Daryl sorrise e si massaggiò una guancia, guardando con un sopracciglio alzato la scritta sulla torta: “Sei sempre nei miei pensieri,

Rick.”

*

Quando arrivò alla casa di Rick, Daryl si sistemò nervosamente la maglietta e premette lentamente il campanello, ritrovandosi dopo poco stretto dalle braccia di Rick, avviluppato a lui come una pianta rampicante. Gli diede qualche piccola pacca sulla spalla e guardò all’interno della casa, solo quando fu sicuro di non avere Carl nei dintorni baciò Rick, prendendogli il viso fra le mani e mordendogli il labbro inferiore, sorridendo. Si staccò lentamente e lo fissò negli occhi, entrò in casa lasciandosi prendere per mano e, una volta entrato in salotto, si sedette sul divano sotto gentile richiesta di Rick, che se ne andò dopo pochi minuti farneticando qualcosa su Carl.

Daryl restò seduto lì in silenzio, guardò la casa e fissò le foto sul tavolino e sul muro. Si passò le mani sulle braccia e rabbrividì silenzioso, sentendo le voci di Rick e Carl provenire dall’altra stanza. Aguzzò l’udito e cercò di capire cosa stessero borbottando, ma il ragazzino teneva