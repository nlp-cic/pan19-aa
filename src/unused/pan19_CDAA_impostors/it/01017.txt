andamento degli eventi. Si tolse gli abiti di troppo, sperando di non aver compromesso irreparabilmente la linea temporale prestabilita.

Mentre si slacciava i primi tre bottoni della camicia, colse con l’angolo dell’occhio un oggetto che attirò la sua attenzione. Eureka! Aveva trovato quello che gli serviva.


Continuando a baciare e leccare le labbra ricoperte di liquida cioccolata di Castiel, Dean lo spinse con impeto contro una parete, per poi ricevere lo stesso trattamento dall’angelo che diventava sempre più famelico e impaziente.



Così facendo, in una lotta fatta di baci, cioccolato e carezze infuocate, arrivarono al divano del soggiorno, ricadendovi sopra pesantemente. L’angelo era sopra il cacciatore e continuando ad assaporare zucchero e pelle con uno schiocco delle dita fece scomparire la giacca e la maglietta di Dean, cominciando a massaggiare quel petto ampio con le mani sporche di dolce.


Castiel osservò il barattolo di Nesquik syrup che teneva nella mano destra con un misto di speranza e rassegnazione. Da te dipenderà il futuro dell’umanità, gli disse con lo sguardo. Lo soppesò un’ultima volta, facendosi coraggio, e con uno schiocco delle dita fece svanire maglia e giacca del cacciatore, il quale dormiva così profondamente che nemmeno se ne accorse.

Dean stava sognando. Si trovava in un centro benessere alle Hawaii e attorno a sé c’erano solo fiori, donne in gonnellini di paglia e vasche a idromassaggio. Si accorse di essere steso su un tavolino un attimo prima di sentire un liquido caldo e denso colargli in mezzo alle scapole. Due mani delicate ed esperte cominciarono a descrivere delle spirali a partire dalle sue spalle tese fino alla base della sua schiena, dandogli una sensazione di paradisiaco relax.

Si abbandonò completamente estasiato a quelle mani d’oro che gli massaggiavano la schiena sempre più energicamente. Forse un po’ troppo energeticamente. E poi… non erano un po’ grandi per essere le mani di una gracile ed esotica massaggiatrice Hawaiana?

«Scusa Dean, non volevo svegliarti.» Sussurrò Castiel nell’orecchio del cacciatore, chinandosi su di lui con relativa imbarazzante invasione di spazio personale.

In quel momento Dean realizzò che lo spazio personale non era l’unica cosa ad essere stata invasa. Sentì le mani decisamente mascoline dell’angelo distendergli i muscoli del collo massaggiandolo in modo deciso ma delicat…

«Ma che diavolo fai?» Schizzò all’impiedi il cacciatore scacciando violentemente quel pensiero. Castiel lo fissava con un’espressione ferita e smarrita, come un cucciolo a cui avessero appena dato un calcio senza alcun motivo. Giacca e soprabito erano spariti, aveva le maniche della camicia arrotolate fino ai gomiti e le mani sporche di una sostanza scura.

Con un gesto riflesso Dean si portò una mano alla schiena nuda – quando diavolo se li era tolti i vestiti? – ed esaminò la sostanza marrone che la ricopriva. Cioccolata?

Aprì la bocca per dire qualcosa, poi la richiuse. La riaprì e la richiuse un altro paio di volte ma non sapeva come chiedere all’angelo perché diavolo gli stesse massaggiando le spalle con della cioccolata.

«Eri molto teso, volevo solo aiutarti a scaricare la tensione, Dean.» Si giustificò Castiel pulendosi le mani sulla camicia che da bianca divenne maculata. Con quei capelli perennemente scombinati, la camicia semiaperta, la cravatta messa a caso e lo sguardo afflitto, sembrava un impiegato appena licenziato sull’orlo del suicidio. Un impiegato con delle mani di fata…

«NO!» Urlò Dean, rosso come un peperone.

Castiel aggrottò le sopracciglia, inclinando il capo di lato con uno sguardo interrogativo.

«No, non ho bisogno di un massaggiograzievadoafarmiunadoccia.» Scappò letteralmente dalla stanza in maniera frettolosa, lasciandosi alle spalle una scia odorosa di cioccolato.

Castiel si sedette sul divano,con le mani tra i capelli, ottenendo come risultato il modellarli in appuntite forme appiccicose. Disperato e convinto di aver causato la fine del mondo si accinse a esaminare di nuovo le sacre pagine, in cerca di un barlume di speranza.


«Siamo tutti sporchi di cioccolata, Dean.» Sussurrò l’angelo mordicchiandogli maliziosamente il lobo dell’orecchio.


«Hai ragione, Cas. Temo proprio che dovremmo andare a fare una doccia.» Rispose il cacciatore col respiro corto, invaso dalla marea di sensazioni che quel contatto intimo gli trasmetteva e pregustando ciò che avrebbero potuto fare una volta sotto il getto d’acqua calda.

«Lo penso anch’io, Dean. Ma prima tutti questi vestiti dovranno sparire.» Con un altro schiocco delle dita gli indumenti che ancora erano rimasti addosso ai due si volatilizzarono, scoprendo i loro corpi accaldati.


Dean si stava grattando la schiena con così ardore che insieme al Nesquik syrup vennero via almeno tre o quattro strati di epidermide. Voleva togliersi di dosso la stupida sensazione che gli aveva chiuso la bocca dello stomaco quando aveva visto Cas imbrattato di cioccolato e scarmigliato, guardarlo stupito e ingenuo con quegli occhi blu come l’oceano.

Solo ripensare alla scena gli provocò un brivido lungo la schiena di qualcosa che certo non era freddo, avendo addosso un getto d’acqua quasi ustionante. Come se fosse una frusta, si autoflagellò con la spugna da bagno per riscuotersi da quei pensieri.

Si girò, per lasciare che l’acqua lavasse il sapone dalle sue spalle abrase, e vide Castiel, con il capo inclinato e l’espressione indecifrabile che