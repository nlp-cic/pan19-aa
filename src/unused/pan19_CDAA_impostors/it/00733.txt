« Devi aver fatto molta strada. »

Ci guardavamo intensamente, tanto che poteva sembrare che ci stessimo sfidando. Lo stavo inquietando, era terribilmente chiaro. I miei occhi famelici lampeggiavano di brama, incatenati ai suoi.
Lui si morse il labbro, indeciso sul da farsi; poi, mi tese la mano.

« Io sono Michael, Michael Ross. »
La strinsi.
« Harvey Specter. »

Harvey, ripeté lui, l’espressione vaga e sognante.
« Non è un nome molto comune. »
« Non ti piace vero? »
« Au contraire. Ha un che di nobile. »
Io sorrisi appena, lusingato. Un tempo lo ero stato davvero. Avevo passeggiato tra valletti e mura di pietra antica, avevo assaggiato banchetti di ogni tipo e parlato con le persone più disparate e altolocate. Prima della guerra, almeno.
Prima che i russi bombardassero il nostro rifugio nel bosco, uccidendo il mio amato padre e mia madre, lasciando me e il mio fratellino, Marcus, tra le grinfie di uno stuolo di nazisti.
Il ricordo della figura innocente e minuto di mio fratello mi fece tremare le gambe, tanto che vacillai, come se stessi per accasciarmi a terra, svenuto.
Michael mi sorresse in tempo. Le sue mani si strinsero intorno alla mia cassa toracica. 

« Non stai bene? » mi chiese.
Detersi la mia fronte sudata con una mano, poi scossi la testa. Feci del mio meglio per sorridere.

« Fa molto caldo, qui. » dissi.
« Hai ragione. Andiamo a prendere una boccata d’aria. »

Non mi rinfrescò tanto il vento freddo e di pietra di quel vicolo Parigino, ma il ragazzo stesso che mi aveva accompagnato fuori, il suo modo di gesticolare, le sue espressioni, la sua voce, la posizione delle sue dita attorno ad una sigaretta snella e biancastra, l’abitudine di chiudere spesso gli occhi ogni qual volta aspirasse una boccata di fumo, di tenere le gambe accavallate.
Ogni sua mossa, per me, era un respiro nuovo, un colore diverso.
Fu quando mi spiegò che veniva dall’alta Baviera che al posto del mare di cui avevo parlato all’inizio, vidi le montagne e i laghi, nitidi come fotografie appena sviluppate.
Mi spiegò che la sua infanzia era stata scandita da paesaggi mozzafiato attorno ad una casa solitaria e spesso innevata. Lì aveva imparato ad amare la musica, specialmente il pianoforte – quando me lo riferì, mi complimentai per la mia arguzia -,  poiché non c’era molto altro da fare. Quello del pianista era diventato il suo mestiere. Amava la musica classica, ma anche il blues e la musica americana.
Sedevamo fuori da un bistrò, non uno davanti all’altro ma vicini, le gote lievemente arrossate per il freddo.

« E la poesia? » chiese « Ti piace? »
« Molto. »
« Verlaine è il mio preferito. Potrei leggere i suoi versi per ore, lo giuro. Mi fanno sentire pieno, come dire..»
Mi offerse un tiro dalla sua sigaretta, ma rifiutai cortesemente.
« Hai una poesia preferita, Harvey? »
« Mi piace particolarmente un verso tedesco, una vecchia canzone di quando ero bambino » feci, avvicinandomi un po’ di più a lui « ma una composizione ha preso il suo posto recentemente. »
Lui sorrise; guardava le mie labbra, le mie ciglia, il mio collo nudo. Leggevo nei suoi occhi la stessa brama con cui io, poche mezz’ore prima, lo avevo percorso e spogliato mentalmente, mentre Il Parlamento di Londra faceva da giudice.

« Come si chiama, se posso? »

« Michael. »
Inspirai il suo odore, sentendo il desiderio di baciarlo ribollire dentro di me, come un oggetto elettronico finito in acqua; potevo quasi avvertire la scossa bruciare per tutto il mio corpo. 

« Il tuo nome è la mia poesia più bella. »

Ci avvicinammo piano, il suo sorriso che già dipingeva il mio. Poi, lui si allontanò da me, con altrettanta lentezza.

« Non qui » sussurrò, senza perdere quell’amabile curva delle labbra « non è sicuro. Seguimi. »

Ci alzammo; lasciai qualche spicciolo sul tavolino, nonostante non avessimo ordinato nulla.
Camminò svelto, sicuro tra le strade acciottolate, per poi fermarsi nel primo vicolo non illuminato che trovò.
Si appoggiò con le spalle al muro. Io rimasi a guardarlo.

« Vieni. »

Mi avvicinai. Accarezzai i suoi fianchi, passai sopra le costole, le contai una ad una; mi fermai con le mani aperte sul suo petto.
Il mio viso era così vicino al suo che potevo sentirlo distintamente respirare sulle mie labbra.
Me ne appropriai, le coprì gentilmente con le mie, sentendo il suo sorriso, assaporandolo, mente mi cingeva il collo con le braccia.

La prima volta che assaggiai la sua carne, il suo corpo nudo, fu la notte stessa.

Era caldo, accogliente, come l’appartamento in cui mi aveva portato.

Annusai ogni centimetro, ogni imperfezione, ogni candido anfratto della sua pelle, quasi per accertarmi che il suo ricordo, la sua figura, mi rimase addosso per sempre.
Sedeva sulle mie gambe, io lo abbracciavo. Entrai dentro di lui in quella posizione, mentre sentivo che mi graffiava la schiena,