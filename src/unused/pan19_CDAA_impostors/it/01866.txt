Ora forza, rilassatevi. Tra pochi minuti dovrebbe arrivare John».            Derek sbuffò, profondamente seccato. Non era tornato neanche da venti minuti, e già voleva tornarsene a New York. Si sfilò il cappotto e andò a riporlo sull’appendiabiti all’ingresso, decidendo di ignorare il castano per tutto il resto della serata.            I suoi intenti non furono tanto semplici da rispettare. Tanto per cominciare, Stiles si sedette proprio di fronte a lui, di modo che non potesse alzare lo sguardo dal proprio piatto senza incrociare quella faccia. In secondo luogo, il minore si dimostrò un conversatore molto brillante e simpatico, riuscendo in breve ad attirare la sua attenzione. Il cambiamento non era stato solo a livello fisico, ma anche caratteriale. Possedeva una disinvoltura e una spontaneità che non aveva mai avuto o, più probabilmente, non aveva mai saputo sfruttare. Almeno non in presenza di Derek. Ma quella sera, seduto a quella tavola, fu il protagonista indiscusso. Persino più amato delle squisite lasagne di Talia, non c’era paragone. Tutti lo ascoltarono e risero, annuirono, pendettero dalle sue labbra. E non fu solo ciò che diceva, ma anche il modo in cui lo diceva. I suoi modi di fare. Solo la sua risata aveva un qualcosa di accattivante, qualcosa che affascinava. Derek si ritrovò più volte a sbirciarlo quando i suoi occhi liquidi non lo guardavano e tornava rapidamente a concentrarsi sul contenuto del suo piatto quando si voltava.                      Quando giunse il momento del dolce, Talia annunciò che si sarebbe consumato nel salotto. Tutti i commensali, dunque, si alzarono e si diressero nella sala indicata. Malia e Stiles, rigorosamente mano nella mano, si sedettero vicini. Derek occupò il posto più lontano possibile da loro. A quel punto, fu il turno dei “grandi” per parlare, e i ragazzi si limitarono ad ascoltare. John Stilinski si mise a raccontare qualche suo aneddoto che reputava avventuroso – ma che il figlio declassò come imbarazzante – e poi fu la volta di zio Chris, che descrisse alla perfezione i paesaggi parigini e tutte le bellezze di quella magnifica città in cui aveva deciso di abitare da qualche anno assieme alla propria famiglia. Per la verità, non è che gli Argent fossero proprio veri parenti. Semplicemente, Chris e Victoria erano stati il padrino e la madrina di Laura, e da allora l’amicizia tra le due famiglie crebbe talmente tanto da considerarsi parenti alla lontana. Pensando al loro cognome, tuttavia, Derek spesso storceva il naso ripensando a quella che era stata una sua breve e fugace fiamma che lo aveva tradito bellamente con ben due ragazzi: Kate. Non c’entrava niente con loro, eppure avevano curiosamente lo stesso cognome. L’ironia della vita.            Mentre la sua mente vagava su queste cose poco importanti, si ritrovò ancora una volta a fissare Stiles e il modo in cui muoveva il collo, il modo in cui sorrideva, il modo in cui gettava indietro la testa per lasciarsi andare a una risata sincera. Aveva proprio un bellissimo collo, Derek ebbe quasi l’impulso di alzarsi, abbassargli il colletto del maglione e leccarglielo.            … Aspetta, cosa?! Scosse la testa bruscamente.            «Derek! Che ti prende?», chiese Laura allarmata.            «Oh? Niente, mi sembrava di avere una mosca che gironzolava attorno».            «Pensavo fossi impazzito…», mormorò la sorella maggiore, tornando ad ascoltare assieme a Cora e Malia i racconti che Allison narrava sullo shopping parigino.            Derek non si era accorto, infatti, che tutti quanti avessero preso a raggrupparsi per chiacchierare di cose più o meno interessanti, e l’unico a rimanere fuori dai discorsi era stato proprio lui. Stiles, seduto con una gamba piegata sotto il corpo, aveva il busto rivolto al gruppo dei grandi, mala testa chinata a guardarsi distrattamente le mani e giocherellare con le proprie unghie, senza vederle davvero. Doveva star pensando a qualcosa di intenso. Il moro prese a osservargli le mani, scoprendo quanto fossero belle attimo dopo attimo: pallide, grandi e affusolate, le tipiche dita da pianista con le vene in evidenza. Erano perfette. Avrebbe voluto sentirle su di sé.            Oh, Dio… che gli stava succedendo? Lui non era mai stato così, con nessuno! Non faceva pensieri simili neanche sulle ragazze, andiamo! Prenderle e scoparle sì, essere brutale certo, ma desiderare di leccare colli e sentirsi mani addosso?! Era ridicolo. Era colpa del vino. Scattò in piedi. «Chiedo scusa», disse, sentendosi sempre più agitato. «Sarà il fuso orario, sarà la stanchezza per non aver dormito molto in questi giorni, ma ho proprio necessità di una doccia. Mi perdonerete…?». Lasciò la frase in sospeso, imbarazzato di avere tutti gli sguardi puntati contro.            Fu John Stilinski il primo a congedarlo: «Oh, ma certo, Derek, figurati. Immagino sarai stanchissimo».            Gli altri convennero, persino Stiles – che annuì, lo vide con la coda dell’occhio –, e allora Derek ringraziò della comprensione e si diresse all’ingresso per prendere le valigie e portarle su.            «Aspetta! Ti aiuto! Hanno l’aria di essere molto pesanti», si offrì lo sceriffo.            Due voci si misero a parlare in contemporanea: «Non si disturbi, ci riesco», di Derek e: «Papà, hai la