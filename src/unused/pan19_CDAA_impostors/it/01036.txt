, per la sera dopo. A fine Maggio, Thor ha sostituito uno sgabello al suo vaso rovesciato, le loro voci si abbassano automaticamente, raggiunta una certa ora della sera; Loki gli ha prestato tre dei suoi libri preferiti.  A fine Maggio, Thor pensa continuamente a Loki, quand’è al lavoro, a fare la spesa, quando legge, guarda la tv, va in palestra; ha stampati in testa i suoi occhi verdi, il suo modo di tenere i capelli, il suo sorriso sempre troppo rapido, le sue mani, il suo modo di fare scostante.  Le loro conversazioni, spesse volte, suonerebbero decisamente singolari, ad un orecchio esterno. Suonano singolari a loro stessi, a dirla tutta. Una sera di fine Maggio, per esempio, parlavano della netta superiorità della cioccolata Lindt a qualsiasi altra. Il cielo era terso, e Loki, prima di essere reso partecipe del lancinante appetito delle 23:00 di Thor, aveva in mente di consigliargli una tale serie TV adattata a certe opere Shakespeariane, un po’ perché Thor ha un’apparente cotta per uno degli attori e un po’ perché non sa niente di Shakespeare. Da lì, Loki non saprebbe dire come, hanno finito a parlare di sesso. Prima di darsi la buona notte, quella sera, Thor lo ha guardato negli occhi e “Adesso sì, che ho fame”. Loki è rimasto senza fiato. 

Loki non controlla più il meteo, ormai. Thor non è più l’unico a parlare; è sempre in ascolto, quando Loki dice qualcosa, che sia la propria opinione su Big Fish, degna di una rivista di cinema, o cosa ha mangiato a pranzo.  Thor si è appuntato, come una ragazzina, una frase che ha letto su uno dei libri che lui gli ha prestato: “Mi piace quando mi parla, a prescindere da cosa voglia dirmi. Mi piace il semplice fatto che voglia dirmi delle cose”. Ma entrambi sanno, in cuor loro, che a lunghi periodi di cieli stellati segue sempre la pioggia. Ed è una serata in effetti umida, quando succede. Si sono guardati negli occhi tutto il tempo. Thor ha capito che è il momento, quando ha realizzato che si stanno fissando da un po’ senza parlare. Ha capito, quando ha notato il rigonfiamento nei pantaloni della tuta di Loki, quando il suo ha risposto.  Per questo, gliel’ha chiesto: “Vieni da me?” Ma Thor non ha mai avuto un gran tempismo, e la bocca di Loki si è fatta una piega amara, mentre si è alzato dalla sua sedia a dondolo e ha detto “No”, semplicemente. Non appena Loki è rientrato a casa propria, una goccia di pioggia ha bagnato la fronte di Thor, e a seguito molte altre.

 

***

Do I wanna know? If this feeling flows both ways Sad to see you go: was sorta hoping that you’d stay Baby we both know, that the nights were mainly made For saying things that you can’t say tomorrow day(Do I wanna know? – Arctic Monkeys)

 

I suoi passi risuonano sul parquet del pavimento, e probabilmente si sentirebbe molto stupido per questo suo fare avanti e indietro per la stanza, se non fosse che ci si sente già a sufficienza per la scenetta con Thor. Stava andando tutto oggettivamente bene. Thor lo guardava, lui lo guardava, e stava pensando discretamente, come fa da un po’ di tempo a questa parte, a cosa si sarebbe fatto fare da lui, ed evidentemente ci stava pensando anche Thor, perché “Vieni da me?”, gli ha chiesto. E Loki avrebbe voluto dire di sì, ne aveva voglia da morire, ma lui non può uscire di casa. Si è sentito per la prima volta strano, malato, per la prima volta la sua fobia è stata un problema. E invece di risolverlo, di spiegargli la sua situazione o semplicemente di chiedergli di venire lui, a casa sua, se n’è andato. Come un completo deficiente, come il sociopatico che è. Magari a Thor neanche andava di fare sesso – ipotesi molto azzardata – ma ora non potrà mai saperlo. Bravo, Loki.  Alcuni potrebbero definirlo una persona fortunata. Lui, dal canto suo, nominerebbe il destino, ma tutto sommato non importa, perché mentre il bollitore del tè fischia, mentre è seduto davanti al proprio Mac senza risolversi a fare niente, né scrivere, né uscire sul balcone a chiamare Thor – fuori, letteralmente, diluvia –, qualcuno bussa alla sua porta.  Quando si alza, incespica nei propri stessi piedi e va ad aprire, c’è ovviamente Thor, sulla porta. Ha la fronte aggrottata, i capelli sciolti, gli occhi molto azzurri, le mani ficcate dentro le tasche dei jeans. Le tira fuori e prende a gesticolare furiosamente, mentre “Scusa”, gli fa. “Non volevo essere inopportuno, sul serio”  Magari Loki è davvero una persona fortunata, o magari il destino gli sorride. Ma nessuna di queste due cose ha a che fare con le sue labbra ad incollarsi a quelle di Thor. E Thor è sorpreso, ma si chiude lo stesso la porta alle spalle, se lo preme comunque addosso, come se potesse cambiare idea.  “Io non esco mai