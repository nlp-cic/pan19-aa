, che Draco Malfoy in persona gli avrebbe chiesto aiuto, che avrebbe elemosinato speranza, lo avrebbe affatturato perché è risaputo che non si gioca con il cuore delle persone. Invece, era proprio quello che era successo. Draco aveva chiesto aiuto a lui, si era fidato e Harry era pronto a fare qualunque cosa pur di aiutarlo. Insieme avrebbero affrontato tutto lo schifo che il mondo avrebbe posto sulla loro strada e ce l’avrebbero fatta e forse alla fine di tutto Harry sarebbe riuscito a conquistarlo. Che cosa costava sperare?

Hope is a four-letter word 

Speranza. Una parola così ricca di significato, così ricca di sentimenti, come «amore». Era stato così male quando aveva capito che il batticuore che quasi lo soffocava tutte le volte che intravedeva una ciocca bionda era dovuto alla speranza che quella ciocca fosse attaccata alla testa di Draco Malfoy. Quando si era accorto dei suoi sentimenti per il «furetto platinato» avrebbe tanto voluto tornare indietro nel tempo e dimenticare di aver avuto la sua epifania. Come aveva potuto innamorarsi di quel bullo? Come aveva potuto innamorarsi di un Mangiamorte? Ma i suoi guai non erano finiti, perché il suo cuore, traditore e infingardo, continuava a gridargli che forse Draco non era così cattivo come voleva apparire, che magari non c’era un marchio a deturpare il suo braccio e che se anche ci fosse stato forse c’era una spiegazione ben più che plausibile che fosse diversa da «credo nella causa di Voldemort e vorrei vedere tutti i Sanguesporco e Potter morti!». Quella speranza, per quanto effimera, non aveva voluto saperne di spegnersi e di lasciarlo in pace o più semplicemente lui non aveva voluto lasciarla andare, non aveva potuto lasciarla andare.

Make that money, watch it burn 

Quanto avrebbe voluto andare da lui e dirgli di lasciar perdere tutto, di non adempiere a quella missione. Desiderava poterlo fare, ma c’era qualcosa che gli diceva che Malfoy non avrebbe mai accettato il suo aiuto: in parte per orgoglio e, forse, perché c’era qualcos’altro, oltre alla sete di potere, che spingeva Draco Malfoy a impegnarsi anima e corpo in una missione che lo stava portando sull’orlo di un collasso. Harry sapeva che quel ragazzo che per anni lo aveva tormentato e che aveva sempre attratto la sua attenzione, nel bene e nel male, non si sarebbe mai inginocchiato di fronte a nessuno senza un motivo più che valido. L’unico problema era che non credeva che il Marchio Nero e la promessa di potere fossero promesse e prospettive sufficienti per un ragazzo che era stato abituato ad avere tutto servito su un piatto d’argento. Voleva poter fare qualcosa, aveva anche pensato di costringerlo, ma non poteva farlo. Non si decideva a farlo.

Old, but I’m not that old 

Era dovuto crescere in fretta. Prima i Dursley, con le loro liste infinite di compiti da svolgere e regole da seguire. Poi era arrivato a Hogwarts e aveva sperato di poter essere uno dei tanti, aveva sperato di poter essere solo se stesso, ma di nuovo non aveva potuto. Lui era Harry Potter, il Bambino sopravvissuto. Lui era destinato a grandi cose. Lui doveva uccidere Voldemort. Nessuno si rendeva conto che era solo un ragazzino non ancora diciassettenne, non ancora maggiorenne nemmeno per le leggi del mondo magico? Nessuno riusciva a capire che lui avrebbe solo voluto vivere come ogni sedicenne normale?

Young, but I’m not that bold 

Se ci pensava, comunque, nemmeno lui si sentiva così tanto giovane. O meglio sentiva di non avere tutto il coraggio e la spensieratezza dei suoi coetanei. Se li avesse avuti avrebbe fermato Draco, durante uno dei suoi pedinamenti, e lo avrebbe pregato di dirgli cosa lo preoccupasse e quando avesse ottenuto una risposta, se mai ci sarebbe riuscito, lo avrebbe costretto a cambiare fazione. Pensava spesso a queste possibilità, ma più lo faceva più si rendeva conto che non le avrebbe mai messe in atto. I loro trascorsi non giustificavano nemmeno i suoi neonati sentimenti figurarsi un suo interessamento così forte per i problemi dell’altro.

I don’t think the world is soldI’m just doing what we’re told 

Tutta colpa di quella guerra che continuava ad appestare l’Inghilterra. Il loro mondo non conosceva pace da troppo tempo, ma Harry credeva ancora che non tutto fosse perduto. C’era ancora speranza per tutti loro. Se lui aveva qualcosa da dire in merito, il loro mondo non sarebbe caduto sotto gli attacchi di Voldemort ancora per un po’. Il tempo che gli sarebbe servito per renderlo mortale andava più che bene. Dovevano solo stringere i denti, tutti quanti, e aiutarsi al massimo delle loro possibilità. Avrebbe accettato tutto l’aiuto possibile e ne avrebbe dato altrettanto, al massimo delle sue possibilità. Quello che non si aspettava era la richiesta di aiuto Draco Malfoy, l’orgoglioso Serpeverde. Era sollevato, ovviamente, ma non poteva fidarsi della sua parola: poteva essere tutto un piano per portarlo da Voldemort? Non gli sembrava possibile, pensava di conoscere abbastanza Malfoy da sapere che se avesse deciso di calpestare il suo orgoglio e chiedergli aiuto non l’avrebbe mai fatto solo per una messa in scena, ma comunque lo interrogò con l’ausilio del Veritaserum, opportunamente rubato dalle scorte di