in golo che gli rendeva difficile pronunciare quelle parole.

“Era una vita e mezza fa.”

Jean aveva sbuffato, passandosi una mano tra i capelli corti, e lui, stupido ubriaco che non era altro, lo aveva attirato a sé, baciandolo come se non avesse mai smesso di farlo.

 

....ascoltatevi in loop "Shattered" dei Trading Yesterday e "Almost Lover" di A Fine Frenzy per una sofferenza ancora più reale.


Marzo 2015, sabato


 

Sai che qualcosa non va quando a tre giorni dal tuo matrimonio incontri uno dei tuoi ex. Sai che qualcosa succederà quando nei suoi occhi noti cose che avevi notato quando eravate dei ragazzini. E sai benissimo che le decisioni peggiori le puoi fare mentre sei ubriaco alla tua festa di addio al celibato.

Ti rendi perfettamente conto che non è la scelta più saggia del mondo baciarlo davanti a tutti, come se non fosse mai successo nulla. Come se quei dieci anni non fossero mai esistiti. Come se fosse tutto normale e domani ti sveglierai con un fortissimo mal di testa, probabilmente nel suo letto, con le sue braccia strette attorno a te. Ma non puoi farci nulla quando quelle labbra aderiscono perfettamente alle tue, come se quello fosse il loro habitat naturale. Non puoi fare assolutamente nulla quando senti le sue dita stringersi attorno alla stoffa della tua camicia e le sue labbra muoversi contro alle tue. Oppure quando noti il rossore sulle sue guance mentre si stacca da te. E non sei sicuro se è a causa tua, del calore all'interno del locale, per l'alcol o per tutte e tre le cose, ma lo senti che mormora delle scuse e sta per allontanarsi.

E tu improvvisamente non sei più il Marco Bodt che hai costruito in quei anni in cui eri separato da lui. Non sei più l'avvocato divorzista che guadagna una barca di soldi su amori finiti. Non sei più l'uomo che si sta per sposare. Non sei più a Londra. Ti senti sperduto come quando avevi 20 anni. Ti senti il ragazzo che aveva paura. Ma quando noti il suo profilo, stavolta non lo lasci andare.

Le tue dita si stringono attorno al suo polso e quando lo vedi girare il volto verso di te capisci che sei spacciato.

 

 

***Ancora prima di rendersi conto di quello che stava facendo, aveva lasciato il pub assieme a Jean. Aveva chiamato un taxi e stavano andando verso casa sua.

E lui non aveva lasciato la mano del biondo, neppure per un istante.

Aveva appena chiuso la porta dell'appartamento dietro le proprie spalle, che le labbra di Jean erano nuovamente sulle sue. Fameliche e passionali. Le sue dita carezzavano il suo collo e la sua nuca. E l'unica cosa che aveva potuto fare era stata passare le braccia attorno ai suoi fianchi, stringerlo a sé come se non fosse passato neppure un attimo da quando le loro strade si erano separate.

Rispondeva ai suoi baci come se fosse stata la cosa più naturale del mondo. E si sentiva come se finalmente stesse respirando. Era come se per tutto quel tempo avesse trattenuto il respiro, e ora quella apnea era finita.

Se non fosse stato per il caldo respiro di Jean contro le sue labbra, o le braccia strette attorno al suo collo, avrebbe tranquillamente potuto pensare che fosse tutto un sogno. Uno di quelli che ti sembra così piacevole, ma dal quale ti svegli con l'amaro in bocca. Perché aveva sognato Jean tantissime volte. Tantissime volte lo aveva stretto a sé. Tantissime volte lo aveva visto andarsene.

Solo che stavolta era lì, davanti a lui. Per qualche strano motivo il destino lo aveva messo di nuovo sulla sua strada, per quanto fosse tutto uno scherzo crudele. Per quanto si rendesse conto, nonostante la quantità eccessiva di alcol stesse annebbiando la sua mente, che tutto quello era sbagliato, che stava facendo l'errore più grande della sua vita, lui non riusciva a staccarsi dal biondo. Non riusciva a smettere di baciare le sue labbra, il suo viso, il suo collo.

Neppure quando lo aveva preso in braccio, portandolo verso la camera da letto, era riuscito a tornare in sé. E Jean non aveva fatto nulla per aiutarlo a fermarsi.

Avrebbe pensato alle conseguenze di quel gesto a tempo debito.

In quel momento voleva solo sentire le labbra di Jean, sentire le sue mani, la sua voce. Voleva imprimersi bene nella mente i suoi gemiti, il modo in cui pronunciava il suo nome. Non voleva pensare a nulla se non all'uomo che gli si stava donando un'altra volta.

Voleva perdersi in quell'effimero paradiso che si era formato attorno a lui. Voleva sentirsi di nuovo perso in quell'amore puro che aveva provato così tanto tempo addietro. Un amore che lo faceva tremare di paura e felicità. Che gli faceva perdere la cognizione di cosa fosse giusto e sbagliato. Un amore in cui aveva perso sé stesso, molto tempo fa.

Sapeva quanto fosse sbagliato, solo che in quel momento non poteva farci nulla.

In quel momento riusciva solo a pensare a Jean.

Riusciva solo a perdersi nei suoi tocchi. Nei suoi gemiti. In ogni suo movimento.

 

 

***“Merda!”

Marco aveva sentito il materasso muoversi. Aveva improvvisamente sentito la mancanza di una presenza accanto a sé, un calore