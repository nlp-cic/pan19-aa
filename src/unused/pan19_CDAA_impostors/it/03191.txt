di intimità, di passione, di un momento finalmente loro. Marie gli tirò un bordo della maglia, e Arthur si allontanò a malincuore dalle sue labbra per togliersela, mentre Marie lo imitava. Accarezzò i suoi seni, candidi e sodi, guardando sua moglie che chiudeva gli occhi e gemeva piano, chiedendosi come aveva fatto a non vivere questo momento per una intera settimana.

“Arthur, non farmi aspettare” disse lei, guardandolo con una tale intensità che lui non poté fare altro che cercare di togliersi pantaloni e boxer nel minor tempo possibile, allontanandosi da lei giusto il tempo per aprire il comodino e prendere i preservativi. Cercò di staccarne uno, ma Marie, ora nuda sotto di lui, aveva preso la situazione in mano…

“Marie, diamine” ansimò. Lei rise.

E aveva quasi aperto la bustina, quando sentirono l’irritante scampanellata.

“Ignoriamolo” disse Arthur disperatamente e Marie annuì, muovendo la mano lungo la sua lunghezza in modo così-

DRIN. Maledetto campanello, si ritrovò Arthur a dire o a pensare, quando lo sentì suonare di nuovo.

“Smettila coglione, ti avranno sentito” giunse una voce particolarmente alta e piuttosto irritata. Non di certo quanto lui e Marie, pensò Arthur.

“Marie, ci sei?”

“È Antonio” disse Marie, con un tono tra l’ansioso e il sofferente. Lui gemette appoggiando la testa accanto a quella di lei sul cuscino, ben sapendo cosa significasse. “Non se ne andrà finché non apriremo”

Con un sospiro sconfortato, Arthur si spostò a sedere sul bordo del letto, sentendo mancare sempre di più la sua erezione. “Mi vesto e vado io ad aprirgli. Tu vai pure in bagno” disse, muovendosi verso l’armadio, ignorando nuovi insistenti scampanellii, alla ricerca di boxer puliti. Man mano che si vestiva in fretta e furia, borbottava di gente stupida che veniva a disturbare altra gente di sabato mattina.

“Non mandarli male” l’ammonì Marie mentre entrava nel bagno contiguo alla loro stanza. “Avrà pure scelto il momento peggiore, ma Antonio rimane mio cugino e mi piacerebbe continuare ad andarci d’accordo”

♦♦♦

Purtroppo per loro, Romano aveva preparato la pasta al forno e Antonio aveva avuto la meravigliosa idea di condividerla con la cugina, senza che le obiezioni del suo ragazzo avessero avuto il potere di fargli cambiare idea. Seduto davanti alla tavola imbandita, con le sopracciglia corrucciate, immaginando metodi di tortura da sperimentare su Antonio, Arthur muoveva la pasta rimasta nel suo piatto con la sua forchetta, guardandola con così tanto odio che sarebbe potuta andare a fuoco. Romano sembrava essere ugualmente di malumore, e si scambiarono quella che nel migliore dei casi sarebbe potuta essere un’occhiata comprensiva. Intanto Antonio chiacchierava allegramente, ignaro della cupa atmosfera che Marie aveva (inutilmente) cercato di risolvere con forti gomitate ad Arthur. Sebbene suo cugino avesse interrotto un momento a lungo atteso, Marie era comunque dispiaciuta per il caratteraccio di suo marito e della terribile ospitalità di cui Antonio non si era nemmeno accorto. Un’idea improvvisa si fece largo nella sua mente per migliorare il resto del pasto.

“Vado a prendere il dolce” disse, alzandosi con un sorriso, quando fu certa che tutti avessero finito. “Arthur, sparecchi la tavola?”

Il grugnito di Arthur fu l’unica risposta che ricevette, ma non ci badò: piani più grandi si stavano per mettere in moto. Marie entrò in cucina canticchiando, mise in un angolo dei piattini e delle posate puliti. Mentre prendeva il dolce – una torta che aveva mandato Arthur a comprare in fretta e furia prima di pranzo – Arthur entrò finalmente in cucina con la sua pila di piatti sporchi.

“Grazie, tesoro” gli disse Marie, tirandolo a sé per un lungo bacio non particolarmente appropriato per il momento che prese Arthur di sorpresa e lo lasciò senza fiato. “Comportati bene” lo ammonì. “Prendi i piatti?” E così uscì dalla cucina, con la torta tra le mani e un Arthur molto più disposto a collaborare dietro.

“Ha un aspetto magnifico!” esclamò Antonio.

“Speriamo che abbia anche un gusto magnifico” rispose allegramente Marie, tagliandola in vari pezzi che Arthur prontamente disponeva sui piattini. Che improvviso cambio di atteggiamento, pensò lei, divertita. Così andava molto meglio.

Antonio iniziò una lunga lode delle abilità culinarie del suo Romano, di come bene stesse andando il suo ristorante, dei suoi clienti che tornavano e ancora e ancora, tanto che Arthur si trovò ad annuire ad intervalli di tempo costanti, senza ascoltare cosa stesse dicendo. Senza che nessuno se ne accorgesse, intanto, Marie aveva fatto scivolare la sua mano sinistra sotto il tavolo e, senza indugiare oltre, la poggiò con decisione sulla coscia di suo marito. Lentamente, ma con sicurezza, cominciò ad accarezzarlo, mentre, al di sopra del tavolo, mangiava il suo pezzo di torta con un’espressione perfettamente neutra. Arthur inspirò rumorosamente, voltandosi ad osservare sua moglie, rosso come un peperone.

“Che c’è, tesoro?” gli chiese innocuamente quella donna malefica. “Non ti piace la torta?”

Arthur sentì lo sguardo dei presenti su di sé. Ingoiò la saliva mentre la mano di sua moglie risaliva tentatrice. “No, cioè, è buonissima” disse