immediatamente. Aveva chiuso gli occhi anche lui e si era concentrato sulle sue spinte, sentendola contrarsi nel suo piacere su di lui, invitandolo a venire a sua volta, cosa per cui non si era certo fatto pregare.Zoe gli si era messa immediatamente di fianco, sdraiandosi sulla schiena, Levi si era spostato appena da un lato, per farle posto.Era rimasta sdraiata col fiato corto per un po’, in silenzio, guardando nel vuoto davanti a lei. Aveva allungato una mano a riprendersi gli occhiali, se li era rinfilati. Si era girata con la testa in sua direzione.«Ah, sei tu» aveva detto, scherzando. Levi le aveva sorriso, poi si era avvicinato dandole un bacio leggero sulle labbra. Era tornato a guardare il soffitto, quindi.«Levi?»«Mh?» aveva risposto senza girarsi.«Ti è piaciuto davvero quello che ti ho fatto prima?»A quel punto l’aveva guardata, con un sopracciglio alzato. «Scherzi?»«Che vuol dire?»«Ma sei seria? Mi chiedi se mi è piaciuto? Mi hai fatto quasi venire un infarto!»«Non sei chiaro…»«Sì, Zoe, sì! Mi è piaciuto, moltissimo, è stato indescrivibilmente bello. Abbastanza chiaro?» le aveva detto fingendosi scocciato, ma si vedeva benissimo che fosse divertito. «Perché hai bisogno di conferma?»«Non mi è mai riuscito tanto bene, pensavo di non saperlo fare» aveva risposto, schietta come sempre.Levi aveva semplicemente annuito, girandosi di nuovo con lo sguardo sopra di lui.«Levi…»«Cosa vuoi ancora, rompiscatole?»Zoe non ci aveva nemmeno badato a come le aveva risposto. «Sei stato con tante?»L’altro era scoppiato a ridere, fragorosamente.«Come no. D’altra parte tutte mi vogliono, ‘sto gran bel figo che sono…» aveva commentato, ridacchiandoci ancora un po’ sopra.«Beh, non è che di ammiratrici tu non ne abbia…»«Questa è buona» aveva commentato sarcastico.«Ma come, dico sul serio! Te ne potrei dire almeno…mh…» aveva presto a contare sulle dita di una mano, facendogli tre nomi di ragazze che negli anni si erano invaghite di lui. Tutti lo sapevano, tranne il diretto interessato evidentemente.«A parte che ne dubito, poi erano tutte cadette. Ti pare che mi metto scopare con le cadette, ma ti pare sensato?»«Ma mica erano solo cadette, per dire anche…» Si era fermata in tempo prima di fare un nome che si era resa conto sarebbe stato meglio non fare in quel momento. Avrebbe richiamato brutti ricordi, e nessuno dei due ne aveva bisogno in quel momento.«Vabbè, ora non mi viene in mente, ma si sa per certo che hai fatto girare la testa pure a qualche capitano, te lo garantisco.»«Mah, se lo dici tu» aveva replicato, sempre più scettico. «Comunque, se proprio muori dalla voglia di saperlo, no, non sono stato con molte. Non sono esattamente bello, o il tipo che cattura molti sguardi femminili, e in ogni caso ci penso poco di solito. Che mi dici di te, curiosona?» le aveva chiesto anche un po’ per togliersi dall’impiccio. Ma che domande si metteva a fare, così all’improvviso?«Se sono stata con tanti?»Levi aveva scosso le spalle, come per dire che poteva dirgli tutto quello che voleva sulla faccenda.«Ce n’è stato qualcuno, sì. Molti no, non mi pare, ma credo che sia soggettivo stabilire quanto sia molto, in questo contesto. Per lo più situazioni da una sola notte, un po’ insensate a posteriori se vuoi, momenti che ti prendono così. A volte semplicemente non volevo essere sola, non so se riesci a capirmi.»«Sì, capisco» le aveva risposto, serio. Sebbene lui non reagisse mai in quel modo a certi tormenti del suo animo, semmai era incline ad isolarsi piuttosto che a cercare compagnia, poteva intuire quali fossero i sentimenti che spingevano gli altri a consolarsi nelle braccia di qualcuno. Non la biasimava affatto, di certo non la giudicava. Era una donna adulta e quel genere di gelosia territoriale e retroattiva da maschio alfa non gli era mai appartenuta. Quello che aveva fatto e con chi l’avesse fatto prima che quella cosa tra loro fosse iniziata non lo riguardava, questo era quanto. Per un attimo si era ritrovato a pensare che gli bastasse che fosse solo sua in quel momento, che era già comunque un concetto nuovo nella sua logica. Non aveva mai pensato di volere che qualcuno gli appartenesse in quel modo, men che meno aveva voluto essere lui l’oggetto di appartenenza. Aveva realizzato però in quel preciso momento, senza ombra di dubbio, che Zoe lo aveva. E se da una parte sotto tanti punti di vista era un sentimento che faceva paura, dall’altra lo aveva fatto sentire anche molto a suo agio, protetto persino. La realizzazione improvvisa l’aveva fatto sentire come se il suo cuore avesse saltato un battito. Era un’emozione fortissima, che apriva inevitabilmente quella porta che teneva sempre chiusa e sprangata: aprendola per farci entrare Zoe non sapeva cosa potesse uscirne, e se le cose andavano fuori lui doveva affrontarle. Ultimamente la donna lo aveva messo costantemente alla prova in questo senso,