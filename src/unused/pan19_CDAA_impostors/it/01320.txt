normale.”
Sherlock la fissò impietrita per un lungo secondo, poi disse - più a se stessa che a Joan: “Noi siamo normali.”
“Cosa?”
“Noi siamo normali” ripeté Sherlock, la voce leggermente spezzata.
“Certo che siamo normali. Non era quello che intendevo, è solo che la mia famiglia non è delle più tradizionali e non sono esattamente un adolescente comune, in caso non l’avessi notato.” Joan prese la mano di Sherlock per rassicurarla, e per rassicurare anche se stessa, che il legame che avevano era ancora solido.
“Potresti prendere questa cosa sul serio? Per me?” le chiese supplicante.
Sherlock alzò lo sguardo per guardare oltre la testa di Joan - cosa che non le risultava molto difficile nella maggior parte dei casi - e tutto d’un tratto s’illuminò.
“Che ne dici di quelli?” Indicò una vetrina dietro di loro, dove erano esposti due vestiti semplici sul color crema, uno leggermente più scuro dell’altro. 
“Dico che possiamo andare a provarli.”

 

Furono settimane di prove, litigi - a volte anche piuttosto accesi - e momenti in cui Sherlock cercava di capire con tutta se stessa cosa ci fosse di speciale in una festa così mondana. Il piccolo crollo che Joan aveva avuto quando erano uscite per scegliere i vestiti le aveva aperto una finestra sulla mente della sua ragazza, anche se non era bastato a convincerla che una serata come quella poteva essere fruttuosa anche per lei.
Si trovavano nella sala centrale, dove le festività erano in pieno corso. Sherlock stava immobile con il suo vestito addosso, nel quale si sentiva altamente inadeguata, mentre guardava le coppie ballare a pochi metri da lei al ritmo di una canzone che non riconosceva. Pensava che avrebbe dovuto portare avanti l’idea dello smoking. Si passò un palmo sudato sulla gonna di raso e lanciò un rapidissimo sguardo allo specchio accanto a lei: la gonna le arrivava poco sotto le ginocchia, cadendo in una linea dritta e precisa dai fianchi piccoli della ragazza; i tacchi più alti del normale sfilavano la sua già esile figura. Si sentiva fuori dal suo habitat, ma non per i vestiti, bensì per il fatto che si conformava con la folla, il che non le piaceva per niente, specialmente perché era rimasta da sola mentre Joan andava a prendere due birre e non aveva nessuno con cui parlare. Se c’era un modo in cui Sherlock poteva superare quella serata, era mettendosi a bere finché non avrebbe dimenticato tutto.
Era così presa dai suoi pensieri e dal suo importantissimo obiettivo di rimanere perfettamente ferma in una posizione senza muoversi verso gli altri, che non si rese conto del ragazzo che le andò a sbattere contro la schiena in un tentativo di superarla; Sherlock fece un brusco passo avanti, salvandosi miracolosamente da quella che sarebbe stata un’imbarazzante e dolorosa caduta.
“Oh, scusa! Non volevo!” Il ragazzo si scusò prendendole le spalle per stabilizzarla, ma in realtà era lui quello che aveva bisogno di un supporto: non c’era bisogno di essere Sherlock Holmes per capire che era ubriaco marcio, e la serata era appena cominciata.
“Tutto okay, non mi sono fatta male” lo rassicurò lei spostandosi in modo che le mani dello sconosciuto si allontanassero da lei.
“Uh, però sei molto carina. Lo sapevi?” 
Sherlock era consapevole del fatto che avrebbe dovuto trovare un modo di liberarsi di quello che poteva essere un problema più grave del previsto, e doveva farlo in fretta perché il ragazzo cominciava a barcollare nella sua direzione, nonostante lei continuasse ad indietreggiare. Si ritrovarono a un passo dalla folla che ballava, un solo movimento mal calcolato e Sherlock sarebbe stata colpita alla schiena, il che l’avrebbe conseguentemente condotta dritta nelle braccia del suo molestatore.
La ragazza sapeva che non c’era una gran quantità di modi per ragionare con una persona intossicata, quindi decise di esporre l’opinione nella maniera più blanda possibile: “Mi dispiace ma sono lesbica.” Non si sarebbe messa a spiegare il complesso - nonché parzialmente sconosciuto - ombrello dell’asessualità a un sedicenne sbronzo, anche se poteva essere un’idea per uno stupendo esperimento, da condurre in una zona controllata con un soggetto fidato, ovviamente.
“Sì, come no.” Al ragazzo non sembrava essere importato molto dell’affermazione di Sherlock. Stava per allungarsi verso di lei e Sherlock era pronta a passare alle maniere forti, ma una ragazzina bruna si mise in mezzo e scacciò il ragazzo ubriaco con un gesto delle mani.
“Rick, vai a disturbare qualcun altro! Non l’hai sentita? Non gioca per il tuo team, vai via!” Lo scacciò come si fa con una mosca fastidiosa; la sua andatura da bambina aggiungeva solo più enfasi alla situazione.
“Ti chiedo scusa per Rick, tende ad essere piuttosto inappropriato alle feste… o in ogni circostanza con dell’alcool.” La ragazza prese la mano di Sherlock senza preavviso e la scostò dalla folla che danzava per portarla in un angolo più tranquillo; intanto Sherlock pensò che si era allontanata dal posto in cui l’aveva lasciata Joan e che probabilmente la stava cercando in mezzo alla folla senza successo.
“Inappropriato è un eufemismo. Controlla meglio il cagnolino la prossima volta” suggerì Sherlock. Si scostò un ciuffo di ricci neri dalla fronte