alcune delle sue storie assurde, come che Aslan l'aveva fatto apposta, ad addormentarsi sotto le rose della zia di Caspian proprio quel pomeriggio, per fare in modo che Caspian venisse a casa proprio in quel momento.

Ma Lucy non c'era. E neanche Peter, il che avrebbe evitato tutta la tensione e tutto l'imbarazzo che Edmund stava provando in questo momento.

"Te li saluto quando tornano, se vuoi. Dico che sei passato."

"Okay. Grazie."

"Okay."

"Edmund?"

"Credo tu debba andare? Avrai cose da fare, e io stavo per finire il mio libro, perciò…"

Caspian si fece avanti e afferrò con sicurezza il braccio di Edmund, come se volesse evitare che svanisse davanti ai suoi occhi in una nuvola di fumo. Edmund guardò verso il basso, improvvisamente molto interessato ad una macchiolina spuntata chissà come sulla sua ciabatta. Quel polpaccio lo stava davvero mandando fuori di testa. "Oppure," biascicò, gli occhi rivolti ancora al pavimento e il viso che stava a poco a poco diventando sempre più caldo.

Percepì, più che vederlo, Caspian chinarsi verso di lui, forse per cercare di vedere anche lui cosa Edmund stesse guardando con tanto interesse. "Mh? Scusa, non ti ho sentito."

Edmund alzò lo sguardo. "Oppure, dicevo, puoi entrare. Per una mezzora. È quasi l'ora del tè," aggiunse, come spiegazione. "Magari è la volta buona che qualcuno insegni ad un americano un po' di civiltà."

Caspian rise con la testa gettata all'indietro e Edmund si morse il labbro inferiore, sentendosi un po' in colpa per il modo in cui rimaneva lì ad ammirare i suoi capelli che oscillavano al vento, il suo viso abbronzato, gli occhi brillanti, le spalle forti, le mani grandi di cui sentiva ancora la presa sui fianchi.

"Per me va bene." La voce di Caspian irruppe nei suoi pensieri. "Ma niente scones. Quella roba non è davvero commestibile."

"Incivile," commentò Edmund scuotendo il capo e con un gesto della mano indicò la porta, facendo strada.

L'aria fuori era fresca, e dentro casa riusciva ad esserlo ancora di più. Salvo per le grandi vetrate del soggiorno che davano sul giardino sul retro, tutte le altre finestre della casa erano socchiuse, lasciando l'ambiente quasi in penombra. Caspian lasciò le scarpe all'ingresso e dopo aver accettato un paio di ciabatte da Edmund lo seguì in cucina lungo lo stretto corridoio che attraversava tutta la casa dall'ingresso fino sul retro.

La cucina era un ambiente spazioso abbastanza per una famiglia di sei persone abituata a ricevere ospiti. Un grande tavolo di legno si trovava quasi al centro della stanza e quando Edmund riuscì a convincere Caspian a mettersi seduto ("Posso aiutarti!" "No, sei un ospite. Insisto!") mise il bollitore sul fuoco, tirò fuori il servizio da tè dalla credenza e dal frigo estrasse un piatto con su alcune tartine preparate da qua madre quella stessa mattina; poi, colto da un'ispirazione improvvisa, agguantò anche alcuni biscotti dalla mensola sopra la sua testa, e depositò il tutto sul tavolo dopo essersi premurato di disporre due o tre tovagliette di vimini per sé e il suo ospite.

"Tu fai sul serio, eh?"

Edmund arrossì e si strinse nelle spalle. "Se bisogna fare una cosa, almeno facciamola bene."

"Mi sembra giusto."

Il bollitore fischiò ed Edmund scattò via, e per un momento fu impegnato a vuotare l'acqua nella teiera con l'infuso e a preparare le tazze per sé e il suo ospite. Dopo alcuni minuti di conversazione latente, chiese: "Latte e zucchero?"Caspian rise. "Io non dico niente, fai tu. O mi sentirò dare dell'incivile di nuovo."

Edmund sbuffò divertito. "Più di dieci anni nel Regno Unito e ancora non sai fare un tè come si deve."

"Non ho nemmeno perso l'accento, da quello che mi dicono."

"È vero anche questo."

Edmund preparò le tazze per entrambi e servì la prima a Caspian che l'accettò con un grazie appena borbottato, e quando anche Edmund si fu seduto cominciarono a mangiare. Caspian accettò solo una tazza di tè, ma mangiò la maggior parte delle tartine e ingoiò senza lamentarsi uno scone che era rimasto in mezzo ai biscotti.

"Dove credi che sia finito?"

Edmund bevve un sorso di tè dalla sua tazza e poi inarcò le sopracciglia. "Dove sia finito chi?"

"Aslan?" Caspian prese un'altra tartina, ne mangiò metà e si strinse nelle spalle. "Siamo venuti in casa ma non l'ho più visto."

Edmund sbatté le palpebre e si guardò intorno, come se si aspettasse di vedere il gatto appollaiato sul mobile o con il muso che spuntava dalla porta della cucina. "Non ne ho idea. Te l'ho detto, fa sempre come gli pare. Magari è in stanza di Lucy, al piano di sopra. Finisci tu le tartine?"

Caspian finì le tartine, Edmund abbandonò piatti e tazze nel lavello, e quando entrarono in salone trovarono che ad aspettarli c'era Aslan, seduto sul davanzale di una finestra che li fissava dall'altro lato della stanza. Edmund rise. "Ecco