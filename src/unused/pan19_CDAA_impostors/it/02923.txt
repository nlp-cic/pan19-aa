. E tu non hai capito un bel niente di me!» sbottò, trovando finalmente il coraggio di lasciarsi andare e toccando terra praticamente illeso.Dean rise, salutandolo con un cenno. «Passa di nuovo a trovarmi quando vuoi, Castiel Novak!» disse, a voce abbastanza alta da farsi sentire dai passanti.Castiel chinò lo sguardo, imbarazzato, e andò via.Se voleva colpirlo, doveva usare un approccio diverso, anche se vendere la propria anima al demonio non era di certo nella top ten delle sue intenzioni settimanali.A mali estremi, estremi rimedi.Il ritorno verso casa fu il più lungo della sua vita. 

[...]




Dean schiuse gli occhi lentamente, sbadigliando, e li richiuse quasi subito quando notò la sagoma di un uomo ai piedi del letto.Stava ancora sognando. Era ancora in ufficio a bere champagne con i propri amici e Sam gli stava facendo le congratulazioni: “il piano alla fine ha funzionato!” gli diceva, e Bobby, poco lontano, gli prometteva che non avrebbe più dubitato di lui e che, molto presto, l’intero giornale sarebbe stato suo. E poi arrivava Castiel, con la coda tra le gambe, e si scusava con lui e lo abbracciava e tutto sfumava perché c’erano solo loro e Castiel non sembrava volerlo lasciare andare…«Ehm ehm.»Dean si staccò da Castiel e lo osservò attentamente. «Che succede?»«Ehm ehm.» si schiarì nuovamente la voce l’altro, anche se le sue labbra erano piegate all’insù in un sorriso.«Cas?»«Dean!»E tutto sparì, lasciando solo l’eco della voce del vero Castiel che lo guardava dall’alto – vicino, troppo vicino – e lo scuoteva lentamente, ridestandolo.Dean scattò con il busto in avanti, proteggendosi la faccia per chissà quale ragione e costringendo l’altro ad indietreggiare, con le mani in alto.«Non- non volevo spaventarti, le mie scuse.»Il giornalista si passò una mano sul viso, le sensazioni del sogno che scivolavano via dalla sua pelle poco a poco. «Cristo, Cas! Adesso spii la gente mentre dorme?» sbottò, incapace di pensare a una domanda migliore.«No. Cioè sì. No.» balbettò l’altro, chiaramente in imbarazzo. «Mike mi ha ridato le chiavi ma tu stavi ancora dormendo e non volevo svegliarti…»«Cosa vuoi?»«Parlare.»Dean incrociò le braccia, curioso. «E di cosa?»«Di affari.» replicò Castiel, improvvisamente sicuro, come se avesse dimenticato ogni imbarazzo. «Siamo partiti col piede sbagliato, quindi ho intenzione di aiutarti.»Dean fece per alzarsi, costringendo l’altro a voltarsi dall’altra parte. Si infilò i pantaloni e si rimise a sedere. «E perché mai dovrebbe servirmi il tuo aiuto?»«Diciamo solo che non hai capito nulla di me. Se provassi a scrivere le fesserie che ho scovato ieri nessuno ti assumerebbe… o riassumerebbe, nel tuo caso. Ma con un’intervista di prima mano, forse…» rispose, allusivo.Dean aggrottò la fronte. «Risponderesti alle mie domande? Sinceramente?»«Croce sul cuore.»Di certo era una svolta, e un po’ di credibilità non lo avrebbe ucciso, ma sembrava tutto troppo facile. «E tu cosa ci guadagni, di grazia? Perdonami se non credo subito alla tua bontà d’animo.»«La mia reputazione intatta e… mille dollari.»Il giornalista quasi si strozzò con l’aria che respirava. «Prego?»«Hai sentito bene. Voglio un bel matrimonio e mi servono soldi.» puntualizzò Castiel, sulla difensiva. «E poi non credo che per te sia un problema. Ti avranno dato la liquidazione!»«Non so se lo hai notato ma dormo in uno schifosissimo motel. Mille è troppo.»«Ottocento allora.»«Cinquecento.»«Seicento!»«Andata.» accettò Dean, porgendogli la mano.Castiel la strinse, al settimo cielo, e indicò la porta. «Allora, vogliamo andare? Abbiamo tanto da fare.»Dean recuperò il taccuino e lo infilò in una tasca dei jeans prima di recuperare la maglietta e la giacca. Seguì Castiel senza aggiungere altro. Il giornalista sorrise mentre camminava per il parco, con Castiel che raccontava la sua infanzia nei minimi dettagli. Dean voleva interromperlo e dirgli che quella parte della sua vita non era utile al fine dell’articolo ma non ci riuscì: c’era qualcosa nella sua voce, nel modo in cui enfatizzava alcune parole, nell’accento, nei sospiri tra una frase e un’altra che lo rilassava.Una volta tolte le ossessioni, le manie malsane e le tinte a tradimento restava solo Castiel Novak: un ragazzo che cercava ancora la sua strada ma nel modo sbagliato.Perché Dean sapeva che l’altro avrebbe potuto fare grandi cose, lo capiva da come parlava delle sue passioni e dei suoi sogni, ma di certo farsi largo nella vita di qualcun altro non era il modo giusto di realizzare le proprie ambizioni.Ma la cosa non lo riguardava, così evitò di commentare, limitandosi ad annuire di tanto in tanto.«Cosa mi dici di te?» domandò all’improvviso.Dean si grattò la guancia, a disagio. «Non c’è molto da raccontare.» gracchiò, schiarendosi poi la voce. «Single, con un buon lavoro… almeno fino a una