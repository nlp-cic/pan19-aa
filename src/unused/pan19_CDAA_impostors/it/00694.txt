, mezzo nudo e scoperto, con le coperte appallottolate all'altezza dei piedi. È posto di fianco, verso di lui, e ha un'espressione come preoccupata: forse sta sognando.
Haruka rimane un poco a guardargli la punta del naso, prima di decidere di sporgersi e posarvi sopra un piccolo bacio; certe cose della fisicità umana hanno ingabbiato anche la sua sensibilità, spingendolo verso sentimenti e desiderio che non ricorda di aver mai provato prima. Quando le sue mani toccano, quando le sue labbra baciano, quando la sua pelle accarezza, è qualcosa di profondamente diverso da ciò che provava quando era immerso nelle acqua del mare. Forse, ha potuto pensare in un sogno ad occhi aperti, la condensazione del tempo che fa della vita umana qualcosa di così passeggero, intensifica la preziosità di ogni secondo, tanto da renderlo unico e irripetibile. Allora avrebbe senso dare la possibilità a quelle dita e a quelle bocche di assaggiare e gustare tutto quanto, nell'unico privilegio che l'esistenza ha concesso loro.
Intensità.
Haruka si alza dal letto e procede verso l'unica finestra della stanza, da cui proviene un poco di luce e un sacco di brutto rumore. Non ha vetro né tende, e lui può sedersi comodamente sulla parte più bassa, orizzontale, per guardare quello che c'è fuori.
La corrente in basso, che ancora sgattaiola infilandosi in ogni anfratto disponibile, come un qualsiasi liquido che si adagia entro i precisi confini del proprio contenitore. Sopra di questa, piccole case di materiale povero, abitazioni che sembrano tane dalle varie forme e definizioni, tetti piatti e un sacco di luci arancioni. Odore di cibo, di fumo e di cenere, nonché di terra e di sudore – c'è chiasso, e gli fischiano le orecchie.
Con un piccolo sforzo, Haruka riesce a immaginarsi il mare che circonda l'isola. Non è più legato all'elemento se non nel ricordo, ed è attraverso di esso che ricerca, con nostalgia, una pallida rassicurazione che possa fargli bene al cuore. Sente di averne bisogno in quel momento, o forse lo crede e basta perché ancora non sa decifrare quel nuovo se stesso.
Sobbalza di sorpresa quando sente e vede Sousuke al proprio fianco, venutogli accanto silenzioso. Nel buio, ha gli occhi lucidi, e rimane fermo a guardare quello in cui lui ha perso l'attenzione fino a poco tempo prima.
Ancora qualche ora e ci sarà silenzio. Saranno tutti sfatti di alcool e vino, fumo nei polmoni e occhi rossi. Forse, qualcuno dormirà persino in compagnia, ma non è detto che non si ritrovi riverso in qualche latrina sul retro dei bordelli senza neanche sapere come o perché.
Loro sono fortunati. L'unica cosa che devono temere, rimanendo lì, sono i sicari che si nascondono nell'ombra.
Haruka impiega un po' di tempo, lascia che il proprio sguardo gli scivoli addosso sulle cicatrici ormai ridotte a tatuaggi perlacei sulla sua pelle, e poi alza le braccia verso di lui per toccarlo, per chiamarlo. Sousuke fa un passo in avanti ed è nel suo abbraccio, con le mani aperte sulla schiena.
Il pirata gli accarezza i capelli, un poco, e lui strofina la propria bocca contro la sua pancia piatta.
Ora che ha calpestato la terra con i propri piedi, non è più nervoso; Haruka lo può capire, per quanto sia fastidioso dover avere a che fare con tutti gli spigoli della sua severità, perché se ha superato l'ansia di venir diviso per sempre dal mare, fisicamente, lo deve a lui. E alle sue carezze, e al suo amore, e al suo cuore d'oro di uomo.
Le dita che ha fatto scivolare tra le ciocche dei capelli scuri riescono a toccare qualcosa di più intimo che non solo il suo capo, annullano la sensazione di disagio procurata dalle voci e dagli altri rumori innaturali. Sousuke sospira, il battito del suo cuore accelera un poco.
-Vieni a letto.
Si stacca da lui morbidamente, lasciando che le sue mani accompagnino i propri fianchi per un pezzo, prima di chiudersi attorno alle sue. Procede indietro, trascinando Haruka con sé, fino a sedersi sopra l'orlo del materasso e portando il compagno a sedersi accanto a lui. Sente la testa dolere un poco di meno, per quando le tempie pulsino a intermittenza.
Il pirata abbassa la spalla della sua maglia, scoprendo un pezzo di pelle accaldata – si abbassa verso di quella, baciandola in punta di labbra e risalendo tutta la linea del collo, fino a incontrare come quasi casualmente la sua bocca e quindi lì si posa, trovando bellezza vera.
Il suo bacio ha il retrogusto di quella bevanda maledetta, il fiato forse è più caldo del dovuto.
Haruka si chiede se per sé è lo stesso, perché hanno bevuto il medesimo liquido e ogni cosa riguardi il pirata, riguarda anche lui: la maledizione li ha resi vicini una volta, per insegnare loro come esserlo sempre. Aiichirou ha chiamato questo empatia, altre volte amore.
Che parola strana, complicata e semplice allo stesso tempo.
Lo abbraccia di nuovo, questa volta alle spalle. Assaggia e si lascia assaggiare, seguendo i movimenti della sua lingua; ha imparato subito come farlo, ancora quando erano sull'isola, entrambi esseri umani,