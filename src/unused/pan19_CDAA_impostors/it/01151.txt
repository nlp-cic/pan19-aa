costante ostilità e mutismo di Jurij, si era visto costretto ad indagare un po’ in giro. Dopotutto lui, del Natale quello vero, ne sa quanto ne sa di botanica e non è che sia propriamente ferrato in argomento. Dopotutto lui, di quella festa, ha sempre visto la parte fatta di lucine e regali, scuole chiuse il 25 dicembre. A Detroit aveva conosciuto la parte un po’ più sentita della faccenda, certo, ma alla fine non si è mai davvero preoccupato di entrarci dentro: a lui e Phichit bastavano le strade e gli alberi addobbati, i regali a mezzanotte, questa regola dei pranzi importanti il giorno di Natale.

Ma poi basta.

Buttando l’ennesima pentola sporca nel lavandino Yuuri si chiede se quella sia stata, in fondo, una buona idea.

Se, di base, cucinare qualcosa per il compleanno di Viktor (che è a Natal-- no, no Yuuri, Natale è il 7 gennaio, ricorda!) gli era sembrato un gesto dolce ed adatto e premuroso, ora inizia a ricredersi e ringraziare la sua buona stella di non aver neanche provato con i piatti russi come inizialmente era nei piano.

Se non riesce a cucinare pietanze che prepara fin da bambino come si aspetta di preparare qualcosa di completamente nuovo per cui le uniche istruzioni che ha sono malamente tradotte dal russo per gentile (e scocciata) intercessione del suo omonimo?



 

“Abbiamo bisogno di una lavastoviglie”, si dice, buttandosi su una sedia e guardandosi intorno con aria sconsolata: la cucina (probabilmente mai utilizzata prima, perché Vitja non sa neanche tenere in mano una padella) è ridotta ad un campo di battaglia, lui sembra un reduce di guerra e Makkachin sta leccando qualcosa da terra, come se l’ultimo giretto dal veterinario non gli avesse assolutamente insegnato nulla, e Yuuri è anche un po’ lento a realizzarlo.

«Stupido, adorabile, cane!» è quel che dice, pulendosi gli occhiali per capire cosa l’altro stia assaggiando con tanto gusto.

Si tranquillizza solo quando capisce che, quel che c’è a terra, non è assolutamente pericoloso ma non si alza comunque da quella sedia, comodo avamposto per ammirare quel disastro.

Quei piatti sono il segno della sua disfatta e lavarli significherebbe nasconderla, ovviamente, ma anche cancellare le prove di averci quantomeno provato.

A Viktor piace quando ci prova, dopotutto.

E lui ha anche provato a cercargli un regalo per tutta San Pietroburgo prima di realizzare che l’ultimo regalo che gli ha fatto (e che brilla con una certa soddisfazione sulla mano destra dell’altro) difficilmente lo puoi sorpassare comprando, che so?, un maglione.

Così lui di regali non ne aveva fatti.

Si era svegliato il 25 dicembre con niente più di un bacio ed un «Buon compleanno» di cui l’altro sembrava comunque più che soddisfatto.

Contava almeno sul pranzo a sorpresa, per rifarsi, ma niente.

Sbuffa sonoramente poggiando la fronte sul tavolo, gli occhiali abbandonati poco più in là, lasciandosi andare ad un verso contrariato quando sente la chiave girare nella serratura.

La scritta GAME OVER gli compare davanti agli occhi ostinatamente chiusi e sente i passi di Viktor fermarsi approssimativamente sul limitare della cucina.

«Ho tutte queste pentole?» lo sente solo chiedere, prima di trovare il coraggio di girare la testa ed aprire gli occhi per trovarselo lì, ancora con il cappotto addosso ed il cappello in testa, la sciarpa appena allentata.

Ha il naso rosso e deve ancora capire perché ci faccia caso ogni volta.

«Un paio sono riuscito ad evitare di usarle, ma solo perché mi sono fermato prima.» sospira, gli occhi ridotti a fessure per cercare di mettere a fuoco l’espressione dell’altro: ha una mano sulla fronte, un po’ come quando vorrebbe prenderlo a testate al centro della pista ma, al contempo, sorride.

O almeno così gli sembra.

«Non hai guardato il telefono, vero, Yura?» suona come una domanda ma è un’affermazione ed è effettivamente in quel momento che ricorda, dopo almeno un paio d’ore, di possedere un cellulare.

Da quando ha tolto le notifiche di instagram a Phichit e non lo sente più vibrare ogni minuto, in realtà, succede spesso che lo lasci un po’ ovunque.

Scuote la testa.

«Questo spiega perché sei ancora vestito come un senzatetto...» replica l’altro, con una risata, togliendosi finalmente la sciarpa dal collo. Yuuri si alza con non poca fatica, ben impegnato ad ignorare il fatto che l’altro lo giudichi vestito come un senzatetto quando è semplicemente vestito /comodo/, per avvicinarsi all’attaccapanni su cui l’altro sta poggiando uno dopo l’altro i suoi strati di vestiti.«Avevamo programmi per la giornata?» è la domanda che pone sapendo già la risposta, un bellissimo e tondo: no.

Altrimenti non si sarebbe imbarcato in quell’impresa suicida.

«Sì? Andare a pranzo fuori? Come ti ho scritto e come non hai letto.» risponde invece Viktor e Yuuri è quasi sicuro di essere lui, al momento, quello che vorrebbe prendere l’altro a testate, non serve neanche una pista di pattinaggio, l’ingresso va benissimo.

«E me lo dici dopo che ho bruciato l’equivalente di tre cene e sporcato quanto un ristorante