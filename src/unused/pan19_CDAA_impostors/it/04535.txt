’altro. Quando anche Midorikawa se ne accorse, scattò indietro come scottato e si diresse verso il frigorifero, facendo scomparire la testa tra il ripiano per la frutta e lo scomparto delle bibite. A quel punto, Kiyama non sapeva più come reagire. Prima, una battuta come quella li avrebbe portati ad avere una di quelle discussioni in cui poi, alla fine, si trovavano entrambi a ridere. Ora invece il massimo che poteva ottenere erano due occhioni da cerbiatto impauriti.

Ryuuji tornò qualche istante più tardi accanto a lui con una bottiglia di the verde freddo in mano e per qualche motivo sciocco il cuore di Hiroto fece una piccola capriola, constatando che l’altro ricordava quale fosse la sua bevanda preferita, quella capace di calmargli i nervi.

«Grazie.» sussurrò e Ryuuji rispose con lieve cenno della testa.

«Non…» iniziò, insicuro «Non riesci a dormire?» chiese, rigirandosi una ciocca di capelli verdi tra le dita.

Hiroto sospirò «No.» rispose «E non ci sono le stelle.» aggiunse poi, quasi a voler giustificare la sua presenza – evidentemente non gradita – in quella cucina.

Midorikawa gli lanciò un’occhiata quasi preoccupata «Mi dispiace.» disse solo e Kiyama non riuscì a trattenere un sorriso «E di che, non è colpa tua se non ci sono le stelle». Midorikawa annuì, voltandosi verso la finestra.

«Le stavi cercando anche tu? … Era per quello che stavi seduto sul davanzale?» domandò il rosso e l’altro annuì nuovamente, sovrappensiero.

Hiroto si sentiva a disagio, con quella conversazione così fredda. Non era abituato, non con Midorikawa. Si avvicinò alla finestra e decise di sedersi sul davanzale, stando attento a non rovesciare il bicchiere che aveva appena riempito di the.

Rimasero in silenzio per una decina di minuti, Midorikawa a fissare insistentemente quel suo noiosissimo bicchiere mezzo vuoto e Hiroto a cercare di capire chi avesse deciso di rubare le stelle. Quando poi Hiroto percepì quella sensazione di ansia farsi più pesante, decise che il the – e quasi sicuramente nemmeno il gelato – poteva fare qualcosa. «Midorikawa.» mormorò semplicemente voltandosi verso l’altro. Ryuuji quasi sobbalzò «Sì?» rispose.

«Mi racconteresti una storia, per favore?» lo pregò Kiyama, sentendosi terribilmente fuori luogo. Ryuuji a stento gli parlava, di certo non poteva avere la voglia di raccontargli una favola.

«Una storia?».

«Sì. Una storia sulle stelle.» insisté il rosso.

Midorikawa parve inizialmente titubante, ma poco dopo si avvicinò al davanzale e si sedette anche lui lì sopra, di fronte a Hiroto «Una storia sulle stelle.» ripeté, tornando a toccarsi una ciocca di capelli verdi.

«Sì.» confermò Kiyama e vide l’altro fare un profondo sospiro prima di cominciare.

«Una volta, in un regno circondato dalle sabbie del deserto, viveva un principe.» iniziò piano Midorikawa, alzando gli occhi verso il cielo buio «Il principe si era innamorato della principessa del regno vicino e ogni notte saliva sulla torre più alta del suo palazzo per contemplare la ragazza che, sulla torre più alta dell’altro palazzo, ammirava le stelle. Il principe una notte decise di volersi dichiarare, ma non sapeva come: il regno della principessa infatti era da sempre nemico del suo. Inoltre, il padre del principe, il Re, non voleva che il giovane lasciasse il regno, poiché prima doveva imparare ad occuparsi del suo popolo». Ryuuji si fermò, sovrappensiero, e corrugò le sopracciglia. Lo faceva sempre quando doveva pensare a come continuare una storia e Hiroto sorrise, rasserenato dal pensiero che in fondo il suo Midorikawa non era cambiato. «Il principe allora decise di attirare la principessa in un altro modo.» continuò «Decise di prendere dalle stanze della servitù la scala più alta e dopo aver atteso che la principessa si ritirasse nelle sue stanze per dormire, il principe usò la scala per salire fino in cielo. Con il suo retino per farfalle, poi, prese tutte le stelle del cielo, una ad una».

Hiroto sorrise «Un retino per farfalle?» domandò. Ryuuji annuì.

«Non sarebbe stato più comodo usare una rete da pesca?» chiese il rosso.

Midorikawa incrociò le braccia al petto e lo fissò dritto negli occhi «Sono nel deserto, come posso avere delle reti da pesca?» ribatté. Hiroto alzò le mani in segno di resa «Okay, hai vinto tu.» mormorò, sorridendogli. Ryuuji arrossì leggermente e riprese a raccontare «Il principe, dopo aver catturato le stelle con il suo retino, le nascose in un cassetto in camera sua e attese. La notte seguente la principessa, salendo sulla torre del suo palazzo per ammirare le stelle che tanto amava, si accorse che erano tutte scomparse e, presa dallo sconforto, iniziò a cercare ovunque nel suo Regno, per capire chi le avesse rubate».

Hiroto pensò che un cassetto era davvero un luogo inusuale in cui nascondere delle stelle, ma non disse nulla e si alzò per andare a riporre il bicchiere vuoto nel lavandino, mentre Midorikawa era tornato a fissare pensieroso il cielo.

«Il principe, vedendo che la principessa aveva iniziato a cercare le stelle anche nei regni vicini, decise di attendere il suo arrivo nel suo. Nel frattempo, doveva stare attento e controllare che le stelle non scappassero dal cassetto. Così