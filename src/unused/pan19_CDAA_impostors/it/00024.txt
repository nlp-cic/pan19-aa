era dietro si aprì e, ruotando su cardini nascosti, gli permise di entrare.

Fu subito accanto al giovane e lo scosse leggermente per le spalle.

– Lavi! – chiamò Kanda, sottovoce. – Cosa sta succedendo? Perché ti si sono rivoltati contro?

Gli occhi di lui si aprirono con lentezza e parve faticare a mettere a fuoco il proprio interlocutore, ma, appena vi riuscì, boccheggiò letteralmente per la sorpresa.

– Yuu? – mormorò, il tono di chi ha visto uno spettro. – Sei... davvero tu?

Sembrava lui, eppure non si comportava come avrebbe dovuto. L'odore di quel Lavi, poi, era in qualche modo diverso, più... umano. Non sapeva definirlo altrimenti.

– Certo che sono io, chi credevi che fosse? – sibilò, irritato.

– Sono passati tanti anni... mi dispiace, sai. – gli disse Lavi. – Io volevo stare con te; ma sono stato stupido.

Delirava. Kanda gli passò una mano sulla fronte: non sembrava scottare.

– Potrebbe entrare qualcuno da un momento all'altro, ti porto via. – gli disse, ma il giovane fece un cenno negativo con la testa.

– Lui ti troverebbe. Io gli servo. – alitò.

– Lui chi? – domandò Kanda, sinceramente preoccupato.

– La Bestia. L'altro me. – rispose Lavi, e quelle parole gli fecero avere tutta la sua attenzione. – Io... io ho convocato un demone, Yuu. Volevo l'immortalità, da trascorrere con te. Credevo fosse semplice; invece mi ha chiesto te, te, in cambio, e io non potevo... Mio fratello, Deak, deve avermi seguito, si è fatto avanti e ha accettato il patto al mio posto... sacrificando me. Così, il demone ha avuto entrambi. Il corpo di mio fratello e anche te. Mi tiene prigioniero da quel giorno. Io sono... la sua ancora con questo mondo.

Kanda lo fissò, incredulo. L'indole di Lavi era sempre stata portata allo scherzo e alla teatralità esasperata, ma farsi beffe di lui in quel modo esulava un tantino dagli schemi.

Gli tastò la schiena: non aveva le ali! Subito, gli mise le mani fra i capelli, rossi come fuoco vivo. Non aveva nemmeno le corna! Dunque, per quanto fosse assurda, stava dicendo la verità...

Il suo corpo fu percorso da un fremito di disgusto. Esattamente a chi o meglio, a cosa, in quegli ultimi quattro anni, aveva permesso di possederlo?

Gli aveva detto di aver bevuto sangue di demone per acquisirne il potere, anche se si era rifiutato di spiegargli come l'avesse ottenuto. Gli aveva detto che, se restava con lui, avrebbe accolto anche la sua famiglia e nessun umano più li avrebbe perseguitati. Gli aveva giurato di amarlo.

Tutte menzogne.

– Non sapevo avessi un fratello gemello. – sussurrò in tono vuoto.

– Facevo del mio meglio perché non scoprisse che mi vedevo con un vampiro. Evidentemente, non sono stato molto bravo. – confessò Lavi, offrendo un sorriso autoironico per sdrammatizzare.

Rumori di passi in avvicinamento misero Kanda in allarme. Doveva andarsene subito o l'avrebbero colto in flagrante.

– Lavi – gli sussurrò, posandogli un bacio fugace sulle labbra – devo lasciarti, ma tornerò più tardi. Troverò una soluzione, te lo prometto.

In un lampo, svanì oltre la parete e questa si richiuse dietro di lui.

 

 

Lavi aveva detto di essere l'ancora di salvezza del demone, con la quale questo rimaneva nel loro mondo; ci doveva essere un modo per rompere quel legame. Un qualche libro di magia che descrivesse un incantesimo simile a quello che doveva aver usato Lavi.

Finora, però, tutti i libri che aveva consultato erano stati inutili; e la biblioteca magica della villa era davvero grande.

Forse, Lavi poteva darli qualche dettaglio in più, cose che non credeva rilevanti per lui potevano essere vitali. Quando arrivò, c'era qualcuno nella stanza e la sua voce era inconfondibile: la Bestia. Ora che sapeva cos'era, quel che aveva fatto, non riusciva più a chiamarlo con lo stesso nome di Lavi, anche se ne vestiva le sembianze.

– Eri quasi riuscito a farmela, ma ti ho ripreso – stava dicendo a Lavi – se non dovessi averti per forza vicino, ti farei rinchiudere in qualche luogo sperduto e getterei la chiave. – Lavi lo fissava con odio e quando la Bestia si chinò su di lui, gli sputò in faccia; gesto che gli costò un violento pugno al ventre. – Vedo che mantieni il tuo caratterino. – commentò poi la Bestia. – È un vero peccato che tu mi serva vivo. Posso, però, impedirti di nuocere in altri modi. La Catalessi ti piacerà.

Kanda si appoggiò al muro. Se fosse stato ancora vivo, il suo cuore ora starebbe battendo a mille: la Bestia stessa gli aveva fornito la soluzione!

Sbirciò con cautela nella stanza dalla stessa feritoia nella parete e, quando fu certo che Lavi fosse solo e nessuno si aggirasse nel corridoio, entrò.

Si avvicinò al grande letto a baldacchino e sedette accanto al giovane su di esso, chinandosi poi su di lui.

– Avresti dovuto dirmi cosa desideravi – gli sussurrò – potevo