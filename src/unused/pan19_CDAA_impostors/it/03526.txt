rispetto al suo. Anzi, non ha un metodo di studio.
Paul osserva i soggetti, che sia un paesaggio all’aperto o una composizione al chiuso, per poi rielaborarli a memoria, interpretarli e riprodurli sulla tela, in studio. Van Gogh dipinge sempre con il soggetto davanti a se, ha uno stile violento con una pennellata molto materica, che da sola potrebbe reggere l’intero lavoro. Le loro idee di base sono le stesse, ma i due pittori le interpretano e creano in modi molto differenti.
Anche per questo motivo Gauguin non è sicuro della riuscita della convivenza che lo attende ad Arles. Non che abbia nulla contro Vincent, anzi lo ammira e ha una grande stima verso di lui; ma non è sicuro che quello sia il suo posto. Quando Paul chiude gli occhi sogna un paesaggio esotico, disperso in un mondo lontano dalla luce iridescente, dove animali, natura e uomini dalla pelle bruciata dal sole vivono in perfetta simbiosi. Non vede un minuscolo paese abitato da bigotti che si sparlano gli uni dietro gli altri.
Tira un sospiro pesante, guardando di nuovo il suo quadro, ancora assicurato al cavalletto di legno. Mancano le ultime pennellate, ha quasi fatto.
Non è sicuro che Van Gogh apprezzerà il modo in cui si è rappresentato e nemmeno che lo capirà, ma spera che potrà essere apprezzato almeno un poco. Probabilmente lo scoprirà una volta arrivato nel paesino francese.
Manca ancora poco e l’idea lo agita e lo emoziona allo stesso tempo.
“Non so cosa aspettarmi da te, Vincent.” Sussurra al quadro, come se il messaggio potesse mischiarsi ai colori ancora umidi e raggiungere il destinatario.
Paul è molto nervoso riguardo al proprio futuro, ma di una cosa è certo: non sarà solo.
Affonda il pennello nei residui di colore rimasti sulla tavolozza e verga la propria dedica e la firma nell’angolo inferiore dell’opera.
Sorride, soddisfatto del risultato.
  





“All’amico VincentP. Gauguin”










 



~









28 Ottobre 1888











 



~









7 novembre 1888











 



~









20 Novembre 1888











 



~









2 Dicembre 1888











 




~










16 Dicembre 1888







~









23 Dicembre 1888











 



~









24 dicembre 1888







Non li appende mai. Nessuno sa che li ha lui e non scrive mai a Vincent per confessarglielo.
Quando Theo gli domanda in una lettera se lui, essendo sempre stato il più lucido tra i due pittori, si ricordi per caso che fine hanno fatto due quadri mancanti, Paul nega senza questionare la saggezza della propria decisione.
Le tele rimangono arrotolate, nascoste con cura in un angolo del suo armadio. Ogni tanto, quando Paul si sente scoraggiato dalla propria pittura, dalla città, dalla mancanza di soldi o quand’è semplicemente di cattivo umore, apre le ante del mobile e ne svela il segreto.
I Girasoli lo salutano ogni volta con la stessa luminosità, la stessa freschezza che aveva avuto Vincent addosso quando li aveva dipinti per lui.“Mio caro Gauguin, penso tu conosca già il significato di questi fiori, ma a scanso d’equivoci preferisco chiarirlo ulteriormente. I girasoli mi hanno sempre dato conforto. Merito del loro colore così brillante che è riuscito a farmi respirare in momenti in cui pensavo di non esserne più capace. Inoltre sono simbolo di attesa, come quella che sto provando da mesi qui ad Arles mentre ti aspetto, e di speranza, come quella che nutro verso il nostro progetto e la nostra vita insieme. I girasoli mi aiutano molto quando vengo investito da uno dei miei momenti di sconforto, per questo motivo ho deciso di dipingere queste tele per te. La mia idea è farne dodici, ma non sono ancora neanche a metà dell’opera. Sto lavorando molto, di buona lena, ne ho fatti quattro e sono già tutti nella tua stanza che attendono il tuo arrivo per –spero- aiutarti come hanno fanno con me. Mi sono sempre ritrovato molto, in questi fiori.”
Vincent gliel’aveva scritto mesi prima, in una delle prime lettere che si erano scambiati. Paul si meravigliava sempre di fronte all’entusiasmo e alla confidenza con cui gli si rivolgeva il pittore. L’aveva anche messo un po’ a disagio inizialmente, sembrava trattarlo come se si sentisse inferiore a lui.
Vincent non ha mai finito la serie di dodici quadri, per quanto ne sa.
Si è fermato a quattro, perché dopo il suo arrivo si è concentrato su altri soggetti, e ora… Ora non sa se continuerà a dipingere o che altro. Non vuole pensarci.
Sfiora il bordo sdrucito di una delle due tele, osservando i fiori, ma fallendo nel tentativo di trarne conforto.
Questi quadri sono il suo segreto, il suo piacere proibito. Ogni volta che li guarda si lascia avvolgere da un abbraccio malinconico, come se tornasse da un vecchio amico dopo mesi di separazione. O da un vecchio amore.
È stato il destino ad unirlo a Vincent e a decidere di fargli provare questi sentimenti irruenti nei suoi confronti. Ed è stato sempre il destino ad affibbiare un carattere tanto impossibile all’olandese, e a farlo poi scoppiare, distruggendo entrambi.
Se Paul si ritrova con i Girasoli di Vincent, significherà pur qualcosa.
I suoi occhi vengono attirati dai pochi tratti che compongono la firma del pittore, soltanto con il nome, com’è solito fare. Non l’ha mimetizzata in un angolo, com’