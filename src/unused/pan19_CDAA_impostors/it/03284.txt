. Non li ho mai avuti. Solo compagni. 


Lei annuisce e, per un attimo, la collera la riscalda abbastanza da rinvigorirla: avanza di un passo verso la grotta.

- Infatti. Li ho incontrati qui fuori.


 Erano degli stolti. Sono venuti a cercarmi. Non avrebbero dovuto. 


 

Ricorda le parole del vecchio: nessuna di quelle povere, orrende mutilazioni somigliava alla donna del villaggio- il suo viso era lì, fra i pensieri dell’uomo, l’ha vista sorridere, la pelle scura, gli occhi allungati, un orecchino rosso all’orecchio sinistro e  profumo di spezie e di riso e di sudore .

- Che ne hai fatto di lei?


 Dovresti chiederlo a loro.  


- Perché lo hai fatto?

Ti hanno detto come mi chiamo, adesso?

- Questo non spiega un bel niente. Lasciami entrare.

Non ce n’è bisogno. Ti sento anche da qui.

 I piedi sguazzano nelle pozzanghere, la roccia è scivolosa. Si abbatte contro la barriera ed è allo stesso tempo gelida, e incandescente, e densa, e la Forza si intreccia fra le molecole dell’acqua e la cascata è più impenetrabile di una maglia di durasteel che la respinge verso la pozza.
Batte i pugni nell’acqua, sull’acqua, - Voglio vederti. Voglio vedere cosa sei diventato.


 Hai la mia gratitudine, ed è per questo che ti ho lasciato arrivare fino a qui. Altre persone non sano state altrettanto fortunate. Ti suggerisco di non mettere alla prova la mia pazienza. 


- Non ho paura di morire.

 

Sta ridendo: la bocca di lui guizza nel buio dei suoi pensieri (o è il buio della caverna?).


Quando ti ho vista, nella galleria, ho pensato che non eri cambiata affatto; che gli anni erano stati gentili con te. Neanche lo spirito è cambiato. Eppure, sarai d’accordo con me, un corpo giovane è una virtù, mentre solo gli stolti restano sempre uguali a se stessi. 
E’ passato il tempo degli eroi, Rey. Non abbiamo più l’età per fare i temerari.

- Potrei dire lo stesso di te. Sei sempre la bestia che ricordo.

Le bestie hanno la loro dignità. E il loro territorio. E non sono ospitali, come ho avuto modo di verificare io stesso. A volte, è necessario insegnare agli altri animali a rispettare i tuoi spazi: ed è precisamente quello che ho imparato a fare in questi ultimi anni. 
Devo ammettere che ti ho pensato più volte; sopravvivere da sola, nel deserto, così giovane…
A volte, ho creduto di impazzire. Di trasformarmi in te. Fortunatamente, non ho perso il mio spirito- come hai potuto notare.

- Avresti potuto venire con me. Restarmi accanto.

Una prospettiva allettante.

- Non avresti avuto bisogno di fuggire. Ti avrei protetto. Non avrebbero osato toccarti: dovevano tutto a me.


 E vivere tutta la mia vita fingendo di essere qualcosa che non sono? Essere l’esempio vivente della magnanimità della Repubblica? Oh, Rey… cos’è più disarmante, mi chiedo: la tua ingenuità o la tua presunzione? 


 

Fa freddo: la notte ha prosciugato il fuoco dal corpo del mondo. Il vento è fermo, ora, ma lei trema, i vestiti fradici incollati addosso. Riposa contro la barriera, l’unica cosa che emani una parvenza di calore, le braccia intorno al torace, il cuore più desolato e dolente di qualsiasi deserto.

Hachisis tace. Passano i minuti. Forse si è addormentato, pensa, e per distrarsi alza la testa e guarda le stelle, pallidi filamenti di iridio intrecciati in un canopo ardente a miliardi e miliardi di vite sopra la valle.

 


 Cos’hai fatto, dopo Rav’nar? 


- Mi hanno trovato e mi hanno curato. E poi c’è stato un processo.

Ah, la loro passione. Il Generale sarà stata soddisfatta.

- E’ morta prima che mi scarcerassero.

La barriera è percorsa da un fremito- niente di più di un attimo.

Un’eroina di guerra, incarcerata?

Ora è lei a sorridere; alla fine, decide di sedersi sulla banchina, le gambe incrociate a pochi centimetri dal velo d’acqua.

- Temo che le cose siano andate diversamente da come te le immagini.

Che cosa intendi?


- Non sono un’eroina di guerra. Tutto il contrario. Mi ritengono responsabile per la tua fuga.
Non sono stati in grado di provare niente, per via del fatto che mi hai ferito. Per come mi hai lasciata, sembrava improbabile che potessi fermarti, anche volendolo. Ma questo non gli ha impedito di convincersi che sono tua complice, e che sono un elemento pericoloso e inaffidabile.

Non ci sono state condanne formali, ma la mia presenza non è gradita nei principali sistemi della Federazione, e la scuola che ho fondato…


 Così è per questo che se qui. 


- Anche. Anche per questo.

Se fossi rimasto, non sarebbe accaduto nulla di tutto questo?

- No, immagino di no.

Questo mi rallegra.

- Non avevo dubbi che lo avrebbe fatto.


Rey allunga le dita verso la barriera.
La luna rotola lungo l’arco del cielo; lentamente, sta scendendo nella valle, ora è quasi al centro del lavacro e riflette il