pensare, come se stesse disfacendo il fiocco di un regalo particolarmente raffinato.

-

Poi arriva una mattina in cui Hannibal ha preparato il pasto, apparecchiato la tavola, e sta riponendo il suo grembiule piegato dentro alla borsa quando Will puntando un dito contro di esso, dice "Sai-"

Si blocca all'improvviso, sembra turbato, e si porta il caffè alle labbra. Fa qualche altro gesto verso il grembiule, a scatti. "Puoi lasciarlo," mormora contro il bordo della tazza, "qui, tipo, sotto il lavello o qualcosa del genere. Una cosa in meno da portarti dietro."

Hannibal si ferma. "Davvero."

"Sì, posso metterlo insieme alla mia biancheria." Will alza le sopracciglia. "A meno che non sia l'unico che possiedi, anche se in qualche modo ne dubito."

Hannibal quasi sussulta al pensiero che i cani potrebbero trovarlo e rovinarlo, così come hanno fatto con tutte le coperte e i tappeti di Will. Ma poi si guarda intorno e vede la casa come uno spazio vivo, che respira: i suoi vestiti sotto il lavello, la sua crescente selezione di spezie nella dispensa, la sua carne nel freezer, tutti estranei in un corpo che sta regolarmente perdendo l'abilità di espellerli.

Sorride. "Se insisti," dice.

"Be', non posso esattamente dire di stare insistendo," borbotta Will, alzando lo sguardo. I loro occhi si incontrano di nuovo sopra il bordo della tazza da caffè.
Hannibal spezza l'incantesimo con un occhiolino. Will emette un esasperato gorgoglio nel caffè, ma qualcosa cambia nel suo volto, una piccola onda di disgusto verso se stesso, e Hannibal trattiene l'impulso di inseguirla con la lingua.

-

Hannibal è più che un bravo cuoco. E' uno chef, e chiamarlo qualcosa di inferiore sarebbe un errore così imperdonabile che lui ha già ucciso qualcuno per questo.
Prepara rognoni alla diavola su un toast una mattina in cui la lezione di Will è stata cancellata, la luce passa attraverso le imposte proiettando dei raggi sulle sue nocche mentre mette in ordine le fettine. Generalmente è molto scrupoloso quando si tratta dei reni: idealmente vegetariani, astemi, e mai fumatori in qualsiasi circostanza. In rispetto a questi parametri, i reni di oggi sono eccezionali.

Li cosparge di farina e mette più burro nella padella. Hannibal con la coda dell'occhio vede che il fruscio del vapore fa sussultare leggermente Will.

Si volta mentre il burro si scioglie, sfregandosi via la farina dalle mani e appoggiandosi contro il bancone. "Colazione all'inglese." dice. "Solitamente cucinata con reni d'agnello."

"Solitamente?" Chiede Will. I suoi piedi sono appoggiati sulla sedia adiacente. Ha un cane in braccio. Tiene le unghie dei piedi molto pulite.

"Solitamente." Hannibal torna a voltarsi verso i fornelli e getta le fette nella padella. Comincia a sfrigolare.
"Oggi vitello. E' terribilmente viziato, Professor Graham."

"Non avresti dovuto, davvero," dice Will dolcemente.

Bastano solo uno o due minuti ai rognoni per friggere, ma durante quel lasso di tempo Hannibal diventa fortemente consapevole del fatto che Will lo sta guardando.
Sa che la sua meraviglia per la qualità della carne è apparente; sa che non può evitare il vistoso gesto plateale con cui taglia la baguette. Sa anche che possibilmente Will ha giustamente dedotto che il profano non ha mai potuto permettersi la possibilità di guardarlo cucinare, e così Will in tutta probabilità si sente come se stia vedendo l'amore nella sua forma cinetica, una performance privata in quello che sembra essere un teatro all'aperto.

Hannibal guarda Will con la sua visione periferica mentre appoggia il toast, spolverizzando i piatti con del prezzemolo. Gli occhi di Will sono sugli avambracci di Hannibal, sulle sue maniche arrotolate. Poi Will alza lo sguardo su di lui. Sorride.

"Grazie." Dice Will.

"Il piacere è mio," dice Hannibal asciugandosi le mani e facendo cenno a Will di dare il primo morso.

Lo fa, mormorando la sua soddisfazione con la bocca piena. I rognoni sono ancora un po' al sangue all'interno, lasciando strisce scure che si diramano sul suo labbro inferiore. Mette giù il toast per asciugarsi la bocca con un tovagliolo, e i morsi che seguono sono più misurati, concentrati.

Hannibal scioglie il nodo del suo grembiule e si siede. "C'è un po' di Madera dentro," dice.
"Puoi tenere la bottiglia, se può interessarti."

"Se cominciasse a piacermi tutto quello che piace a te, andrei in bancarotta nel giro di una settimana."

"Sono famoso per non badare a spese quando si tratta dei miei piaceri."

Will prende un secondo pezzo e quando gli da un morso i suoi occhi si chiudono palpitando, come se fosse stato brevemente trasportato in un altro mondo
Hannibal si serve di questa oppurtinità per allungarsi sul tavolo e mettersi in tasca il tovagliolo usato. Alcuni piaceri, riflette, non costano proprio nulla.

-

Non parlano mai dei pasti che consumano insieme durante le loro sessioni. A Hannibal non importa molto in ogni caso, ma mantiene una raffinata patina di distante professionalità sulla loro relazione.
Jack Crawford ha anche chiesto a Will se ha mai provato l'assolutamente miracolosa cucina di Hannibal - la sua lombata di maiale è la