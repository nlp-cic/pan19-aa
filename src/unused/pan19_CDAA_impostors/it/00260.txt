l'altro sopravvive.

Così diceva la Profezia.

Indi per cui, se voglio uccidere Voldemort, devo morire io.

Semplice come bere un bicchier d'acqua."

Harry parlò con voce bassa, quasi un sussurro, ma ciò non impedì alla sua voce di tremare leggermente mentre pronunciava le ultime parole.

Draco si accovacciò sui talloni, per guardarlo negli occhi.

E poi gli tirò un pugno.

Il moro, colto di sorpresa, perse l'equilibrio e cadde all'indietro, finendo lungo disteso a terra.

"Sei impazzito, Malfoy?!

Ma che ti ha preso?!" strillò, massaggiandosi la mascella.

Draco aveva ancora il braccio alzato e le dita strette, i capelli a nascondere la sua espressione.

"Maledetto egoista" sibilò tra i denti "come osi dire a cuor leggero una cosa simile?

Ti rendi anche solo minimamente conto di quello che comporterebbe una simile eventualità?"

Harry si tirò di nuovo a sedere, confuso.

"Non hai sentito quel che ho detto poco fa, Potter?

Ho detto che non voglio che ci lasci la pelle.

La verità è che sei una piattola, una spina nel fianco, una mosca fastidiosa che mi molesta dal primo anno di scuola...ma ormai sono abituato ad averti intorno, non me lo so immaginare un futuro in cui non ci sei e non ti posso tormentare."

Il biondo aveva parlato con una semplicità disarmante, ed Harry si trovò a chiedersi se se lo fosse preparato, quel discorso.

Draco gli si avvicinò ancora e gli mise una mano sulla spalla.

"Non andare, Harry.

Per favore."

Quello che accadde poco dopo, nessuno avrebbe potuto prevederlo, probabilmente neanche i due diretti interessati.

Fu un attimo.

Draco si chinò su Harry, massaggiandogli appena la nuca, ed Harry inarcò il collo all'indietro incrociando il suo sguardo.

E poi successe.

Qualcosa dentro di loro scattò, come una serratura che è rimasta chiusa da tempo immemorabile in attesa della giusta chiave per aprirla.

Si fissarono, e capirono.

Capirono perché, entrando in una stanza, si cercavano l'un l'altro.

Perché non erano mai stati in grado d'ignorarsi, e perché, anche quando avevano cose più importanti da fare, bastava una parola dell'altro per far dimenticare loro qualsiasi altra cosa che non fosse lui.

Si erano cercati così tanto, come due completi idioti, senza riuscire a vedersi.

Avevano dovuto cadere, per scoprire che si stavano correndo incontro.

Draco chiuse gli occhi, avvicinando il proprio viso a quello di Harry.

Erano così vicini che il moro poteva sentire il respiro caldo del compagno sulla guancia.

Proprio quando il contatto era imminente, gli tornarono alla mente tutte le persone che gli volevano bene, che avevano creduto in lui e rischiato la propria vita.

Il volto di Ron e quello di Hermione gli si presentarono prepotentemente davanti agli occhi.

'Ti seguiremo, Harry, fino in capo al mondo, se è necessario.'

'Non sei solo, amico.'

Spalancò gli occhi e spinse Draco lontano da sé.

"Mi spiace, ma non posso.

Questa guerra, la battaglia, Voldemort e il resto, non riguardano solo me.

Ci sono persone che sono morte, per permettermi di arrivare a questo punto, e ci sono persone che morirebbero per me."

Draco ghignò.

"Morirebbero per te, ma non tentano di impedirti di morire per loro.

E' una contraddizione."

Harry sospirò.

"Scusami.

Credimi, so che me ne pentirò per sempre, ma...magari in un'altra vita, Draco."

Il biondo incrociò le braccia.

"Se questo è davvero quello che vuoi."

Harry annuì, alzandosi e lisciandosi i pantaloni.

"E' quello che voglio" rispose, sapendo di star pronunciando la balla più grossa della propria vita.

"E ora scusami, ma devo andare a svegliare gli altri.

Oggi sarà una giornata campale.

E...Draco?"

Draco lo fissò, in attesa.

"Vattene, prima che ti trovino qui.

Abbiamo una missione e tu saresti d'intralcio."

Non voglio che ti succeda niente, maledizione, pensò.

Gli occhi grigi di Draco sembrarono sondargli l'anima per un attimo, prima di tornare ad assumere la loro normale freddezza.

Il biondo allungò una mano per accarezzargli una guancia, ma si fermò a mezz'aria e si limitò a scostargli la frangia dalla fronte.

"I tuoi capelli fanno sempre più schifo, Potter, sembrano un nido di merlo.

Ricordami di prestarti un po' di balsamo, la prossima volta."

Sì, pensò Harry mentre gli voltava le spalle e tornava verso il castello, la prossima volta.

******************

Si era aspettato di trovare tutti già in piedi e i preparativi per la partenza già iniziati, ma quando entrò nell'atrio il silenzio che aveva lasciato lo accolse di nuovo, facendogli capire che non era poi passato molto da quando era uscito.

Si incamminò nel corridoio, diretto alla Sala Grande, quando delle voci concitate lo attirarono in un'aula poco distante.

"In prima linea?!

Oh no, Ronald Weasley, credo proprio che tu ti sia bevuto quel poco cervello che avevi.

TU non sarai affatto in prima linea."

"E cosa vorresti fare?

Andarci tu in prima linea?

Sei una ragazza, santo cielo!"

"