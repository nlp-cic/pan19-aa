. La scuola di certo non si prodiga per i suoi studenti.
Nasconde il capo fra le mani, prima di essere preso di sorpresa da una voce annoiata: «Non sei dalla parte sbagliata del campo, Styles?».
Lascia scivolare lentamente le mani dal viso e si volta verso il luogo da cui ha sentito provenire la voce e– rimane paralizzato. Si alza in piedi per avvicinarglisi perché pensa che la vista gli stia giocando un brutto scherzo, ma no.
Con una sigaretta che a intervalli regolari porta alle labbra e le unghie laccate di nero, i capelli sistemati in un ciuffo lungo quasi a coprire gli occhi chiari cerchiati di scuro – sa che non è la stessa cosa che usa Zayn, perché il suo nero è più 'morbido', mentre questo pare freddo e affilato – i vestiti scuri e le braccia piene di tatuaggi...
Quello appoggiato alla ringhiera, davanti a lui, è davvero Louis. Muove ancora un passo, indeciso. «Louis?» emette un debole sussurro contro la sua volontà. L'altro sgrana gli occhi preso in contropiede, ma si riprende subito: «Da quando in qua siamo passati ai nomi?» sbuffa, rilasciando deboli volute di fumo grigiastro.
Si schiarisce la gola, imbarazzato: «Uhm».
Louis getta il mozzicone a terra e striscia la suola delle Vans sdrucite per spegnerlo. «Uhm? Sei sempre così eloquente, Styles» lo prende in giro, afferrando un paio di Ray-Ban Wayfarers che Harry non aveva notato essere appigliati al colletto della sua t-shirt e posandoli sul ponte del naso.
Si stravacca sulle gradinate, quasi stendendosi e godendosi i raggi di sole sul viso, mentre Harry non può fare a meno di rimanere impotente in piedi, senza dire una parola.
«Allora? Non sei dalla parte sbagliata del campo? Qua dove si siedono i comuni mortali?» Louis si volta leggermente verso di lui ed alza gli occhiali, tirando indietro i capelli ed esponendo maggiormente gli zigomi affilati. Lo pondera per un paio di secondi, notando la sua incapacità di spiccicare parola: «Devo quindi supporre che sia vera, la storia 'tutto muscoli, niente cervello' ?»
Harry assume uno strano cipiglio, osservandolo profondamente: «Tu–» fa per muoversi verso di lui, ma poi cambia idea e si frena sul posto «Tu pensi davvero che io sia uno stronzo del genere? » ignora la parte in cui Louis lo ha praticamente chiamato stupido e si concentra su quella precedente.
«Farei davvero sentire qualcuno inferiore? Io– Sono, uno stronzo del genere?» si domanda ad alta voce, con ancora il viso corrucciato. Desidera essere una brava persona, in ogni dimensione possibile.
Louis lo guarda con gli occhi assottigliati, mugugnando qualcosa fra i denti, pensieroso.
«Dovresti davvero andare, Styles. Nessuna partita di basket può iniziare senza il suo playmaker» rimette gli occhiali e si alza per andarsene.
«Guarderai la partita?» non riesce a frenare la lingua Harry, quando il liscio ormai gli da già le spalle.
Louis si stoppa un attimo, prima di riprendere a camminare.
Quando il debole clangore dei suoi  passi si è ormai allontanato, si decide ad incamminarsi verso gli spogliatoi. Grazie alle – poche – informazioni che è riuscito ad ottenere da Louis, suppone che sia quello che deve fare.
 
«Harry! Finalmente sei qua! L'altra squadra è già arrivata».
Appena entra nello spogliatoio puzzolente sente un braccio circondargli le spalle e qualcuno guidarlo verso quello che apparentemente deve essere il suo borsone. Azzarda un'occhiata obliqua e tira un sospiro di sollievo: «Mi dispiace per il ritardo, Liam».
«Tutto a posto» scrolla le spalle «Ma che stavi facendo? A un certo punto mi sei scomparso da sotto al naso!».
Harry prende a sfilarsi lentamente la tuta per entrare poi nella divisa verde e bianca.
«Io– Stavo parlando con Louis, penso?» si tira indietro i capelli con una fascetta e indossa dei polsini bianchi.
«Louis– Intendi dire Tomlinson?» gli domanda Liam, mentre ha un ginocchio piegato per allacciarsi le scarpe «Hai finalmente deciso di superare quella imbarazzante fase dove continuate a chiamarvi per cognome senza mai dirvi davvero qualcosa, solo perché tu sei troppo spaventato da confessare la tua super-iper-mega-cotta?». Harry boccheggia per qualche secondo: «Io– Cosa?».
Liam si raddrizza e sbuffa: «Andiamo, non vorrai mica ricominciare questa discussione? Pensavo avessimo già raggiunto una conclusione».
«Capitano, andiamo!» sente qualcuno battergli una manata amichevole sulla spalla e ripete stupidamente: «Capitano?». Lui non è nemmeno sicuro di sapere giocare a pallacanestro, figuriamoci.
Mentre camminano verso il campo trattiene Liam per un gomito: «Liam?»
«Dimmi»
«Io– Io sono uno stronzo?» domanda tristemente, osservandolo dritto negli occhi. Liam gli sorride con affetto: «Harry, tu sei la persona con il cuore più buono che io abbia mai incontrato in vita mia. E lo saprebbe anche Louis, se tu gli mostrassi il vero te».
 
Una volta in campo, le cose si fanno molto veloci. Non ha idea di come succeda, ma non appena tocca la palla pesante, improvvisamente sa cosa deve fare, sa come deve muoversi e sa cosa dire ai suoi compagni di squadra.
E, ovviamente, vincono