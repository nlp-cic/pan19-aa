e mal di testa, lo strazio simile ad una lama conficcata nel cranio.

“Ti prego” balbetta tra le convulsioni, la gola bruciante, senza sapere più quello che dice. Se Ramsay se lo lasciasse scivolare di dosso, se lo spingesse via, collasserebbe di nuovo ad agitarsi sul pavimento. “Ti prego.”

Sciocco, sciocco! Ma è così disperato. È come avere un bolo zuppo di pianto sulla lingua, senza riuscire a sputare né ad ingoiare. Adesso ricorda di aver gridato. Ha supplicato in ogni modo, ha fatto tutto quello che credeva Ramsay volesse


('Giurami, Reek... Giuramelo e sarò clemente con te. Lo giuri? E speri che io ti creda? Che bugiardo. Penso proprio che mi prenderò anche l'altra per le tue menzogne...')


ma a Ramsay il suo tutto non è bastato per giorni, finché non ha deciso di tagliare via. Sembrano mesi in quella cella e con quel fuoco e con le gambe scuoiate, e ora il dolore è rimasto, uguale a prima, peggiore, non vuole andarsene – non se ne andrà finché Ramsay non lo ucciderà, e Ramsay non lo ucciderà mai.

“Misericordia? È questo che vuoi?” La faccia di Ramsay è gonfia e arrossata sopra di lui, i lunghi capelli giù dalle spalle, le iridi scintillanti ai bagliori delle torce, e quelle labbra come bachi in ammollo alla distanza di un bacio. Alle sue spalle, in alto, il soffitto è tenebra. “L'hai già ottenuta. Hai ottenuto tutta la misericordia che meriti. Ma lo sapevamo, no, Reek? Tu hai il gusto per il tradimento.”

Ha ragione, sussurra una voce dentro di lui. Reek, Reek, fa rima con sneak.

Theon scivola un po' di più nella sua stretta. Gli viene quasi da ridere, tutto quel battere di denti e quel martellare di monconi freschi freschi e un continuo accavallarsi di nervi, e Ramsay e la sua misericordia – fa quasi ridere. Ma la risata esce in singhiozzi.

(È stato un sogno. Se chiude gli occhi può ancora raggiungerlo, laggiù in fondo nel buio che è luce, il bianco della neve accecante).

“Hai pensato di tradirmi anche quando avevi il pugnale, vero? La notte delle mie nozze con la giovane Arya...” La dolcezza è fasulla nel tono di Ramsay; sotto qualcosa punge, crepita senza controllo tanto da far vibrar la voce. Theon conosce quel tono. “Te lo leggevo in faccia, Reek. Sai che non puoi nascondermi niente. E ora sai anche che cosa ti aspettava se ci avessi provato. Hai solo ritardato un po' i tempi.”

Il respiro di Ramsay è pesante sul suo volto, quasi faticoso. Il suo alito sa di arrosto e di vino aromatizzato, un miscuglio da far salire la fame o il vomito. Quando Theon solleva le palpebre vede Ramsay, quando inala è l'odore di Ramsay, e quel suo universo grande appena una capocchia di spillo, tutto dolore e brividi, è Ramsay.

Sono le sue dita dai calli ammorbiditi a toccargli le labbra fessurate dalla sete, a schiudergliele ancora un po'. “E bisognerà tagliare via anche queste. Te l'ho promesso, ed io mantengo le mie promesse.”

Le dita scivolano via, sostituite dalla sua bocca calda, dal suo torace addosso. Sono carne e sangue e vino e velluto e pelle e denti, e Theon ne viene sepolto. Non cerca di ribellarsi. Come quelle prede in agonia col ventre strappato all'aria mentre muso e zanne di belve si fanno largo tra le loro interiora, che si rassegnano con gli occhi esausti e le membra placide, nemmeno il fiato per chiamar la morte.

Quando si scosta, Ramsay ansima e nei suoi occhi si agita un riflesso di fiamma che sa di follia. Sudore gli scintilla in fronte. “Rapire la lady mia sposa, nasconderti nell'esercito nemico... ma in questi giorni sei stato un buon passatempo, più del falso cantore e delle sue puttane. Qui non c'è nulla da fare, a parte aspettare...” La voce s'incrina, come in un brivido. Il brivido scuote anche Theon tra le sue braccia, sferrandogli fitte dai monconi al torso. È una cosa inaspettata, che tramuta il sorriso di Ramsay in una smorfia. Com'è nata, l'impressione svanisce, e le labbra s'allargano nell'ennesima parodia di un sorriso. “Hai sanguinato come un maiale. Potevi morire, sai.” Ride. “Potresti ancora, in verità, ma mi hai molto addolorato... e dovresti saperlo, il dolore mi rende furioso.”

Theon trema. Tutto torna con quella frase, tutto, se mai se n'è andato.

(C'è Kyra con le chiavi, le sue grida non più umane e il rosso cupo dei muscoli viscidi alla luce del sole, quando un volto smette di essere un volto e un corpo un corpo e una persona smette di essere una persona e i nomi non hanno più nessun significato; ci sono la pietra che graffia le ginocchia quando non può fare altro che cercare di nascondersi, sangue e lividi tra le cosce e la stretta che gli afferra scalpo e fianchi; ma soprattutto c'è il modo in cui la carne marcisce verde all'aria e tutta