fumare in terrazzo anche in pieno inverno – la casa era diventata una ciminiera a detta sua – era giunto alla geniale idea.
- Dimmi, se è il nostro matrimonio – aveva esordito una sera, mentre lo Spagnolo guardava un qualche telefilm di cui a lui proprio non importava – dobbiamo essere noi al centro dell'attenzione, no? - aveva aspettato un cenno affermativo dell'altro prima di proseguire – Vorresti allora avere Gilbert come testimone? Che sai cercherà di rubarti la scena, e sai che cercherà di farlo lo stesso, quindi potresti anche non invitarlo. Anzi, a me faresti un favore enorme.
Antonio lo aveva guardato confuso, perdendo ad un certo punto il filo del discorso: - Dove vuoi arrivare...?
- Scegli Francis come testimone.
E così, sotto consiglio del fidanzato aveva affidato all'albino l'organizzazione della sua festa di addio al celibato. Una serata di cui Lovino non avrebbe mai dovuto conoscere i particolari, altrimenti avrebbe rischiato di venir appeso per i testicoli davanti a tutti gli invitati, e non era il caso.
Ancora si chiedeva come erano riusciti ad essere addirittura in anticipo davanti al Municipio.
Ed era nervoso. Nervoso da morire.
Aveva passato la vigilia del matrimonio nella camera d'albergo di Francis, assieme a quest'ultimo e Gilbert. Vi erano arrivati a solo Dio sa che ora di notte, svegliando probabilmente l'intero piano con i loro schiamazzi.
Francis era stato un bravo testimone e aveva posizionato diverse sveglie, riuscendo così a farli alzare ad un'ora decente. Aveva lasciato che il Francese gli sistemasse i vestiti e i capelli, mentre questi squittiva come una ragazzina e il Tedesco si lamentava perché non era al centro dell'attenzione. Ogni tanto si chiedeva davvero come potesse andare d'accordo con quei due.
Però doveva ringraziare Francis se Lovino, vedendolo quella mattina, lo aveva guardato pieno di stupore. Mentre lui, beh, lui non aveva avuto alcun dubbio sul fatto che Lovino sarebbe stato perfetto nel suo completo beige. Era splendido nonostante l'evidente imbarazzo sul suo viso, mentre il più giovane dei Vargas gli porgeva il bouquet rosso e bianco, che Lovino all'inizio non voleva assolutamente avere, reputandolo una cosa da donne. Ma le insistenze di Feliciano – che voleva assolutamente essere quello a prendere il bouquet – alla fine lo avevano fatto cedere.
Nella sua lunga vita aveva presenziato a molti matrimoni, ma non aveva mai visto “una sposa” così bella. Non lo diceva solo perché era di parte, anche Francis aveva espresso fin troppo apprezzamento.
- Che avete da fissare, bastardi? - aveva esordito l'Italiano ancora prima di augurare il buongiorno.
- Oh, mon cher, tu es si beaux aujourd'hui!
- Tan lindo! - Antonio ignorò completamente il proprio testimone, mentre in un paio di falcate raggiungeva l'Italiano e gli prendeva una mano. Oh, era davvero felice in quel momento. Nel giro di poco avrebbe finalmente sposato Lovino. Non desiderava altro. Anche perché questa loro unione non sarebbe stata alcun affare di Stato. Era una cosa riguardava solo loro due, era solo il coronamento del suo sogno. Del loro sogno.
- Ma finitela! - ringhiò imbarazzato. Lo sapeva che era meglio se si sposavano in gran segreto. Magari a Las Vegas, dove non ti chiedevano assolutamente nulla e nessuno ti conosceva. Qui invece doveva sopportare suo fratello, il fidanzato del fratello, gli amici del proprio fidanzato e tutti gli invitati.
Ma – perché un ma c'era sempre – vedere il viso di Antonio così raggiante, gli scaldava il cuore. Certo, non glielo avrebbe mai ammesso, ma vederlo felice rendeva felice anche lui, e quasi riusciva a sopportare tutti gli invitati.
Oppure lo rendeva felice lo sguardo pieno di adorazione che Antonio riservava soltanto a lui? Che uomo stupido che si era trovato. Tra tutti gli Stati che c'erano, aveva scelto proprio lui. Ancora si chiedeva come fosse possibile, ma ne era felice. Ed era felice, perché nonostante il suo carattere così difficile, Antonio non lo aveva mai abbandonato veramente.
- Dai, entriamo e facciamola finita con 'sta cosa! - aveva ringhiato ancora, sicuro che le sue guance fossero rosse come la cravatta dello Spagnolo. Quello stupido doveva smetterla di guardarlo con quello sguardo ebete, dicasi anche innamorato.
***
Avrebbe tanto voluto ignorare le occhiate che riceveva dallo Spagnolo e concentrarsi solo ed unicamente su ciò che stava dicendo loro l'Ufficiale di Stato Civile, ma davvero non era possibile.
Con la coda dell'occhio notava il sorriso dipinto sulle labbra di Antonio. Avrebbe voluto tirargli quantomeno un pugno, ma riuscì a trattenersi in qualche modo.
Era anche in qualche modo imbarazzato dalla gremita stanza in cui si trovavano. Tutti gli invitati volevano essere presenti, non solo i loro testimoni, mentre pronunciavano quei sì.
Avevano paura che sarebbe scappato oppure che avrebbe risposto no?
Beh, in quel caso doveva proprio deluderli tutti, perché davvero, per una volta, non aveva intenzione di scappare. Anche se la tentazione c'era.
Non gli piaceva essere così tanto al centro dell'attenzione, non gli era mai piaciuto, anche se doveva solo pazientare un altro po', e poi quella cerimonia si sarebbe conclusa.
E poi avrebbe molto volentieri