dei mocciosi.” Levi aveva appoggiato due tazze piene di tè bollente sulla scrivania di Erwin, e poi si era seduto su di essa.

“Jaeger viene per vedere te.”

“Ma finiscila. Non sarai ancora geloso?” Levi aveva sbuffato, portandosi alle labbra la tazza.

“Non lo sono mai stato. Ho solo espresso un dato di fatto.” Il biondo aveva sorriso, appoggiando la lettera di Jean sulla scrivania, e prendendo in mano la tazza a sua volta. “Domani vengono Hanji e Moblit, ricordi?”

“Purtroppo. Ho già mal di testa.”

Erwin aveva sorriso, gustandosi il sapore dolciastro della bevanda e osservando il compagno che per tanti anni era rimasto al suo fianco.

 

Sfida: Eruri Week 2014Prompt: Day 5: Distance/SeparationFandom: Shingeki no KyojinPersonaggi: Erwin Smith, Levi Ackerman Pair: Erwin/LeviNumero capitoli: 5/8Generi: slice of lifeAvvertimenti: shonen ai, canon verseRating: verdeNumero parole: 180

Levi era il soldato di cui Erwin si fidava di più. Nonostante un inizio fin troppo burrascoso, il comandante della Legione Esplorativa sapeva di poter affidare anche la propria vita al suo sottoposto. Sapeva benissimo che Levi avrebbe sempre obbedito ai suoi ordini, senza protestare anche quando le sue scelte sembravano – e probabilmente erano – discutibili.

Per Erwin, sapere che Levi gli aveva silenziosamente giurato fedeltà, rendeva tutti i suoi piani molto più semplici. Più realizzabili. Non sembravano più soltanto dei sogni ambiziosi.

Che si trattasse di sterminare i titani o rovesciare la monarchia, poco importava. Erwin sapeva che Levi sarebbe sempre stato dalla sua parte.

Proprio come stava succedendo in quel momento, mentre all'apparenza stavano combattendo due battaglie diverse, ognuno per salvare la propria vita. Ma Erwin sapeva, mentre stavano giungendo tutte quelle notizie sui ribelli della Legione, che Levi stava solo portando avanti il suo piano. Che poteva tranquillamente lasciare tutto nelle sue mani. Che qualsiasi cosa fosse successa, Levi non avrebbe mai tradito la sua fiducia.Anche se erano distanti e senza poter comunicare in alcun modo.

Soltanto avendo speranza.

 

Sfida: Eruri Week 2014Prompt: Day 6: ReunionFandom: Shingeki no KyojinPersonaggi: Erwin Smith, Levi Ackerman Pair: Erwin/LeviNumero capitoli: 6/8Generi: slife of life, sentimentaleAvvertimenti: spoiler...?, shonen aiRating: verdeNumero parole: 270

“Da che razza di fogna sei stato sputato prima di venire qui?”

Levi gli si era avvicinato, attendendo il momento in cui Erwin sarebbe finalmente rimasto da solo. Il comandante aveva urlato ordini a destra e sinistra non appena era arrivato alla Cappella dei Reiss. Aveva dato subito ordine di soccorrere i feriti. Prima fra tutti Hanji, lasciata alle amorevoli cure di un preoccupatissimo Moblit. Di Eren si era occupato Levi personalmente, ma viste le sue abilità di shifter, era stato lasciato in mano ad Armin.

“Sono felice anch'io di vederti, Levi.”

Erwin aveva sorriso, voltandosi verso il caporale. Era sul serio sollevato di vederlo stare bene. Era felice anche per la riuscita della missione.

Ma soprattutto era felice di vedere Levi stare bene. Con qualche graffio qua e là, ma stava bene. Erano riusciti a salvare Eren. Erano riusciti a riprendersi Historia.

“Cosa cazzo ti è successo? Mi è giunta voce che stavano per farti penzolare.”

Il biondo aveva annuito, non togliendogli gli occhi di dosso neppure per un istante.

“Mi sono salvato per un soffio, anche stavolta. E siamo riusciti a liberarci del finto re.”

“Anche di tutti quei porci che gli stavano attorno?”

“Anche di loro, si.”

“Magnifico, ora puoi goderti la pensione.”

Levi aveva mosso un passo verso di lui, lentamente.

“Non sono ancora così vecchio, Levi.”

“No, ma ora potremmo anche ritirarci.”

Non aveva aspettato oltre. Non gli importava assolutamente di chi li potesse vedere, di cosa potessero pensare gli altri.

Erwin era vivo. Malconcio, messo peggio di lui, ma vivo. Era in piedi davanti a lui e lui non aveva aspettato oltre prima di gettargli le braccia attorno al collo, costringendolo così ad abbassarsi, per poterlo baciare.

 

Sfida: Eruri Week 2014Prompt: Day 7: Future Fandom: Shingeki no KyojinPersonaggi: Erwin Smith, Levi Ackerman Pair: Erwin/LeviNumero capitoli: 7/8Generi: slice of life, sentimentale, parlare del futuro mi da speranza per la loro sorteAvvertimenti: shonen ai, canon verseRating: gialloNumero parole: 497

Levi si era messo seduto sul letto che aveva appena condiviso con Erwin. Il lenzuolo gli cingeva delicatamente i fianchi e i suoi occhi erano incollati sul corpo perfetto dell'uomo che aveva accanto. Lo conosceva fin troppo bene, ma non riusciva a non studiare con attenzione ogni curva dei suoi muscoli, ogni più piccola cicatrice, ogni segno lasciato da quelle cinghie che indossavano fin troppo spesso.

“A cosa pensi?”

La bassa e profonda voce di Erwin lo aveva distratto, costringendolo ad interrompere la sua contemplazione.

“Mi stupivo del fatto che i titani non siano mai riusciti a mangiarti. Se lo avessero fatto, avrei avuto un'ottima motivazione per andarmene dalla Legione.”

“Non avresti cercato di vendicare la mia morte?”

Erwin lo guardava e sorrideva. Sapeva che nonostante le sue parole, Levi non se ne sarebbe mai andato. Anche solo perché aveva fin