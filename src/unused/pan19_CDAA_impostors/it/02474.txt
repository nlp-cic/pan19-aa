’erede al trono si addormentava; avevano provato le stalle, le cucine e la rimessa, perché al principe piaceva parlare con la servitù quando suo padre doveva tornare da un lungo viaggio. Avevano provato a cercarlo anche negli ampi giardini del castello, ma senza alcun successo. Dopo aver abbandonato i luoghi preferiti del principe, avevano iniziato a cercare nel palazzo da cima a fondo. Ancora senza successo.

~~~

«Ci siamo allontanati abbastanza.»

Un ragazzo dai capelli color cioccolato smontò dal cavallo nero quando fu vicino al piccolo corso d’acqua che splendeva sotto la luce intesa del sole. Con un sorriso, lasciò che il cavallo si abbeverasse accanto al suo compagno di viaggio dal manto bianco candido.

«Avreste dovuto avvisare la servitù che uscivate per un’escursione nelle campagne.» disse al giovane biondo che era sceso dalla cavalcatura bianca, con un piccolo ghigno divertito. «O permettere almeno alle guardie di avvisarli che siete al sicuro. Ho trovato particolarmente malvagio ordinare loro di non dire nulla, Vostra Altezza.»

La finta ramanzina strappò uno sbuffo al biondo; uno sbuffo che sembrava vagamente una risata trattenuta. Il principe prese un cestino di vimini attaccato alla sella con il pranzo per lui e il cavaliere che lo aveva accompagnato fino a quel ruscello.

«Lo sai benissimo che sarebbero subito corsi qui per riportarmi indietro.» disse mentre si avvicinava ad un albero per cercare un po’ di ombra e stendere il telo su cui avrebbero mangiato. «E quante volte devo dirti non chiamarmi così quando siamo da soli? Non hai motivo di mantenere tutta questa formalità, Eren.»

In risposta ricevette un semplice sorriso, un po’ titubante, mentre Eren si guardava intorno alla ricerca di possibili occhi indiscreti. Lo faceva ogni volta che lui e Armin rimanevano da soli; succedeva ormai da un anno, soprattutto durante i viaggi del padre in qualche regno confinante. Eren era solo il figlio di un cavaliere che aveva giurato fedeltà al padre di Armin; anche lui aveva fatto lo stesso e come primo incarico gli era stata affidata la protezione del principe in assenza del Re.

Quando fu sicuro che non ci fosse nessuno in giro, il sorriso Eren divenne più luminoso e sicuro; si avvicinò con passo sicuro al principe e lo abbracciò con forza. Il cavaliere adorava stringere fra le sue braccia il principe; che fosse per proteggerlo o per un semplice gesto d’affetto, non poteva fare a meno di stringerlo a sé.

«Lo sai perché lo faccio, Armin.» mormorò contro ai suoi capelli, mentre gli accarezzava lentamente la schiena quando Armin iniziava a ricambiare l’abbraccio. «Rischierei di essere allontanato da te, che è la cosa peggiore che possono farmi. E poi ci sarebbero tutte le accuse di essere posseduto dal demonio o di provare ad irretire il loro innocente principe con riti immondi e malefici.»

La stretta di Armin si fece più forte intorno alla vita del cavaliere. Era contento che avesse deciso di indossare semplicemente degli abiti normali per coprire delle protezioni di cuoio, permettendogli così di sentire di più il calore del suo corpo.

«Lo so cosa stiamo rischiando, Eren.» rispose il più basso, alzando gli occhi azzurri verso quelli verde acqua di Eren. Sul volto del cavaliere non c’era nessuna emozione spiacevole; esisteva la semplice felicità di avere Armin fra le braccia, com’era successo quella notte nella sua stanza. Non gli piaceva fare le cose di nascosto, ma sapeva benissimo cosa comportava una storia fra di loro: erano due uomini che appartenevano anche a classi sociali differenti. Se solo fossero nati in un mondo dove il loro amore non sarebbe stato etichettato come qualcosa di immondo, dove potevano stare insieme anche appartenendo a classi sociali differenti.

«Tu non rischierai mai niente, Armin… Mio principe, mio amore… » mormorò piano, accarezzandogli il volto chiaro che si stava lentamente colorando di un tenue rossore come succedeva ogni volta che usava nomignoli pieni di dolcezza per lui. «Anche se tu dovessi dire che mi ami, che hai fatto tutto di tua spontanea volontà, non riceverai alcuna punizione. Sei il principe. Nessuno può farti del male.»

La tranquillità con cui disse quella parole lasciò il principe spiazzato. Era incredibile vedere come Eren fosse disposto a sacrificare sé stesso per il bene di Armin, anche se significava ferirsi da solo. O peggio.

«Finché non ci scopriranno, però, non dobbiamo preoccuparci di niente.» aggiunse alla fine, sorridendo di più. Il sorriso di Eren riuscì a far tranquillizzare Armin, ma non del tutto.

Dopo un leggero bacio, di quelli veloci che ne chiedevano altri, si sedettero sulla coperta stesa da Armin ed iniziarono a mangiare quel pranzo al sacco che avevano trafugato dalle cucine quando nessuno di loro stava prestando attenzione.

I due giovani rimasero seduti, spalla contro spalla, per qualche ora, osservano i cavalli brucare l’erba placidamente e il sole brillare sopra le loro teste. Si scambiavano sempre dei baci leggeri, sorridendosi a vicenda, felici in quel loro piccolo paradiso che ormai era diventato il loro nascondiglio segreto.

«Mio padre porterà con sé quella che dovrà diventare la mia futura moglie.» mormorò Armin, giocando con le loro dita intrecciate mentre teneva lo sguardo fisso nel vuoto. «Rimarrai anche in quel caso? Staremo lo stesso insieme?» domandò con voce titubante, preoccupato per quello che