il Vulcaniano si voltò ed uscì dalla stanza, con la scatola salda tra le mani e la mente concentrata sugli imminenti esperimenti.

La porta si richiuse dietro la figura alta e snella del Vulcaniano.
Kirk rimase pietrificato in quella posizione per qualche minuto, assorto nei suoi pensieri. Dentro la sua testa la scena si ripeteva a rallentatore, soffermandosi più a lungo nel momento esatto in cui le loro labbra avevano iniziato a sfiorarsi. Un calore improvviso si fece largo sulle sue e il Capitano portò la mano destra ad accarezzarle: per quanto dolcemente muovesse le sue dita e con la lingua si inumidisse la bocca, non riusciva a cancellare la sensazione di quel contatto. Aveva baciato molte donne in passato; aveva adorato le loro labbra, dalle più fine e rosa, a quelle rosse e carnose. Eppure non aveva mai provato questo gusto, non aveva mai assaggiato questo sapore, non aveva mai sentito sulle sue labbra una tale morbidezza. Per quanto si sforzasse, non riusciva a ricordare un bacio più intenso. Per quanto si sforzasse, non riusciva a ricordare nessun altro bacio.
Con la mente annebbiata da queste immagini, si diresse verso il bagno, sperando che una doccia fredda riuscisse a schiarirgli le idee.

 
Erano passate ormai più di tre ore dall'accaduto. 
Spock ritornò al suo alloggio, si sedette e appoggiò lo stereo sulla scrivania davanti a sé. Con le dita incrociate, puntò gli occhi su quell'oggetto e rimase lì a fissarlo. Aveva passato gli ultimi duecentotredici minuti ad analizzare i circuiti e i meccanismi, scoprendone infine il funzionamento. Fortunatamente non c'erano conseguenze negative: gli effetti erano momentanei ed il cervello non subiva alcun danno. Questo, per lo meno, è ciò che secondo i suoi esperimenti e studi sarebbe dovuto accadere. Eppure Spock avvertiva ancora delle sensazioni strane; faceva più fatica del solito a controllare le reazioni del suo corpo, la temperatura della stanza sembrava essere stranamente più alta di due gradi. E neppure la sua mente ne era immune. I suoi pensieri solitamente ordinati e organizzati si mescolavano ai ricordi, le sensazioni di quel momento si facevano largo con la forza; e la sua logica tentava di trovare le risposte alle domande che si affollavano, a capire il perchè del calore e dei brividi, della gola secca e del sudore. Ma non ne trovò. 
Spock quindi si coricò, sperando, contro la sua natura vulcaniana, che il detto umano “la notte porta consiglio” avesse qualche fondamento.

 
La giornata era passata velocemente, senza ordini speciali da parte della flotta o pericolosi pianeti da esplorare. Ovviamente non mancò un attacco da parte dei Klingon, ma l'Enterprise riuscì a neutralizzarli senza fatica.
Il Capitano stava seduto comodamente sulla sua poltrona in plancia, osservando le stelle slittare via veloci dallo schermo. Ogni tanto la sua testa non poteva fare a meno di voltarsi verso destra, scrutando con gli occhi i movimenti del suo Ufficiale Scientifico, chino sul visore ad analizzare chissà che cosa in mezzo allo spazio profondo; ma subito ritornava a guardare il vuoto di fronte a sé, conscio che altrimenti sarebbe stato alquanto difficile controllare i suoi pensieri. Ciò che aveva dovuto sopportare quella notte gli era bastato: sul suo volto si notavano le occhiaie profonde, segno del poco riposo. Numerose volte si era svegliato di colpo, sudato e accalorato: nella sua mente ronzava ancora il vago ricordo di un sogno ormai quasi svanito, richiamato alla memoria solo da qualche oscura immagine e dalle risposte del suo fisico. Ringraziò che gli occhi di tutti i suoi ufficiali fossero rivolti alle loro mansioni e benedisse la sua mania di tenere le gambe incrociate.
Mentre era intento a rievocare le sue fantasie notturne, un membro dell'equipaggio gli si avvicinò, come di abitudine, e rimase in piedi accanto alla poltrona, eretto. Quando il Capitano si risvegliò e volse verso di lui lo sguardo, smise per un attimo di respirare.
«Signor Spock» gli parlò con un tono sorpreso che nascondeva un filo di timore «deve dirmi qualcosa?»
«Capitano, mi sembra stanco. Non sono previste missioni per le prossime ventiquattr'ore. Le consiglio di riposarsi. Inoltre, il suo turno è finito.»
«Finito? Di già?»
Spock lo fissò con sguardo interrogativo «E da circa diciassette minuti.»
Kirk rimase basito dalla sua mancanza di concentrazione. Si era talmente assorto nei suoi pensieri da non essersi nemmeno accorto dello scorrere del tempo. I rumori e le luci delle console di comando lo avevano stregato. Cominciava ad arrabbiarsi con se stesso: in questi ultimi due giorni la sua forza di volontà si era indebolita e non riusciva più a controllarsi. Ma di colpo si rallegrò, notando la precisione con cui, invece, il suo Primo Ufficiale aveva calcolato fino all'ultimo secondo la sua presenza.
«Penso, allora, che mi ritirerò nel mio alloggio.» disse alzandosi «Spock, a lei il comando. Mi avvisi qualsiasi cosa accada.»
«Ricevuto.» affermò il Vulcaniano «Capitano?» lo chiamò, mentre questo si dirigeva al turboascensore.
«Mi dica.»
Spock gli si avvicinò e continuò «La disturbo se vengo da lei finito il turno? Credo di aver capito cos'è succeso ieri.» affermò, abbassando il volume della voce.
«Oh, ehm... sì, certo. Lei non disrturba mai.» gli rispose impacciato sfoggiando