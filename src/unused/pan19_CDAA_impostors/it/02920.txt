questo non aveva alcun dubbio. «Ciao» esordì il ragazzo - Dean, giusto?- dopo un silenzio che definire imbarazzante non sarebbe che un pallido eufemismo. «Castiel Novak, vero? Avevo la tua posta la settimana scorsa.» Castiel annuì lentamente, come se ignorasse il suono che la propria voce potesse assumere in una situazione simile, e ispirò profondamente, in attesa. Sì insomma, in attesa che il suo cervello si ricollegasse alla bocca, magari. Dean stese le labbra in una linea sottile e strizzò appena gli occhi e no, Castiel non sentì l'impulso fisico insopportabile di accarezzare le piccole rughe che si erano formate negli angoli delle palpebre dell'altro, assolutamente no. «Hai bisogno di qualcosa?» domandò Dean, incerto, e grazie al cielo Castiel riuscì a sbloccarsi, magari non del tutto, ma abbastanza da porgergli la posta che stringeva tra le dita. «Il postino... ha fatto nuovamente confusione. La portinaia mi ha detto chi fossi e io... pensavo che la rivolessi indietro.» farfugliò con un po' di difficoltà. E poi il ragazzo con le lentiggini rise e Castiel realizzò in quel preciso momento di essere spacciato: quella risata era un ultimatum per la sua sfera emotiva. Non ne sarebbe più uscito vivo. «Ti ringrazio, sei molto gentile» rispose, indietreggiando e spalancando ancor più la porta. «Hai da fare? Posso offrirti qualcosa?» Castiel non ebbe il tempo materiale di accettare o rifiutare dato che l'altro si era già incamminato dentro casa dando per scontato che lui lo stesse seguendo. Chiuse la porta alle proprie spalle e si guardò intorno, curioso, notando diversi strani vestiti e travestimenti: da clown, da poliziotto, da vigile del fuoco, da... pollo?Oddio, Dean Winchester è uno spogliarellista! Addirittura meglio delle mie fantasie! «Castiel? Ci sei?» chiese il padrone di casa, poco lontano, sporgendosi da una delle stanze. Castiel annuì e lo raggiunse, trovandolo in cucina ad armeggiare con il frigorifero. «Birra?» chiese, porgendogliene una. «Sono le dieci del mattino» osservò l'altro. Dean fece spallucce. «Da qualche parte nel mondo è notte[1]» obiettò, mandandone giù un sorso. «Allora Castiel» continuò «dimmi qualcosa di te.» «Cosa vorresti sapere?» «Non lo so... che lavoro fai, che tipo sei, da quanto vivi qui. Mi sono trasferito due mesi fa e non ho mai incontrato nessuno qui dentro con cui scambiare due parole. Quindi, illuminami Cas!» Castiel ignorò la felicità nel sentirsi chiamare "Cas" da un perfetto e bellissimo sconosciuto e si concentrò sulla risposta. «Beh sono Castiel Novak, vivo qui da due anni e lavoro in un call center per un'agenzia telefonica. Tutto molto regolare e rispettabile.»Tutto molto... cosa? «Credi che io faccia qualcosa di non regolare e rispettabile?» chiese l'altro ragazzo, sporgendosi in avanti ed eliminando poco a poco la distanza che li separava. Castiel deglutì, guardando altrove. «No, certo che no. Voglio dire... non è un crimine quello che fai...» «E cosa farei di preciso, Cas?» domandò, così vicino che Castiel sentì le orecchie andare in fiamme.Porca puttana, morirò oggi. «Lo spogliarellista» mormorò in risposta, sperando vivamente che l'altro non lo prendesse a pugni. Dopotutto i vestiti all'entrata potevano essere fraintendibili, no? Dean inarcò le sopracciglia, perplesso, prima di indietreggiare e scoppiare a ridere. «Oh sì, sono uno spogliarellista professionista. Le donne infilano centoni nei miei boxer di pelle» ironizzò. «Perché pensi che sia uno spogliarellista?» «Ho visto i vestiti all'entrata e ho pensato... le mie scuse , non era mia intenzione offenderti.» «Non mi hai offeso. Anzi, mi fido del tuo giudizio. Potrei fare anche lo spogliarellista!»Tu puoi fare tutto quello che vuoi. Credimi! «Ma non ho lavori così eccitanti» spiegò. «Lavoro in quel ristorante dove ci si veste in modo assurdo per servire ai tavoli. Quello sulla quinta. E nel tempo libero lavoro come animatore nelle feste per bambini. Per questo ho un costume da pollo, anche se non ne vado molto fiero!»Gli piacciono pure i bambini. Tramortiscilo e portalo via con te. Adesso! «Mi hai fatto ridere Cas.» concluse all'improvviso. «Ti ringrazio.» Castiel era fregato, assolutamente e inevitabilmente fregato. La sua ruotine era la prossima destinata ad andare a puttane e, nelle settimane seguenti, abbandonò il rito del tè e dei film del giovedì per passarlo insieme a Dean Winchester. Doveva essere un segno, no? Avevano lo stesso giorno libero, interessi diametralmente opposti che però non andavano a scontrarsi - Castiel non aveva nulla in contrario sul fatto che Dean si ritagliasse quaranta minuti del giovedì pomeriggio per guardare Dottor Sexy M.D. sebbene lui lo trovasse stupido e piuttosto volgare per essere un medical - e poi bastava che Dean sorridesse o lo sfiorasse con un braccio passandogli accanto per ridurre il suo cervello ad un ammasso informe di gelatina. La catastrofe arrivò prepotentemente dopo due mesi di convenevoli e di "posso offrirti qualcosa?", "ti va di vedere un film?" e "penso che questo sia il miglior