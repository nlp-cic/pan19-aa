che lui... comunque ci siamo lasciati di comune accordo, nessun rancore. Credevo che lui ne avrebbe parlato al suo--SIGNORI E SIGNORE, BAMBINI DI TUTTE LE ETÀ, È GIUNTO IL MOMENTO DI CELEBRARE IL MOTIVO PER CUI SIETE STATI INVITATI!-La voce di Gwaine al microfono ha coperto persino la musica, che viene abbassata e poi spenta del tutto.Tutti gli invitati si girano a guardare il palchetto su cui si trova.-Bene, ora che ho la vostra attenzione, vorrei che la dedicaste per un attimo ad una persona speciale. Una persona che ha reso me e la mia vita di gran lunga migliori. E tutti ne siete testimoni.- Fa una pausa per ammiccare al pubblico, e Arthur vede che molti dei presenti annuiscono.-Non sono mai stato il tipo che fa grandi discorsi, non ne sono capace, quindi mi limiterò a questo: grazie per aver deciso di sopportarmi, di prenderti cura di me, e di vivere il resto della tua vita con me fino alla fine dei nostri giorni.-Il pubblico scoppia in un applauso fragoroso, a cui Arthur si trova a partecipare suo malgrado. Fa un attimo in tempo a vedere Merlin che gli rivolge un'occhiata preoccupata, prima che la sua attenzione venga di nuovo calamitata dal palco, su cui ora si trovano due persone che si stanno baciando appassionatamente.E queste due persone sono Gwaine e, ora che si sono staccati Arthur lo può vedere chiaramente, Percival.Rimane immobile, mentre il suo cervello cerca di elaborare cosa sta vedendo. Due cavalieri, due uomini, che si baciano. Poi ci arriva: questa è una festa di fidanzamento. Si sposeranno. Alza la mano che ancora stringe il regalo e capisce che, beh, il suo cervello non trova niente di male in tutto questo. Lui vede solo due persone che si amano.Sente una mano sulla sua spalla, alza lo sguardo e trova gli occhi preoccupati di Merlin che lo scrutano. Vede che sta per parlare, quando i festeggiati arrivano proprio dietro di lui. Stanno facendo il giro della stanza per ricevere le felicitazioni degli amici.-Merlin! Allora, che te ne pare? Troppo sdolcinato?- Esclama Gwaine, guardando Percival sorridendo, che ricambia il suo sguardo dolcemente.Mentre l'altro si sta ancora riprendendo Arthur interviene:-No, credo che sia stato davvero molto dolce. Congratulazioni ragazzi, vi auguro di rimanere insieme per sempre. Prendete- Conclude depositando il regalo nelle mani di Percival -Questo è da parte mia e di Merlin. Ora dobbiamo proprio andare, mi dispiace. Ancora complimenti!-Afferra la mano di Merlin e lo trascina via, ignorando gli sguardi meravigliati delle persone intorno.Una volta fuori si ferma, e da le spalle al moro, cercando alle parole per formulare ciò che vuole dirgli. Prima che possa dire alcunché questa volta è Merlin a trascinarlo in un parchetto lì vicino, che data la tarda ora è deserto.-Mi dispiace.- Esordisce. -Avrei dovuto dirtelo, ma non trovavo il coraggio. Per questo non volevo che tu venissi. Complimenti per come ti sei comportato, comunque, credevo che avresti dato di matto. Al giorno d'oggi è normale, sai, che due persone dello stesso sesso stiano insieme. Dopo che nel 2015 hanno legalizzato i matrimoni omosessuali in tutti gli stati degli Stati Uniti è avvenuta una reazione a catena. Ormai è consentito in tutto il mondo, praticamente.- Butta fuori tutto d'un fiato, e fissa insistentemente le sue scarpe.Arthur tace, raccoglie le idee.-Mi fa... mi fa piacere. Credo.-Merlin lo guarda allibito:-Come prego?-Il biondo abbassa lo sguardo imbarazzato, poi continua:-Da quel poco che ho visto stasera, quei due si amano. Non mi sembra... non ho notato nulla di diverso da un amore tra un uomo e una donna, ecco. Quello che ho detto... ero sincero. Spero davvero che rimangano insieme per sempre.-Avverte Merlin sussultare. Azzarda ad alzare gli occhi, e vede uno sguardo talmente colmo di orgoglio e tenerezza che lo fa quasi boccheggiare. Gli sembra di vedere anche qualcos'altro, ma è solo un attimo.-Arthur, in qualunque epoca ci troviamo, riesci sempre a stupirmi.-Non ha mai sentito questo tono uscire dalle labbra di Merlin. Si sofferma un attimo a fissarle, come per essere certo che quelle parole provengano da lì.-Tu, invece, resti sempre un idiota.- Mormora imbarazzato, cercando di alleggerire l'atmosfera. Merlin sorride, come se gli avesse appena fatto uno dei complimenti più belli.-E voi restate sempre una testa di fagiolo reale.-Arthur si avvicina all'altro per dargli un buffetto sul viso nelle sue intenzioni, per poggiare delicatamente la mano sulla sua guancia nella realtà.Vede Merlin sgranare gli occhi e trattenere il respiro sorpreso, mentre abbassa velocemente lo sguardo sulla sua bocca. Non sa se è per quello che ha appena visto alla festa, se è per un desiderio momentaneo o perché in fondo è ciò che vuole da una vita (anzi, due) intera, ma annulla la distanza tra di loro e appoggia la sue labbra su quelle di Merlin. All'inizio l'altro resta immobile, troppo sorpreso, poi non sa bene come si trova le sue mani tra i capelli mentre lui gli fa scorrere