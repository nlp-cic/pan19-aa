sono educata sempre con tutti.” Sospirando aveva seguito l’uomo. Questi aveva spalancato la porta ed era stata accolta da urla di persone entusiaste. Per lo più uomini. E bambini. Alcuni di quei uomini li conosceva. Modelli con cui si era trastullata per qualche tempo mentre era da sola. Uno le aveva anche allungato un foglietto con il proprio numero di telefono, ma Happy lo aveva spinto lontano da lei in malomodo. 



Era stato divertente. Era Iron Woman e aveva bisogno di un bodyguard quando era semplicemente Natasha Stark. 



“Signorina Stark, può farci un autografo?” 



Si era voltata verso un gruppo di bambini e aveva sorriso. Vedere così tante bambine che l’adoravano le aveva fatto piacere. Aveva colpito con un dito il casco di Iron Woman che un bambino indossava. La rendeva orgogliosa vedere che piaceva sia ai maschietti che alle femminucce. Era sempre stata una gran promotrice della parità dei sessi, ancora ai tempi dell’università. Nei momenti in cui era abbastanza lucida da protestare contro il sessismo di diversi professori. Probabilmente lei non era il miglior esempio da seguire, ma almeno era in qualche modo un esempio. Positivo o negativo che fosse. 



“Ehi, chi è quella sventola che sta parlando con il mio bel manzo?” Aveva inarcato il sopracciglio non appena erano usciti all’aperto. Steve era accanto alla loro macchina. Una due posti decappottabile bianca. Una delle ultime che aveva comprato. Sembrava sull’attenti mentre la donna gli diceva qualcosa che non riusciva a sentire. 



“Forse qualcuno dello S.H.I.E.L.D.”



“La donna più sexy dello S.H.I.E.L.D. era l’Agente Carter, ma è in pensione da un po’, Happy.” Si era avvicinata e non doveva fare la gelosa. Quello era Steve. L’essere più leale che avesse mai incontrato. O almeno così sperava. 



“Signorina Stark, cercavo proprio lei, ma la sua guardia del corpo stava cercando di mandarmi via.” La donna, avrà avuto più o meno la sua età, si era voltata verso di lei. Natasha aveva fatto finta di nulla, avvicinandosi a Steve e dandogli un leggero bacio sulle labbra.



“Oh, non è la mia guardia del corpo. Lui è la mia guardia del corpo.” Aveva indicato Happy con un cenno del capo. “Signorina, non è che dopo avrebbe qualche ora libera? Potrebbe unirsi a noi.” Aveva sorriso, mentre Steve la richiamava. Lo faceva sempre. “Guido io fino in albergo.” Aveva guardato il proprio compagno, che scuotendo la testa si allontanava da lei per salire in macchina. Happy era rimasto immobile, ligio al suo dovere. Sarebbe salito nell’altra macchina solo quando lei fosse partita verso la loro prossima destinazione.



“Ho qui un mandato di comparizione per lei.” 



“Accidenti.” Era salita in macchina mormorando mentre la donna le porgeva dei fogli.



“Come le dicevo, a lei non piace quando le vengono porte le cose.” Steve aveva sorriso e aveva preso i documenti. Natasha lo aveva guardato solo per un attimo, prima di rivolgere lo sguardo di nuovo sulla donna.



“Dovrà comparire davanti alla Commissione per i Servizi Armati del Senato domani mattina alle 9 a Washington.” La donna continuava a sorriderle. Decisamente non era una sua fan. 



“Quant’è da qui a Washington?” Aveva chiesto a Steve mettendo in moto la macchina.



“400 chilometri, circa.”



Natasha aveva solo sbuffato.


 


✭✮✭


 


“Signorina Stark, possiamo riprendere da dove ci siamo interrotti? Signorina Stark, la prego.”



“Perché Coulson è qui?” Continuava a restarsene voltata verso Pepper e Steve invece di ascoltare gli uomini che la richiamavano all’ordine. 



“Ne parliamo dopo, ora voltati così la finiamo.” Steve l’aveva guardata severamente, ma lei non gli stava dando retta. La sera prima erano arrivati in albergo solo per scoprire che Rhodes se n’era già andato dopo aver ricevuto una telefonata di lavoro. Pepper aveva previsto che fosse successo qualcosa e aveva già contattato il loro hangar privato a New York. Erano partiti subito e avevano passato la notte a Washington. Ed era molto infastidita da questo.



“Sì, caro?” Si era voltata sorridendo al senatore Stern, che non era per nulla divertito dal suo comportamento. Si era vestita in modo sobrio ed elegante, anche se era stata tentata di presentarsi in pigiama. “Cosa vuole sapere? Se ho dormito bene? Non molto. Non era previsto che fossi a Washington questa mattina. Dovevo essere a New York.”



“Signorina Stark, lei è o non è in possesso di una qualche arma soffisticata che vuole tenerci nascosta?”



“No, non ce l’ho. Le Stark Industries non producono più armi come lei dovrebbe essere a conoscenza. Quindi non riesco a capire di quali armi soffisticate lei stia parlando.” Sapeva per cosa era lì. Fury glielo aveva detto che sarebbero venuti a cercarla per via dell’armatura. Si era anzi stupita che le avessero lasciato fare quello che voleva per ben sei mesi.



“L’arma Iron Man.”



“Iron Woman, grazie.” Aveva sorriso mentre si sporgeva un po’ verso il microfono che aveva davanti. A nessuno degli uomini che le sedevano di fronte