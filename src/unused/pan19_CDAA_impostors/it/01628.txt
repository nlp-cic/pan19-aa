alla mia dolce Beta Zephan che mi sopportaun augurio di un BUON COMPLEANNO a Ifigenia, che ho scoperto dalla guferia compiere gli annie a voi tutti,

BUONA LETURA



Ma sto divagando.

La chiave non c'era e i segni di effrazione erano talmente evidenti da sembrare uno sberleffo bello e buono. Se nessuno non se n'era ancora accorto voleva dire che era recentissimo. Seguii l'istinto. L'istinto e le urla. Come accidenti sia possibile che un posto importante come il Ministero della Magia sia pressoché vuoto di notte, mi sconvolge e mi disgusta. Oddio, non più di tutto il resto cui ho dovuto assistere in tutti questi anni, ma abbastanza da voler picchiare forte qualcuno di molto alto in grado. Il Dipartimento dei Misteri è un labirinto che può esser ammaestrato... basta un po' di polso fermo e quella dannata sala con le porte che girano si ferma esattamente dove si vuole. La furia mi ha invaso mentre mi rendevo conto di quale terreno di scontro avessero scelto quegli idioti di buoni e cattivi. No, decisamente il buon senso non è presente in nessuna delle due fazioni. La furia venne presto gelata dalla consapevolezza di dove sarebbe finita la parabola di mio fratello durante il combattimento con Bella. Ho sentito la mia bacchetta muoversi da sola, quasi senza il bisogno della mia volontà, mentre qualcuno urlava nella stanza. E Sirius ora si trova incosciente tra le mie braccia. L'ho ripreso appena in tempo. Il combattimento che quasi s'è bloccato al mio arrivo, ricomincia più furioso di prima e io riesco a stento a difendere me stesso e Sirius, considerando che la maggior parte degli incantesimi sono diretti verso di noi. Verso di me, per essere più precisi. Anche se il momento di stallo servito alle due fazioni per tentare di decidere da che parte stessi è stato macabramente divertente. Peccato che la mia idea di tenere un profilo basso sia andata a farsi fottere, ormai impossibilitata ad attuarsi. Che sia un male è cosa certa. Quanto sia male non ho al momento fattori per capirlo.

Mi ritrovo con le spalle al muro, il braccio destro ferito dalla spalla al gomito, quello sinistro a sorreggere Sirius che sembra esser divenuto pesante come un macigno nonostante l'incantesimo levitate posto sul mio caro fratellino. Per fortuna, dopo quelle che a me sembrano ore... ma non possono essere che pochi minuti... il bell'addormentato si sveglia e ricomincia a combattere, non degnandomi di una seconda occhiata, confuso dal mio cappuccio tirato a coprire il volto. Non ci sarebbe comunque stato tempo per i convenevoli perché, immediatamente, ricomincia la macabra danza del duello.

Quando finalmente il vecchio decide di farsi vivo, seguito da quell'ormai appurato deficiente del Dark Lord, la situazione precipita. E come prima Remus s'è trovato a dover fermare Harry dal gettarsi contro il Velo, ora io mi trovo a dover impedire a quell'impetuoso impiastro patentato di buttarsi a capofitto in una trappola ben orchestrata. Almeno devo ricredermi sul Ragazzo-Che-Ho-Finalmente-Capito-Come-Sia-Finora-Sopravvissuto, perché riesce a contrastare il Dark Lord come nessun altro è mai stato in grado di fare. Dieci punti a Gryffindor!

Fuori di qui la notte, dopo ore di perseveranza, deve aver finalmente lasciato posto al sole, poiché il Dipartimento si riempie di Auror allarmati dal caos creato dai giochetti di Filibuster che ho disseminato lungo tutto il mio cammino. Si, lo so, sono un genio. Come avevo detto, quel deficiente del Dark Lord, che nessuno finora credeva fosse tornato, svetta in tutto il caos di quella stanza, prima di capire l'enorme idiozia commessa e svanire in un eclatante smaterializzazione che mette in funzione tutti i sistemi d'allarme di cui è scarsamente provvisto questo posto, permettendo a molti Death Eater di scappare. Lascio Sirius correre da Harry, vedo il ragazzo aggrapparsi alle sue spalle e tento, nel caos che s'è venuto a creare, di svanire. Ma figurati se quel segugio di Remus Lupin, il Mannaro, mi premette di allontanarmi!

“Sei ferito!” Sagace! “Riesci a muovere il braccio?” L'ho fatto fino ad ora, per quale arcano motivo ora non dovrei esser in grado di muoverlo? “Ti hanno colpito altrove... posso...” “No, Lupin. Non c'è nulla che tu possa fare a parte lasciarmi andare.” “Nemmeno chiamarti Sirius?” Colpito e affondato. Sa o intuisce chi possa essere – il suo olfatto, credo – e questo non è bene. “Evita di chiamare chicchessia.” la mia risposta è sgarbata alle mie stesse orecchie, ma sembra che i Gryffindor non facciano mai caso a quanto si possa esser sgarbati con loro “Sono di passaggio.” “Ma noi dobbiamo sapere chi sei.” la voce di Sirius alle mie spalle mi incendia i sensi, percorrendomi la spina dorsale in un lunghissimo brivido, bloccandomi il respiro in gola. I secondi si allungano in densi minuti che scandiscono quella che ha tutta l'aria d'essere la mia ultim'ora, e io non posso far altro che abbassare il capo, deglutendo a fatica il cuore che ha deciso di cambiar locazione sfrattando le corde vocali. Volto la testa incappucciata verso di lui, mentre con la coda dell'occhio mi