così anche Zabini.

Malfoy guardò i due uomini e senza muovere un muscolo facciale alzò ancora di più la posta:stavano raggiungendo cifre assurde.

Non avrebbe mai potuto pagare quelle somme.

Zabini si ritirò e,come aveva fatto prima Seamus,buttò le carte sulle fisches.

Draco guardò Ron e aspettò la sua mossa.

-Due carte-disse Ron,cercando di controllare il tremito della voce.

Perché non dichiarava persa la partita?,si domandò con l'ultimo barlume di lucidità nel suo cervello ormai accecato dall'incoscienza.

Non poteva farsi sconfiggere così apertamente da Malfoy!

Avrebbe preferito un bagno nell'olio bollente.

Zabini gli passò le due carte e Ron lesse quello che gli era arrivato di nuovo:un nove di fiori e un nove di picche.

Alzò lo sguardo su Malfoy: era ancora impenetrabile,come al solito.

-Vedo-disse Ron.

Draco guardò per un secondo le sue carte poi tornò a guardare Ron.

-Duecentomila galeoni-disse con voce chiara.

Ron sentì una goccia di sudore freddo scendergli lungo la schiena.

Non aveva tutti quei soldi,e quel figlio di puttana di Malfoy lo sapeva benissimo.

Perché aveva fatto quell'offerta così alta? Era un bluff il suo,oppure aveva in mano delle carte davvero ottime?

Fissò Malfoy negli occhi cercando di carpire qualche informazione,ma ancora una volta si scontrò con quella maschera di ghiaccio che era il suo volto.

Duecentomila galeoni erano una cifra enorme:non avrebbe risolto tutti i suoi problemi,ma almeno gli avrebbe permesso di pagare i debiti più urgenti.

Perché non osare?

-Quattrocentomila-disse sicuro.

Quel bastardo sicuramente poteva permettersi di spendere una somma del genere per una sola partita,si disse.

Malfoy ghignò e smosse il viso da quel torpore che sembrava averlo avvolto.

-Vedo-disse.

Aveva accettato!

Ora doveva solo sperare che non avesse niente in mano,pensò Ron.

Il suo cuore aveva iniziato una corsa martellante nelle sue orecchie,arrivando a scontrarsi contro il suo torace ad ogni battito.

-Che carte hai Weasley?-domandò Malfoy serio.

Ron cercò di prendere piu' aria possibile e calò le carte sul tavolo,mostrandole agli altri tre:tris di nove.

Nella stanza era calato un silenzio statico:si sentiva l'elettricità negli sguardi che si lanciavano Ron e Draco,e che sembrava essersi impossessata anche dei loro compagni di poker.

Seamus,Zabini e Ron guardarono Draco,in attesa di una sua mossa che avrebbe decretato la fine di quella partita.

Malfoy ghignò,per la seconda volta in quella partita.

-Sai Weasley...dovresti scommettere cifre così alte soltanto quando sei sicuro di vincere-gli disse.

Con una lentezza quasi esasperante,Draco calò le carte sul tavolo...

Full di Re.

Ron sentì aprirsi una voragine dove prima c'era il suo stomaco...Era finita.

Non c'era nient'altro da fare.

Come attraverso un vetro appannato vide Malfoy che spingeva il mucchio di fisches e carte verso di sé e sentì la risata piena e divertita di Zabini,per la mossa dell'amico.

-Davvero una mossa eccellente!-gli disse poi.

-Che ne dite di fare i conti?-domandò Seamus,prendendo le sigarette da dentro la tasca della giacca.

-Non ci vuole molto...L'unico che ci rimette è Weasley-disse Zabini.

Ron riportò l'attenzione al tavolo e vide l'uomo attento a guardare un taccuino su cui avevano segnato tutte le puntate di quella serata e che sanciva la sua morte:dove avrebbe trovato tutti i soldi per pagare quel debito?

Come avrebbe pagato Malfoy?

Quattrocentomila galeoni!

-Weasley...-si sentì chiamare.

Portò lo sguardo sul tavolo e vide che Malfoy lo stava fissando.

-L'intero ammontare del tuo debito,soltanto nei miei confronti,ammonta a settecentomila galeoni-gli disse,quasi spietato.

Ron deglutì,facendo muovere il pomo d'Adamo su e giù per la gola secca.

Malfoy era capace di uccidere per un debito di gioco?

-Non ho tutti questi soldi,lo sai-gli disse.

Malfoy annuì.

-Allora come vogliamo regolare questo debito?Sai non mi piacciono i pagamenti dilazionati...Poi conoscendoti va a finire che scappi da qualche parte e addio ai miei soldi-disse Malfoy appoggiandosi allo schienale della sedia.

Aveva la sua aria sicura,da padrone,quella che gli aveva visto tante volte durante gli anni di Hogwarts e che aveva sperato di non vedere mai piu'.

Come diavolo era finito in quel girone infernale?

-Io pago sempre i debiti di gioco-ribattè Ron.

-I tuoi creditori non ne sembrano tanto convinti-s'intromise Zabini.

-Pensa ai fatti tuoi Zabini-lo rimbeccò Ron.

-Ok,non hai tutti quei soldi...Cos'altro hai?-gli domandò Malfoy.

Ron restò in silenzio qualche istante,sentendosi un verme per quello che stava per dire:aveva giurato alla sua famiglia che non l'avrebbe mai venduta,per quanto fosse in condizioni disperate,ma questo era oltre il caso disperato.

-C'è la casa di famiglia...-gli disse.

-Quella topaia?Non credo valga tutti quei soldi-gli disse subito Malfoy.

Nonostante l'offesa,Ron si sentì sollevato dal rifiuto dell'uomo.