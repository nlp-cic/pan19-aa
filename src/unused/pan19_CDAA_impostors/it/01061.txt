, Crowley.
Fergus era stato un bambino lentigginoso dai folti riccioli rossicci, l'ultima volta che aveva posato gli occhi su di lui; le uniche similitudini con il nuovo tramite erano la scarsa altezza... ed una certa tendenza alla pinguetudine, a voler essere sinceri.

Aveva ucciso Crowley, definitivamente.
Anche senza l'aiuto di Samuel Winchester -quell'inutile gigante!- si era liberata non solo del Re degli Inferi, ma perfino del loro amichetto con l'aureola. E non era stata nemmeno l'unica ricompensa di quella giornata così, così proficua. Accarezzò con le dita il nuovo, prezioso oggetto di cui era entrata in possesso.

Quante cose avrebbe potuto fare, con il Libro dei Dannati a sua disposizione…
Non c'era più nulla a trattenerla.

Ma non c'era ragione di avere fretta, non aveva forse tutto il tempo del mondo? Adesso, ciò che desiderava più di ogni altra cosa era scoprire se il letto king size fosse davvero morbido come appariva. Oh, lo era eccome. 

Scivolò nel sonno in pochi secondi, un sorriso soddisfatto sulle labbra.

----------------------


Il rombo del fuoco sovrastava ogni altro rumore; né le urla dei feriti né i pianti dei bambini potevano nulla contro la sua ferocia. L'intero gruppo di case ardeva; ovunque, muri di legno collassavano su sé stessi sotterrando innocenti e colpevoli in egual misura.


Colpevoli, dicevano.

Quegli stolti, quelle- quelle pecore a due zampe senza un briciolo di conoscenza, desiderosi soltanto di compiacere un Dio assente, rappresentato da un gruppetto di preti pusillanime. Non aveva forse visto molti di loro, sgattaiolare nella notte per ricercare la compagnia di qualche prostituta in quelle stesse case?

Avevano appiccato loro il fuoco nel quartiere ai limiti della foresta, quel quartiere in cui si sussurrava vivessero le streghe -poco importava loro di assicurarsi se ciò fosse vero, o quante ve ne fossero. Epurare il male, dicevano. E le morti innocenti sarebbero state un male minore, di fronte al successo della loro miserevole missione.

Li avrebbe uccisi tutti. Si sarebbe assicurata personalmente una morte lenta e dolorosa per ognuno di loro: avrebbe mostrato loro cosa può davvero una strega.


Ma ora, Rowena correva.
Nell'ultima casa, quella più vicina alla foresta, Fergus dormiva ancora; o forse si era svegliato e cercava inutilmente una via di fuga, instupidito dal terrore e dal fumo.



Sapeva che sarebbe successo.
La vita di suo figlio non era stata che un lento, costante conto alla rovescia, nell'attesa che il loro destino si compiesse. E come poteva essere diversamente? La vita di una strega non era adatta ad un bambino.



Aveva certato di impedirlo; cercato di venderlo, perfino, pur di allontanarlo da sé prima che non vi fosse altra scelta. Se solo fosse stato una femmina... allora, avrebbe potuto tenerlo con sé ed insegnargli incantesimi degni di quel nome.



Non gli incantesimi che Rowena gli mostrava nel folto del bosco e che lui osservava con occhi colmi di stupore ed ammirazione quand'era sicura che nessuno li seguisse -né i cittadini, né tantomeno altre streghe- gli unici che poteva svelargli senza eccessivi rischi. C'erano regole da seguire, ruoli da rispettare.


Al diavolo le loro dannate regole.
Avevano forse evitato che il loro mondo andasse in fumo? Avevano forse protetto il suo bambino?


La casa si manteneva in piedi a stento.
Il fuoco le mordeva i fianchi, arrampicandosi lungo le pareti.


Rowena non si preoccupò di nascondersi; seppure non avesse mostrato prove di colpevolezza, era sicura che avrebbero cercato di strappargliele con ogni mezzo possibile. Che ci provassero, se ne avevano il coraggio. Che si avvicinassero abbastanza da farsi colpire…!


L'incantesimo divelse la porta, senza che la struttura ne venisse intaccata.
Attraversò la soglia e lo vide, accucciato sul pavimento di terra battuta, il corpicino paffuto scosso da singulti. In mezzo ai colpi di tosse, Fergus riuscì comunque a rantolare il suo nome, come fosse una preghiera.



“Madre…!”



Sentendo la testa che già iniziava a girare, lo prese per un braccio e l'aiutò ad uscire dalla casa, un po' tirando ed un po' spingendo. Trascinandolo a fatica -ubriaco di fumo, barcollava incerto- riuscì a portarlo con sé nel bosco.



Lì, Fergus cedette, crollando a terra. Rowena fu sul punto di cedere a sua volta, ma non alla debolezza delle membra provate dall'apprensione e dalla fuga.



Davanti al volto sporco di fuliggine, lacrime e muco di suo figlio, sentì forte più che mai l'impulso di abbracciarlo, di domandargli perdono per una vita di simulata freddezza, per quella distanza che aveva sempre mantenuto tra di loro -nel desiderio, forse, che Fergus l'amasse un po' meno, che per lui fosse più facile abbandonarla a tempo debito.



Che smettesse di sorriderle come se fosse la cosa più importante dell'universo, e non la sua rovina più grande.



“Madre, cosa faremo adesso?”


Oh, Rowena sapeva cosa fare.
Si alzò in piedi, affondando le unghie nei palmi delle mani che fremevano, anelavano ad un primo ed ultimo abbraccio. Sorrise noncurante, posandogli accanto la bisaccia che fortunatamente aveva portato con sé prima di scoprire l'incendio. Vi era dell'acqua