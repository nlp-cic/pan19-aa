tardi.

"Sam, sembri tu il maggiore dei due! Senza offesa Dean, ma, sul serio?"

"Sono alto anche io, è lui che è un dannato scherzo della natura!"

"Oh, finalmente mio fratello ha deciso di unirsi a noi!" esclamò Gabriel. Si voltarono tutti.

"Scusate, ho dormito un po' troppo,” ammise una voce semi roca.

"Ugh, Cassie, Ti è esplosa una bomba in testa?".

"Buongiorno anche a te, Balthie."

Gabe fece segno a Sam e Dean di farsi avanti per le presentazioni.

"Piacere ragazzi, sono Castiel."

"Sam, piacere mio. Tuo fratello mi ha parlato di te," rispose il più piccolo dei Winchester, facendolo arrossire.

"Spero non ti abbia già detto tutto! E tu sei...?" chiese allungando la mano verso Dean.

"D-Dean. Piacere di conoscerti, Castiel."

* * *

Sam aveva bevuto un paio di birre più del dovuto, ma sicuramente non era l'unico della tavolata. Balthazar sembrava particolarmente su di giri, ed il gruppo si ritrovò a fischiare quando lo stesso riemerse dalla cucina con un fiasco di vino in mano. Sam applaudì al suo nuovo amico, che salì sulla sedia cominciando a cantare Carry on Wayward Son dei Kansas.

"Balthazar, posa il fiasco!" urlò Gabriel alzando il braccio al cielo, e tutto il gruppo scoppiò a ridere. Dean si ritrovò ad osservare Castiel, e mentre la risata si affievoliva gli scappò un sorriso che fece abbassare lo sguardo dell'altro.

Dean era rimasto folgorato dalla bellezza di Castiel: aveva i capelli neri tutti scompigliati (a Dean sembrava che fossero capelli post-sesso ma cancellò subito il pensiero), gli occhi profondi e di un blu mai visto prima. Indossava dei jeans senza cintura, pertanto gli stavano un po' bassi sui fianchi, ed una maglia dei Metallica che aveva sicuramente visto epoche migliori. Se Dean lo avesse incontrato in un bar, avrebbe fatto di tutto per portarselo a letto. Ma visto che stava cercando di diventare un ragazzo serio, si limitò a dargli dei fugaci sguardi di tanto in tanto: male non facevano. Quando il senso di colpa di non aver ancora risposto a Jimmy, prese il sopravvento (per un attimo pensò di stare quasi tradendolo), prese il telefono in un momento di distrazione.


Buongiorno Carver, mi sono appena svegliato :)



Hey Jimmy! Scusa il ritardo. Fatto le ore piccole? ;)


Dean era tutto fiero della sua risposta, ed in attesa della risposta appoggiò il telefono sul tavolo, riportando l'attenzione sugli altri.

Effettivamente entrambi avevano fatto le ore piccole: erano rimasti a messaggiare fino a notte inoltrata, senza nessuna menzione del pranzo del giorno dopo, e a dirla tutta Dean prima di andare a dormire decise che masturbarsi pensando a Jimmy non avrebbe fatto male a nessuno. Era soltanto un peccato che non era riuscito a mettere una faccia al corpo immaginario.

Dean fu fatto ritornare alla realtà quando Balthazar gli versò per l'ennesima volta il vino nel bicchiere. "Vino italiano, Dean Winchester. Voi non ne sapete nulla. Nulla!"

Preso com'era dal preoccuparsi di non farsi rovesciare nessuna goccia di vino addosso (Balthie cominciava a traballare parecchio), non notò il sorriso enorme che emerse sul viso di Castiel, che aggeggiava con il proprio telefono.

Dean sentì vibrare qualcosa sul tavolo e notò lo schermo del telefono illuminarsi, e vide che Jimmy gli aveva risposto nuovamente.


Ore piccole sì... grazie a te ;)


Al ragazzo cominciava a piacere il flirtare e Dean sperò che la cosa potesse portarlo finalmente al vedersi dal vivo. Non rispose più, si rimise il telefono in tasca con un sorriso ebete ed infine notò che Castiel lo stava osservando.

"Tutto ok, Castiel?" gli chiese.

"Uh? Sì, scusa, ero pensieroso," rispose l'altro.

* * *

La schiena di Castiel fu percorsa da un brivido di terrore quando, dopo aver risposto al messaggio di Carver aveva visto lo schermo del telefono di Dean illuminarsi. Era stato un caso, sicuro, in quel momento chissà quante persone nel mondo avevano mandato un messaggio, tra loro sicuramente qualche amico o amica di Dean.

Dean si era rimesso il telefono in tasca, e Castiel decise di non fare nulla di rischioso. Cercò di calmarsi, ma non poteva non osservare Dean di sfuggita. Quel ragazzo sembrava scolpito dagli dei, e se fosse stato Carver probabilmente sarebbe impazzito da quanto era bello; tra le labbra rosa scuro e paffute e le lentiggini, gli sarebbe esplosa la testa. Ma soprattutto Dean urlava 'etero al 100%' da ogni poro. No, decisamente Dean non era Carver. Doveva alzarsi, prima di fare qualcosa di tremendamente stupido.

"Porto questi piatti dentro da lavare prima che qualcuno ci vomiti sopra!" disse più a sé stesso che agli altri, alzandosi e prendendo i piatti dal tavolo. Dean lo osservò e dopo un attimo di esitazione lo seguì in cucina.

"Hey, tutto bene? Non ti ho nemmeno visto bere un po' di vino... Sei astemio?"

"Cosa? Uh, no," rispose Castiel cominciando a far scorrere l'acqua nel lavandino, "ma una volta ne ho bevuto a litri, l'equivalente di un intero negozio di liquori, e sono stato