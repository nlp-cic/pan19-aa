la sua attenzione e anche quella di Spock. I loro
sguardi si appuntano sul marmocchio paffuto che si tiene appeso al
collo del vulcaniano -Boo!- 
Gli occhioni grandi e curiosi lo
stanno fissando, le labbra rosee del bambino si muovono di nuovo
-Boo- ripete. 
Spock muove il braccio sui cui il bimbo è seduto,
così da assicurarsi che non cada -Credo che il capitano
l'abbia
appena riconosciuta, dottore.- 
Leonard fa scorrere le iridi blu
dal marmocchio al vulcaniano, le pupille che si muovono dall'uno
all'altro febbrilmente.
Qualcosa nella sua mente urla “principio
d'infarto”,
e lui pensa:
magari!
Leonard sospira -Mi segua in infermeria e mi spieghi
come questo- indica il
presunto capitano regredito alla mera età
di... uno,
due anni?
-sia
possibile.- 





. . . 




Leonard
grugnisce infastidito. Non si
può pensare di lavorare con
tutto il
baccano
che arriva dall'infermeria. Le pareti del suo studio non sono mica
fatte di piombo?! 
Si alza con uno sbuffo che di elegante ha poco
e niente e si dirige a grandi falcate verso la fonte di quegli
urletti a dir poco osceni. 
Quando la porta del suo studio si apre
con un fruscìo, il dottore non impiega molto tempo a capire
da dove
arrivano tutti quei suoni. 
Ecco, la maledizione e la benedizione
dell'Enterprise: le donne.
Belle come angeli ma temibili come demoni. 
-Mi spiegate cosa sta
succedendo?- grugnisce, tentando di non sembrare troppo burbero. Uh,
forse le donne sono un suo punto debole, ok? 
Nessuna lo degna di
uno sguardo. 
Uhura sta stringendo il suo trofeo, ciò che sta
scatenando gli urletti isterici e gli 'awww'
della maggior parte delle tenenti e attendenti donne: James Tiberius
Kirk. 
E' assurdo! Da adulto le incanta e da neonato le ipnotizza.
No, davvero, è incredibile. 
-Signorine.-
tenta di nuovo, il dottore, ma il gruppetto continua ad ignorarlo.

-Lo faccia tenere a me, Uhura.- si lamenta Janice, allungando le
braccia verso il bambino. La bella tenente delle comunicazioni se lo
stringe di più al petto -No, ancora altri cinque minuti.- 
E Kirk
se la ride, bellamente adagiato sul petto di Nyota Uhura, con i
suoi quattro dentini,
sbrodola risate che fanno andare le sue sottoposte in un brodo di
giuggiole. 
E cori di 'aaaah'
e 'ooooh' si innalzano
in suo favore.Leonard
sibila il suo disappunto, le palpebre ridotte a due fessure. Si
avvicina all'infermiera Chapel e le porta una mano sul braccio
-Christine,
per l'amor del
cielo, se non vuole declassare a semplice infermieruncola
cambia-bende, faccia uscire tutte dall'infermeria!- 
La donna gli
lancia uno sguardo seccato, lo fissa come se lui non capisse; come se
fosse un insensibile mostro davanti alla più grande
meraviglia. 
E
Bones si sente per davvero un mostro. Jim sta giocando con i capelli
di Uhura, le sue dita grassocce afferrano le ciocche d'ebano.

Leonard vede le donne sorridere dolcemente, lo
spirito materno viene sprigionato da ogni loro poro. Poi Jim si gira
verso di lui, sbatte le palpebre un paio di volte e sul suo volto
riappare quel raggiante sorriso sdentato -Boo!- 
E Bones, Boo, sa
già di aver perso un pezzo della sua anima; venduto a due
occhioni
color nocciola.


. . . 




Leonard
sta camminando verso l'infermeria, tiene in mano il padd con le
ultime analisi della squadra di sbarco tornata da Tantalon IV.
Controlla
i valori degli ultimi due ufficiali della sicurezza, non c'è
niente
di anomalo. Solo Jim è tornato trasformato in un moccioso di
un
anno
e ancora non ne sono state
accertate le cause. Una cosa è certa: nessuno ha assistito
all'accaduto con i propri occhi. 
Potrebbe essere stata
qualunque cosa a trasformare il capitano. 
Il dottore sospira e si
dirige verso l'entrata dell'infermeria, c'è stato un bel da
fare per
sgombrarla quando, dopo le ufficiali donne, si sono presentati gli
uomini per giocare con il “moccioso”.
E lui ha dovuto farsi nemico metà dell'equipaggio, solo
perché la
sua infermeria non è un asilo nido e neanche
un parco giochi! 
E' stressato, stanco e irritato. Non c'è niente
che potrebbe calmarlo, in questo momento. Niente.

La porta si apre e lui mette piede all'interno della sala,
tiene lo
sguardo
ancora incollato
sullo schermo illuminato. I suoi occhi sono talmente stanchi che fa
fatica persino a distinguere le parole messe una in fila all'altra.

La luce nella saletta che le infermiere hanno preparato per JJ
(Jim Junior, così l'hanno chiamato), è ancora
accesa. Molto
probabilmente l'intensità è stata regolata al
venti percento. 
Il medico abbandona il padd sul primo bio-letto
alla sua destra poi si dirige verso la cameretta.
Controllerà solo
che Jim non sia caduto dalla bio-culla-improvvisata e poi si
ritirerà
nel suo studio, per una lunga notte insonne, visto che non
può
pensare di abbandonare il
suo mini-capitano
in un
momento del genere.
Sospira
entrando nella
sala: la prima cosa che nota è che Jim Junior non
è
nella sua bio-culla, questa, anzi,