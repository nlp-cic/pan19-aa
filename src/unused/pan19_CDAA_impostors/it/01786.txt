, giusto per essere sicuro che la risposta fosse attendibile, alla donna più anziana del villaggio.

Tuttavia, alla sua domanda, questa era scoppiata a ridere a crepapelle ed era andata avanti così, a prendersi gioco di lui e della serietà di quella importantissima questione che lo affliggeva, senza pudore, per diversi minuti senza sembrare in grado di darsi una calmata…

Quando, infine, la donna parve ritrovare un contegno, prese però a ringraziarlo per i suoi apprezzamenti e a ripetergli quanto fosse tenero e carino, il tutto mentre gli scompigliava i capelli affettuosamente ma con tanta energia che non capì come fosse possibile che combattere in prima linea contro i nemici in battaglia non gli avesse mai spostato la forcina dai capelli di un solo grano e invece due minuti di attenzioni di quella vecchia gliel’avesse fatta finire dalla tempia a dietro l’orecchio…

Inoltre, non capiva perché quella donna fosse convinta che il suo fosse un complimento rivolto al suo sesso dato che gli sembrava piuttosto lampante il fatto che la sua domanda fosse non solo seria, ma anche perfettamente sensata e di una rilevanza innegabile.

E fu così che anche quel tentativo, per qualche ragione, si era rivelato un buco nell’acqua come i precedenti…

Eppure chiedere a una donna gli era sembrata davvero un’ottima idea!

A questo punto, gli unici a cui non aveva ancora chiesto erano proprio gli uomini. Anche se da loro vedeva più facile ricevere una risposta sul perché non mandassero le donne in guerra piuttosto che quella sul come esse facessero a sottometterli in questo modo… in fondo era certo che non avrebbero mai ammesso la verità ad alta voce: era un uomo anche lui, in fondo, e conosceva bene cosa fosse l’orgoglio.

Tuttavia, a questo punto, anche solo una risposta parziale ai suoi dubbi gli sarebbe bastata.

E ora, quindi, se non erano tutti stupidi come bror Dan (e sperava di no, perché altrimenti la loro gloria come popolo vichingo sarebbe durata ben poco, di questo passo…), sicuramente, alla sua intelligente considerazione a tale proposito, il capo villaggio e il consiglio avrebbero dovuto prendere in analisi la questione e, infine, rendersi conto che aveva ragione lui e, di conseguenza, creare degli equipaggi misti delle navi d’assalto e espandere gli eserciti aggiungendo un contingente femminile…

Oppure, a questo punto e finalmente, avrebbero potuto fornirgli una spiegazione che però, stavolta, avrebbe dovuto essere non meno che esauriente sul motivo per cui le donne fossero tenute nei villaggi a preparare da mangiare e a badare che i bambini non si facessero troppo male mentre giocavano invece che essere mandate in guerra…

Stava per dirigersi verso la casa del capo villaggio, pronto a far valere il suo parere, quando, improvvisamente, si impietrì sul posto, colto da una spettacolare rivelazione.

Era vero, non rispondeva alla domanda sul perché per gli uomini dei loro villaggi fosse così ovvio che le donne rimanessero indietro, però spiegava perfettamente quale fosse la loro arma segreta!


Come aveva fatto a non pensarci prima?! …e come diavolo aveva fatto a non venire in mente nemmeno a bror Sve quando era andato da lui a porgli quella stessa domanda?!


Scosse il capo esterrefatto della propria lentezza e stupidità.

Come cucinano le donne non cucina nessuno!! Ecco come fanno a tenere in pugno anche gli uomini più forti!, esclamò infine dentro di sé, soddisfatto, finalmente, di aver trovato la chiave di quel mistero. Non è forse il cibo la cosa più importante dopo il coraggio, la fortuna e il desiderio di avventura che muove ogni nuovo passo verso la scoperta di nuove terre?!, rifletté.

A questo punto sentiva di aver avuto l’intuizione giusta, ovvero: se l’influenza delle donne sugli uomini era così potente, e se bastava tanto poco per ammansire i più feroci degli uomini come un buon banchetto, perché mai non portarle con loro nelle traversate e sfruttare le loro capacità?!

In fondo, avere degli ottimi pasti preparati durante il viaggio si sarebbe rivelato anche un ottimo modo per risollevare gli spiriti e tenere alto il morale del loro contingente bellico! Due piccioni con una fava!

Ma seriamente: potevano davvero essere tutti così stupidi al punto da non averci pensato prima da soli?!

…doveva decisamente andare a parlare col capo villaggio per ridiscutere il loro nuovo piano di espansione e conquista.

Era appena uscito dalla sala del Consiglio locale sbattendosi la porta alle spalle, e poco c’era mancato che non richiamasse Odino affinché scagliasse la sua furia su quegli ingrati esseri umani in tutta la sua potenza.

Ma quegli uomini erano parte del suo popolo, e non poteva lui, in qualità del ruolo che rivestiva, infliggere loro alcun danno: andava contro la logica e il buon senso, e dunque, solo per questa ragione, scelse di reprimere la sua collera e lasciò Odino fuori da quella questione che, in pratica, era più personale che altro…

Ciò, ovviamente, non toglieva che si sentisse oltraggiato come mai gli era accaduto prima di allora di provare con una tale intensità.

Come osavano, infatti, quegli umani, ridergli in faccia tanto impunemente?! A lui, la loro Nazione!!

Soltanto perché appariva ai loro occhi come fosse un bambino non significava che lo fosse! Era più vecchio di quanto loro potessero anche solo immaginare, quindi non avevano il diritto di trattarlo con così