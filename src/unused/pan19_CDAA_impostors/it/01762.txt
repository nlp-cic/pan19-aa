non sia successo nulla tra loro due, così si stringe il cappotto intorno al corpo e apre lo sportello. “Grazie del passaggio,” gli dice, salutandolo con la mano e augurandogli in bocca al lupo per l’esame di domani, mentre si avvia in direzione del locale.
“Sono qui per Jean Gallagher” ed un paio di occhi dolci bastano al buttafuori per farla entrare, e lei si deprime appena, non aspettandosi nulla di diverso. Il Karma non è il luogo meno dignitoso di quel quartiere di Chicago, ma rimane uno strip club, col pavimento nero, le luci basse e languide concentrate in direzione delle le spogliarelliste ed il loro spettacolo, lasciando il resto del locale nel buio. Con la coda dell’occhio coglie il volto di una ragazza increspato in un’espressione oltraggiata mentre l’uomo alla quale sta facendo una lap dance appoggia il proprio palmo sul suo sedere, così aspetta che si sia alzata per raggiungerli e far ribaltare la sedia, schiantandolo a terra, in completo silenzio e nel modo più lesto possibile. “Levati dalle palle,” gli intima, osservandolo volatilizzarsi verso l’uscita, e aggiunge “Porco maniaco” prima di sentire una mano fredda poggiarsi sulla propria spalla e udire un ringraziamento. Quando si gira, la tipa non è particolarmente sconvolta: “Di rado veniamo soccorse da questi principi azzurri,” le comunica, sorridendo tremolante, e si presentano stringendosi la mano, anche se non coglie il suo nome. Si schiarisce la voce, avvicinandosi. “Conosci mica una ragazza con i capelli rossi, alta così e con le lentiggini?” le domanda, esitante, e in risposta riceve uno sguardo triste accompagnato da un cenno in direzione di una porta in procinto di essere spalancata.
Era preparata a molti scenari, prima di venire lì. Era preparata a tante versioni della sua migliore amica. Era preparata a non riconoscerla nemmeno – ma appena la scorge rimane senza parole. Jean si sta pulendo un angolo della bocca, dietro di lei un individuo con la mano stretta sul retro del suo collo e il sorriso lussurioso mentre si piega a sussurrarle qualcosa all’orecchio e le infila una mano sotto la maglia. Mandy è a qualche passo da loro e vede rosso, i capelli che si agitano intorno a lei mentre si fa strada tra la folla appena in tempo per sentire “A presto, Gray” ed assistere allo sbilanciarsi del corpo della rossa mentre il signore quasi la spinge via da sé. In uno scatto di rabbia riesce a superare i corpi intorno a lei ed impedirle di cadere afferrandola per gli avambracci.
Diciassette anni, pensa, fissando il suo viso, e le sue dita si irrigidiscono in quell’attimo in cui riflette sui pro e i contro di mandare i suoi cugini ad uccidere il tipo con la quale l’ha vista, prima che un lamento la distragga.
Diversi anni prima, quando Michay aveva troppo da fare per occuparsi di riscuotere da chi si era ‘dimenticato’ di pagarle quanto le doveva, era sempre la sorella a farlo per lei. Di notte, al buio, perché non le andava a genio di essere poi etichettata come una violenta, ed era difficile notare le differenze tra le due Milkovich – in pochi sapevano distinguerle dopo un calcio negli attributi o un pugno sul naso; nonostante i diversi compleanni, sono sempre state le gemelle della loro famiglia, le uniche ad avere la stessa madre e la stessa aura intensa e autentica. Sa cosa sta pensando Jean nel momento in cui i loro occhi si incontrano, e potrebbe dire che è il buio, che è fatta e che non è vicino a qualcuno di familiare da più di due mesi così come potrebbe dirsi sorpresa dal vederla tirarsi in piedi con le sue forze e dal palmo caldo e dalle dita sottili a stringere l’osso della sua mandibola prima che le loro bocche si incontrino.
L’unica cosa alla quale riesce a pensare Mandy è che è sbagliato. A contatto con l’altra il suo corpo è rigido e fa fatica a lasciarsi andare nel permettere alle loro lingue di sfiorarsi perché a lei non piacciono le donne. Sente le sue dita scivolare verso il basso e sollevarle appena la maglietta per premere dolci contro la pelle del suo addome, senza nessuna fretta, e no, non sta mentendo a se stessa mentre cerca di scuotere la testa e di sottrarsi. Le pare di non sentire l’ossigeno arrivare al cervello nell’attesa che l’amica si renda conto di star baciando la persona sbagliata, e intanto si dice: No, no, sei in errore. Non sta mentendo quando piega la testa da un lato, e Non dovrebbe essere lei a fermarsi, e i capelli le scivolano via dalla sua spalla scoperta, e oh, si sta mentendo e sta esitando e sta aspettando, ma un brivido le attraversa la schiena nel momento in cui i suoi denti affondano nella carne tenera del labbro e capisce di non attendere proprio niente quando Jean si lascia scappare un gemito e lei vorrebbe piangere perché non è Lip.
Fottuto Lip.
È come una doccia fredda. Sfugge alla presa dell’altra mormorando un piccolo “No” e respirando profondamente nel tentativo di alleviare l’angoscia che le stringe il petto. Vuole uscire da lì e cerca di comunicarlo a gesti, ma lo sguardo della rossa sembra