«Haru… Devo dirti una cosa.»
Non lo guardava negli occhi, stava cercando il coraggio di farlo: sapeva che lo avrebbe spezzato, sapeva di avere il potere di fargli del male, troppo male, molto più male di quanto, forse, fosse possibile. Ma continuare quella storia, per lui, era molto peggio, soprattutto per Haru: avrebbe dovuto cercare altrove, quello che invece aveva fossilizzato su di lui. Glielo doveva.
Haruka si era fermato subito, ancora prima che Makoto lo richiamasse, voltandosi verso di lui, in attesa. Sembrava quasi che presagisse le sue parole: il castano lo aveva guardato negli occhi, leggendovi timore, ma al tempo stesso fiducia; ed era la cosa che faceva più male.
«Io credo di non poter continuare. Non è colpa tua, sono io che-»
«Va bene.»
«Eh?»
«Ho detto che va bene.»
Makoto non poté evitarsi di strabuzzare gli occhi dallo stupore; aveva immaginato la scena molto diversa, eppure, in qualche modo, non riusciva a trovare gli occhi di Haruka, che teneva lo sguardo appena distolto dal suo.
Si salutarono così, un sorriso da parte sua e un’alzata di spalle da parte del moro. Tutto come prima, anche se non era affatto così e Makoto lo sapeva: non aveva potuto non notare, quel lieve tremore nelle spalle di Haruka, mentre si chiudeva la porta scorrevole alle spalle. Aveva sopito il desiderio di stringerlo, perché non sarebbe stato giusto, né per lui né per Haru. Non più. Niente, poteva più essere come lo ricordava.
Due mesi dopo le cose sembravano essersi sistemate, almeno tra loro. C’erano stati momenti di imbarazzo e silenzio, eppure erano riusciti a superarlo e, soprattutto, Makoto aveva trovato qualcuno che gli piaceva: era una amica di Kou, piccola e carina, dall’atteggiamento forse un po’ troppo espansivo, che gli stava sempre intorno da quando le aveva chiesto di uscire.
Haruka era rimasto sullo sfondo, di fianco a Nagisa e Rei, probabilmente consapevole finalmente, di ciò che Makoto aveva cercato di dirgli, quel giorno. Se Makoto avesse guardato bene, avrebbe visto negli occhi di Haru l’incrinatura del suo cuore e quello che significava, per lui; ma era troppo preso da quel suo nuovo rapporto, quell’amore appena agli inizi che stava sbocciando, per rendersene conto pienamente.
«Makoto-senpai, oggi non ci potremmo vedere!» aveva detto Miho, quel giorno durante la pausa pranzo, tra un morso al panino e un sorriso dolce da parte del ragazzo che, premuroso, aveva annuito, passandogli la mano tra i lunghi capelli neri.
«Usciremo domani, allora.» aveva concluso, prima di alzarsi per rientrare – la campanella che suonava il rientro in classe.
Quella era stata l’ultima volta che aveva visto i suoi occhi nocciola guardarlo.
Il giorno dopo non venne a scuola e, solo al pomeriggio, venne a sapere che era stata coinvolta in un incidente ed era finita in ospedale. Miho rimase per mesi sospesa tra la vita e la morte, prima di lasciarlo davvero, dopo aver guardato oltre la sua schiena, prima di spirare.
Quello fu solo l’inizio, in effetti; avrebbe dovuto capirlo, dal modo in cui Haruka sembrava avvicinarsi piano verso di lui, recuperando quel posto al suo fianco – seppure solo come amico – che per due settimane soltanto era stato preso da quella ragazza. Ma Makoto non riusciva a vederlo, non lo guardava più come un tempo, ormai.
All’alba dei suoi ventisei anni, Makoto era tornato in città con la donna che amava per presentarla ai coniugi Tachibana e ai suoi fratelli, ormai fatti grandi.
Ed era stato allora, forse, che aveva visto gli occhi di Haruka di nuovo; mentre gli stringeva la mano e lo abbracciava, presentandogli Satomi.
Aveva letto ancora una volta il suo sguardo, senza riuscire a capirlo.
Quando lo aveva perso? Da quanto non riusciva più a capire ciò che pensava Haruka? Sembrava vi fosse una barriera invisibile, un velo invalicabile che li separava. Non vedeva più neanche la crepa del suo cuore ferito. C’era un uomo sconosciuto, dinanzi a lui, nel suo bel completo da uomo d’ufficio; faticava a ritrovarci l’Haruka che aveva amato così tanto l’acqua per i diciotto anni che avevano passato insieme.
«Piacere, sono Nanase Haruka.» era così diverso, la voce era più profonda, gli occhi più piccoli e sottili; a stento vi riconosceva il diciottenne che aveva lasciato. Eppure sembrava sempre lui, anche se aveva un modo di parlare diverso, più adulto, meno egoistico. Avrebbe voluto chiedergli di lui, della sua vita, ma avevano tempo.
Satomi aveva sorriso affabile, al vecchio amico del fidanzato, mostrando orgogliosa la pancia leggermente gonfia, che faceva intendere quanto, tra qualche mese, sarebbe avvenuto nella loro vita. Sembrava felice, doveva esserlo in effetti. Era un peccato…
«Vado a fare spese.» aveva detto Satomi subito dopo pranzo: la sera prima l’avevano passata tutta a parlare con i futuri suoceri della ragazza, ad organizzare un eventuale matrimonio che doveva essere celebrato prima di sei mesi – prima della nascita del bambino – in cui Makoto non aveva mai