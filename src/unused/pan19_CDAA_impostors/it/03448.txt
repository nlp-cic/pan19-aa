.L'uomo lo guardò, stupito a sua volta per quella domanda.- Un tempo non lo avrei mai detto, ma non siete un cattivo padrone, Sir Guy. Da quando Knighton è diventata vostra, non siete mai stato ingiusto o crudele verso di noi. E non vi siete vendicato per quello che vi hanno fatto, anzi avete rischiato la vita per difenderci dai banditi. Anche ieri avreste potuto negare di aver mai parlato con Robin Hood, dire che le persone che lo avevano riferito allo sceriffo avevano mentito e lasciare che venissero punite per questo, ma non lo avete fatto.Gisborne gli sorrise.- Vi ringrazio, anche se suppongo che siate l'unico a pensarla in questo modo.L'uomo sorrise a sua volta.- A proposito di Knighton Hall, avete intenzione di ricostruirla di nuovo?- Sono qui per questo.- Allora forse potrebbe farvi comodo sapere che il boschetto a nord del villaggio fa parte delle vostre proprietà e può fornire un ottimo legname da costruzione. Se lo desiderate posso mettere insieme una squadra di uomini e iniziare a preparare il materiale per poter iniziare a ricostruire appena possibile.Guy lo guardò, sempre più stupito, poi annuì.- Sì, fatelo, grazie.L'uomo si congedò e Guy riprese il cammino verso Knighton Hall. Non aveva alcuna voglia di vedere le rovine bruciate della casa, ma non poteva evitarlo.Forse questa è la punizione per averla bruciata la prima volta.Quello che provava in quel momento, lo aveva inflitto lui stesso a Marian in modo ancora più doloroso perché insieme alla casa erano bruciati anche tutti i ricordi dell'infanzia della ragazza. E lo aveva fatto per vendetta, pienamente consapevole del dolore che si poteva provare a veder bruciare tutto il proprio mondo.Superò la curva della strada e rimase a fissare la scena che gli si presentava davanti, incredulo: gli operai erano già al lavoro e avevano iniziato a sgombrare le macerie e oltre a loro, molti degli abitanti del villaggio si erano uniti ai lavori come potevano. Uomini e donne lavoravano a seconda delle loro forze e capacità e anche Mary e gli altri bambini si stavano dando da fare, portando acqua agli operai oppure riempiendo di cenere piccoli contenitori che poi svuotavano su uno dei carretti.Guy scese da cavallo e si rivolse al capo degli operai.- Cosa sta succedendo? Perché tutta questa gente è qui?- Vogliono aiutarvi, Sir Guy. Hanno visto quello che è successo ieri e hanno deciso che se lo sceriffo ha deciso di punirvi in quel modo, allora dovete davvero essere cambiato. Quello che avete fatto a Nottingham, farvi frustare al posto di quel ragazzino, aveva già convinto molti di noi e l'incendio vi ha attirato le simpatie di molti di quelli ancora indecisi.- Vogliono aiutare me? Pochi mesi fa hanno cercato di uccidermi e ora vogliono aiutarmi?- Voi avete cercato di eliminare Robin Hood per anni eppure adesso siete dalla sua parte, no?Guy lo guardò, allarmato. Era per un'accusa come quella che era stato punito.- Non ho nulla a che fare con Hood!- Certo, devo essermi sbagliato, perdonatemi Sir Guy. - Disse l'uomo, con l'aria di chi pensava esattamente il contrario. - A proposito, poco fa è arrivata quella.Guy girò lo sguardo nella direzione indicata dall'uomo e vide la freccia piantata in un albero.Gisborne la afferrò e la staccò dal tronco con aria indifferente e srotolò i fogli avvolti intorno all'asta, cercando di non badare allo sguardo divertito del capo degli operai. Sulle pergamene erano tracciati schemi e disegni e Guy cercò di capire di cosa si trattasse.- Sembrano progetti. - Intervenne il capo degli operai, sbirciando i fogli. - Progetti per la vostra casa, oserei dire. Mi permettete di esaminarli?Gisborne gli allungò i fogli. Robin aveva scritto all'inizio di uno di essi che Will aveva preparato quei disegni per aiutarlo a ricostruire la casa, ma Guy non aveva la più pallida idea di come interpretarli.Osservò l'uomo chino su quelle carte: sembrava molto interessato e ogni tanto annuiva.- Sono proprio progetti, Sir Guy, e anche molto interessanti. Chiunque sia questo Will, sa quello che fa. Seguire questi disegni ci aiuterà a risparmiare tempo su molte cose e a ottenere un risultato migliore. Mi permetterete di utilizzarli?Guy annuì.- Certo.- Allora mi metto subito al lavoro per calcolare il materiale che servirà. Ricostruiremo questa casa, Sir Guy, e sarà migliore di prima.L'uomo si allontanò stringendo i progetti e Guy nascose la freccia di Robin nella bisaccia del cavallo, poi si tolse la giacca e iniziò a lavorare, rincuorato.La sua casa era stata distrutta, ma non lo avevano lasciato solo: l'amore di Marian alleviava ogni possibile dolore, ora aveva amici che si preoccupavano per lui e la gente di Knighton aveva iniziato a rispettarlo al punto di essere disposta ad aiutarlo a ricostruire Knighton Hall.Era ritornato al punto di partenza e avrebbe dovuto aspettare ancora prima di poter sposare Marian, ma poteva andare peggio. Molto peggio.Guy si avvicinò alle macerie, prese una pala e iniziò ad ammucchiare i detriti su uno dei carri.Non importava quanto tempo ci sarebbe voluto: Knighton Hall sarebbe risorta ancora una volta dalle proprie ceneri.

Il Guardiano Notturno esitò per un attimo.