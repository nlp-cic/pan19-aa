rispetto a quello che aveva coi suoi precedenti abiti e soprattutto - almeno per il più giovane - anche più sexy. 
Quest'ultimo avvampò ritraendosi leggermente, colto di sorpresa dalla richiesta. 
«Che razza di domande fai?!» esclamò, paralizzato dall'imbarazzo «Se i vestiti non mi piacevano non te li avrei presi!». 
Dante si piegò leggermente in avanti esibendo uno dei sogghigni che Nero aveva imparato a riconoscere come l'avvisaglia di qualcosa di malizioso.  
«Ma io non ti ho chiesto se ti piacciono i vestiti» puntualizzò «Voglio sapere se così ti piaccio». 
«Ma che domande! Cert...» Nero si bloccò nell'attimo stesso in cui realizzò cosa d'impulso stava per affermare quasi gridando. 
Vide lo sguardo di Dante e capì che l'aveva provocato di proposito perché arrivasse fin lì. 
«'Fanculo...» ringhiò a mezza voce, profondamente frustrato per essere caduto in un tranello così banale. Per enfatizzare il proprio risentimento nei suoi confronti gli picchiò un pugno in pieno petto, ma Dante lo afferrò per un polso e lo attirò a sé, imprigionandolo con il braccio libero. 
Diversi passanti si voltarono a guardarli ma nessuno si trattenne nell'intento per più di qualche secondo. 
Nero si ritrovò in precario equilibrio letteralmente spalmato contro l'ampio torace del suo compagno, i piedi così lontani dal baricentro del suo corpo che se l'altro l'avesse lasciato andare probabilmente sarebbe caduto. 
«Appena troviamo un posto per passare la notte di sicuro...» gli sussurrò con voce talmente bassa che lo udì solamente il suo interlocutore, il quale arrossì ripensando all'ultima volta che avevano avuto occasione di fare all'amore - il che non era accaduto che pochi giorni prima. 
Nero fece per divincolarsi dalla stretta del più grande e riacquisire una postura eretta e meno imbarazzante, ma l'altro non voleva saperne di lasciarlo andare. 
Dante fece per curvarsi su di lui e baciarlo quando avvertì una delle poké ball che portava infilate nella cintura aprirsi ed il suo occupante uscirne, alleggerendo il contenitore. 
Nero non si accorse della cosa finché non vide la sagoma luminosa del pokémon comparire al loro fianco e poi prendere definitivamente forma. 
«Ancora?!». 
Il padrone del pokémon lanciò un'occhiataccia a quest'ultimo, il quale - trovandosi davanti ad una scena così intima - sobbalzò arretrando leggermente. 
Nero approfittò della momentanea interruzione per svincolarsi dalle braccia del più grande e allontanarsi di qualche passo da lui. 
«Sembra proprio che al tuo Combusken non piaccia stare nella sua poké ball...» commentò sarcastico, sorridendo divertito. 
L'altro lanciò un'occhiata irritata all'indirizzo del suo compagno, maledicendosi tra sé per l'essersi lasciato distrarre da una cosa che ormai era diventata abituale: da quando il suo Torchic si era evoluto in Combusken, quest'ultimo non faceva altro che saltare fuori dalla sua poké ball in qualsiasi momento. 
Probabilmente la teoria di Nero non era sbagliata, anche se dal tono con cui l'aveva esposta pareva piuttosto che il pokémon preferisse andarsene a spasso da solo perché lui non era un valido allenatore - cosa che non era poi così vera dato che, pur stando fuori della poké ball, Combusken lo seguiva dovunque. 
«Perché sei uscito questa volta...?» domandò Dante al suo pokémon come se questo potesse fornigli una risposta comprensibile. 
Combusken si portò entrambe le zampe anteriori all'addome ed assunse un'espressione piuttosto triste. 
I due lo studiarono per qualche momento, poi si scambiarono un'occhiata non proprio convinta. Ad aiutarli a venire a capo del problema fu il rumore che provenne dal ventre del pollo. 
«Ah, ha fame» decretò Dante. 
«Non è l'unico...» sospirò Nero, lanciando un'occhiata all'orologio che portava al polso. Era quasi mezzogiorno e loro erano digiuni da quella mattina presto, quand'erano partiti da Temperopoli per arrivare in città. 
«Be', vediamo se ho qualche bacca nella borsa...» sospirò il più grande, aprendo la tracolla per controllare. 
Combusken, intuendo ciò che il suo allenatore stava facendo, si avvicinò senza indugio a lui, in trepida attesa che gli porgesse qualcosa da mangiare. 
Nero non poté fare a meno di constatare quanto tenesse a quel pokémon, a dispetto dell'atteggiamento un po' burbero che dimostrava ogni volta che usciva dalla sua poké ball. 
Mentre l'uomo frugava tra i vari comparti della borsa, da essa rotolò fuori una Caramella Rara, che cadde proprio davanti al pokémon. 
Dante fece per chinarsi a raccoglierla ma Combusken fu più veloce di lui. Dopo averla presa, la scartò e la portò al becco, inghiottendola in un sol boccone. 
«Direi che per adesso il problema della fame è rimandato...» asserì Nero passando lo sguardo dal pokémon al suo allenatore. Solo allora notò come l'espressione del suo partner si era trasformata in stupefatta e costernata insieme. 
«Dante...?» domandò perplesso. 
«No!» urlò quest'ultimo in preda ad un improvviso attacco d'ira, voltandosi a dare le spalle al suo pokémon mentre quest'ultimo balzava all'indietro spaventato «Tenevo da parte quella Caramella Rara per un'occasione speciale!». 
Nero vide Combusken che cominciava a brillare e la sua forma e dimensione mutare. 
«Be', mi sa che quell'occasione è arrivata...» constatò indicando al più grande ciò che stava avvenendo