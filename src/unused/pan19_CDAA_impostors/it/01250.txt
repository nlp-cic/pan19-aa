Era strano che vi fosse sangue animale in casa.

Sherlock non lo amava molto e voleva che John si nutrisse solo di sangue umano, per recuperare bene le forze, dopo tutto quello che aveva subito.

Il dottore pensava che avrebbe avuto problemi ad abituarsi alla nuova dieta, ma l’istinto del vampiro si era sviluppato anche troppo rapidamente e il sangue umano aveva un buon sapore, oltre ad essere veramente corroborante.

John seguì il profumo di sangue animale nel salotto dell’appartamento.

Sherlock era seduto sulla propria poltrona, con le lunghe gambe accavallate e le braccia appoggiate ai braccioli, mentre gli occhi, dall’azzurro trasparente, erano puntanti verso la porta da cui era entrato John, come se lo stesse aspettando.

Sul tavolino davanti a lui, faceva bella mostra di sé un piatto con dentro un pezzo di carne grondante di sangue.

Malgrado non fosse sangue umano, era ugualmente invitante per John, che si avvicinò, fissando la carne in modo affascinato e pieno di desiderio.

Con un grande sforzo, John riuscì a distogliere lo sguardo dalla carne e lo spostò su Sherlock.

“Non sapevo che ti piacesse la carne al sangue.” Il pensiero era diretto al consulente.

Da alcuni giorni, Sherlock aveva preteso che comunicassero solo telepaticamente, come facevano tutti i vampiri, tranne che non fosse presente qualche umano.

“Infatti a me non piace. Questa è per te.” Lo informò Sherlock, facendogli un cenno con una mano, affinché John si sedesse nella propria poltrona.

“Per me? – chiese John confuso, accomodandosi sulla poltrona – Devo abituarmi a mangiare carne cruda?”

“Ho riflettuto a lungo sulla tua condizione.” Lo informò Sherlock.

“Allora, devo iniziare a preoccuparmi!” ribatté John, in un tono tra il serio e il faceto.

Sherlock alzò un sopracciglio in segno di biasimo:

“Tu sei un vampiro nuovo, appena nato. – continuò, come se non fosse stato interrotto – Sei un bambino.”

“Veramente ho trentacinque anni. – lo interruppe John, seccato – Che non fanno di me un bambino!”

“Un vampiro che ha trentacinque anni è come se fosse un bambino umano di tre anni e mezzo. – lo contraddisse Sherlock – Quindi, sono giunto alla conclusione che tu debba essere educato come si farebbe con un vampiro di quasi quattro anni.”

John lo fissò allibito:

“Stai scherzando, vero?” domandò, indeciso su come interpretare il discorso dell’altro.

“Non sono mai stato più serio, in vita mia. – ribatté Sherlock, deciso – Da ora in avanti ti tratterò come se tu fossi un bambino e tu farai tutto quello che ti dirò o ti punirò severamente.”

John incrociò le braccia sul petto:

“Hai intenzione di mandarmi a letto senza cena, se non obbedisco, mammina?” sbottò, furioso.

“Se sarà necessario. – rispose Sherlock, senza scomporsi – Rifletti John! Tu sei nuovo a questa condizione. Sei nato poco tempo fa e devi imparare a vivere la tua nuova vita. L’unico modo che ho per aiutarti, è insegnarti a farlo, come se tu fossi un nostro piccolo.”

Sherlock allungò la mani verso John, con i palmi rivolti verso l’alto:


“Lo faccio per te. Perché ti amo. Perché so che puoi farcela. E perché non voglio mantenere la promessa che mi hai estorto. Se tu mi costringessi ad ucciderti, sarebbe come se tu mi obbligassi a suicidarmi. È questo che vuoi, John? Vuoi uccidermi? Mi odi così tanto, perché sei stato trasformato per colpa mia, da volermi morto?”


“NO! – ribatté subito John, in tono accorato – Io non ti odio. E non ti incolpo per ciò che mi è successo. Come non attribuisco alcuna responsabilità a Mycroft. L’unico colpevole di tutto ciò che mi è accaduto è Moriarty e ha pagato. Io ti amo, lo sai.”

“Allora farai quello che ti chiederò? – domandò Sherlock – Seguirai le mie istruzioni? Solo in questo modo, potremo avere un futuro.”

John esitò un attimo, poi, con un sospiro, allungò le mani, mettendo i propri palmi su quelli di Sherlock:

“Lo farò.” Rispose.

“Bene! – sorrise Sherlock, soddisfatto – Allora veniamo alla prima lezione.”

Sherlock lasciò le mani di John e prese il piatto:

“Vedi questa carne? – chiese, fissando John negli occhi – Senti il profumo del sangue? Ebbene. Ora appoggerò il piatto sul tavolino e tu non potrai alzarti dalla poltrona né toccare questa carne per mezz’ora.”

“Perché?” domandò John, perplesso.

“Devi abituarti a convivere con l’odore del sangue senza toccarlo. – sbuffò Sherlock, come se la domanda fosse stata stupida – Dovrai resistere all’istinto di berlo. Iniziamo da questo, poi passeremo a quello umano.”

“Se dovessi cercare di prendere la carne, cosa mi farai?” chiese John, curioso.

“Ti sculaccerei.” Rispose prontamente Sherlock.

“A sedere nudo?” domandò John, malizioso.

“A sedere nudo.” Concesse Sherlock, con un accenno di sorriso sulle labbra.

“Potrebbe essere interessante.” continuò John, intrigato.

“Uhm. Non vorrei che la punizione si trasformasse in un premio. – mormorò Sherlock – Forse dovrei pensare a qualcosa d’altro