s'arrossa, si rompe, si ferisce, ma deve colpire più forte se vuole farlo vacillare. E quando accade lei gli è addosso, gli sfiata nebbia in faccia e ne consuma l'ossigeno tra i respiri.

È un gatto selvaggio Natal'ja, lui stesso le ha affilato gli artigli e l'ha affamata di vittoria, ma è un gatto acquattato su una macchina da guerra e, quando il braccio d'acciaio di Bucky le stringe il collo e la sbatte a terra, lei è di nuovo al punto di partenza. L'allieva incapace di superare il maestro.

Eppure così vicina. Così maledettamente vicina. Così  straordinariamente vicina.

Scritta per l'iniziativa Sette giorni e tanti prompt @Torre di cartaPrompt: Citazioni; 29. "Devi lottare per ciò che alberga nel tuo cuore," (Dorian, Dragon Age Inquisition)


          (See the end of the chapter for  notes.)
          

La carne è morbida sotto la carezza di Bucky, l'acciaio si appanna quando il pollice scorre sulle labbra socchiuse di Natal'ja; la sua lingua è un serpente audace che gli lecca via il freddo ma lo intossica d'eccitazione.

Non può, non dovrebbe. È sbagliato. Ma, entrambi hanno imparato, ci sono errori peggiori. Questo almeno sarà solo loro – senza burattinai, né pilota automatico.

Il vento ghiacciato gratta le ferite, gli abiti si bagnano di neve e gli occhi di Natal'ja gli parlano di un amore ch'è veleno per quelli come loro. Ch'è ingiusto. E sbagliato.

«Зима[1]»

«Не говори[2]» Bucky le chiude le parole in bocca. Non può salvarla, ma se dovranno condannarsi, che sia lui a farlo.

[1] Winter. Il fatto che Natasha non lo chiami per nome è voluto. Non ho mai seguito i fumetti, quindi non lo so, ma nel mio headcanon, almeno all'inizio, per lei era solo il Winter Soldier.[2] Non dirlo.--- Scritta per l'iniziativa Sette giorni e tanti prompt @Torre di cartaPrompt:  Canzoni; 8. "Vento arriverò/per poterti accarezzare,/ma se vuoi/se tu vuoi/tra fango e neve impazzirò," (Magnolia - Negrita)


          (See the end of the chapter for  notes.)
          

Bucky la tocca in punta di dita e le affonda negli occhi, scavando sino a trovare il primo tremito.

Il respiro di Natal'ja vibra sulle labbra gonfie e ondeggia nel seno pieno. Bianca la pelle cosparsa di brividi, neri gli abiti in terra, rossa l'anima venduta.

Il loro primo bacio è un incontro disperato di bocche morse dal freddo, un tentativo d'affacciarsi oltre gl'incubi e scoprire cosa vi sia. Altri incubi, presumono, altro freddo.

La mano metallica di Bucky lascia impronte incandescenti, ma il caldo – quello vero – è un'illusione che non inseguono.

Natal'ja geme, Bucky spinge e la divora.

Non cercano nulla, prendono quello che c'è, lasciando da parte i  noi e un qualsiasi futuro.

Questa storia partecipa al contest ‘In sole 110 parole... o quasi!’ indetto da Mokochan sul forum di EFP.


          (See the end of the chapter for  notes.)
          

Sulla schiena di Bucky c'è un firmamento di cicatrici che Natal'ja unisce in storie di cui conosce solo il finale. Alcune hanno la forma di piccole stelle esplose nella carne; quando le tocca il Soldato solleva il capo dal cuscino – non dorme, il sonno lo lascia al ghiaccio.

La coda dell'occhio è una fredda scheggia d'acqua che le punta addosso come un'arma, ma nella vicinanza non può nascondere le bolle d'aria di un cadavere sommerso. Una coscienza, un passato, resti d'un altro lui.

«Когда вы говорите мне свою историю[1]?» un sussurro, un bacio all'orecchio: Natal'ja ammansisce l'assassino, reclama a sé l'uomo.

Bucky riappoggia la nuca al cuscino.

La sua storia è fatta di pagine bianche, mute come gli spettri.

[1] Quando mi racconterai la tua storia?


          (See the end of the chapter for  notes.)
          

Natal'ja si raccoglie tra le gambe del Soldato, spinge le ginocchia al petto e si fa piccola contro di lui. S'accoccola nel suo abbraccio e normale lo pare soltanto, mentre sfoglia dossier di un uomo ignaro d'essere già morto.

«Не кажется ли вам что я заслуживаю по крайней мере знать ваше имя[1]?» cerca nei suoi occhi risposte più profonde d'un nome, cerca un luogo da chiamare casa. Quel che trova è un'unica parola senza più spigoli.

 «No.» basso, rantolato. Americano. L'addestra anche in quello.

Lei abbandona gli occhi e punta la bocca sporca di barba.

«Qual è il tuo nome, soldato?» il bacio è come il suo accento:  perfetto.

«James.»

[1] Non credi che meriti almeno di conoscere il tuo nome?---Ed ecco svelato il motivo per cui ho preferito utilizzare il cirillico invece di una traduzione italiana e via; i dialoghi in italiano, infatti, sono per tutte quelle frasi originariamente in americano. E, di nuovo