sussultare. Satch sentì male per lui e si ripromise di non contraddire mai la capo-infermiera."Gli ho dato anche un calmante, per un po' starà tranquillo," terminò lei, tornando alla sua scrivania e prendendo la rivista. Per quanto la riguardava, la discussione era finita.Ace non aveva capito nulla di quello che avevano detto, i suoni avevano iniziato ad arrivargli ovattati. La puntura, quella sì che l'aveva sentita! Forse era una specie di eutanasia, quella che gli avevano dato. Bel modo di morire, proprio da idiota. Almeno fosse stato veloce, non se ne sarebbe nemmeno accorto. Invece aveva la testa che gli pulsava e che non dava segno di voler smettere tanto presto.Chiuse gli occhi. Forse sarebbe riuscito a dormire un po'. Di solito dormiva tantissimo, eppure in quel momento non si ricordava quand'era l'ultima volta che si era riposato davvero. Quella debolezza gli impediva di comprendere bene lo scorrere del tempo.Scosse leggermente la testa e riaprì gli occhi quando sentì qualcosa solleticargli il viso: una donna dai capelli rossi e le guance spruzzate di lentiggini lo stava guardando preoccupata. "Mamma...?" Non che l'avesse mai incontrata, ovviamente. L'unica cosa che sapeva di lei era la descrizione che Garp gli aveva fatto. E quella donna era uguale a come se l'era sempre immaginata. "Sono morto?" domandò. Oh, be', era stato più rapido del previsto. Però continuava a sentirsi di merda. Cavolo, morire era stato parecchio, ma parecchio inutile. Se l'avesse saputo non l'avrebbe mai chiesto. Non ci aveva guadagnato nulla."No, tesoro. Va tutto bene." Rouge gli mise uno straccio bagnato sulla fronte e poi gli accarezzò i capelli. "Starai meglio."Ace le credette. Era sua madre. Aveva sempre voluto conoscerla. Avrebbe sempre avuto bisogno che si prendesse cura di lui. Sarebbe stato meglio. "Mi sei mancata..."Poi si accorse che accanto a lei c'era un'altra figura, inconfondibile nel suo mantello rosso. "Sì, andrò tutto bene. Ci siamo noi qui.""Non voglio che me lo dica tu," ribatté Ace secco. "Non ti voglio qui, vattene." Ripensandoci, morire non era una grande idea. Pure lui era morto. Dannazione, doveva vivere il più a lungo possibile così non l'avrebbe visto per ancora molti, molti anni."Dagli almeno una possibilità, tesoro," mormorò Rouge dolcemente."Come puoi dirmi una cosa del genere?" Ace avrebbe voluto alzarsi per esprimere ancora più veementemente la sua opinione, ma la schiena gli faceva troppo male. Suo padre le aveva rovinato la vita. E l'aveva fatta morire. "Vattene via.""Dammi una possibilità di spiegarmi..."No. Ace non voleva ascoltarlo. Non voleva parlare della sensazione che ogni volta gli attanagliava lo stomaco quando si ricordava di chi era figlio e di cosa comportava e aveva sempre comportato per lui. "Vattene!" Afferrò lo straccio bagnato che aveva in testa e glielo lanciò con più forza di quella che credeva di avere, centrandolo in pieno viso.Satch cadde all'indietro, ma si rialzò immediatamente, levandosi lo straccio dalla faccia. "Ma perché?!""È chiaro che non gli stai simpatico," commentò Marco, che era seduto a leggere un libro accanto al letto. Aveva sorriso appena alla scena, al contrario di Curie che aveva ridacchiato apertamente, alzando per l'occasione gli occhi dalla sua rivista."Non vedo perché," protestò Satch. "Io sono sempre stato decisamente più amichevole di te. Com'è che sei il preferito?" Marco non rispose: sinceramente, non pensava che Ace avesse alcun preferito su quella nave. Certamente avevano stabilito un legame quando gli aveva risposto sul perché chiamassero "Babbo" il capitano, ma oltre a quello non era successo nient'altro."È perché gli porti del cibo, vero?" dedusse Satch. "Adesso ci voglio provare anche io."Intanto Ace si era addormentato di nuovo. Forse. Non è che capisse bene quello che succedeva attorno a lui, a volte gli sembrava che le cose accadessero a scatti, non in continuità, quindi magari era perché sonnecchiava di tanto in tanto, senza sentirsi riposato. Ebbe però la sensazione di un risveglio mattutino quando percepì nelle narici un buon odore di cibo.Rufy, con quel suo sorriso aperto e la cicatrice sbarazzina sotto l'occhio, era davanti a lui e gli stava allungando una ciotola piena di... qualcosa. "L'ho fatta per te!" Era molto meno invitante a guardarla che a sentirne l'odore, ma il suo viso era così soddisfatto che Ace sorrise appena per accontentarlo."Grazie!" Non che l'avrebbe poi mangiato, ovviamente. Probabilmente l'avrebbe rovesciato contro il primo albero disponibile. Non si fidava a mangiare qualcosa preparato da Rufy nemmeno quando era in piena forma."Te l'avevo detto che gli aveva fatto piacere." Dietro Rufy c'era Sabo, non il Sabo bambino che si ricordava, ma un Sabo adulto, come se l'era immaginato se non fosse morto. Un Sabo a cui continuava a mancare un dente, ma decisamente adulto. "Perché non lo imbocchi? Almeno non fatica a mangiare." Ed un sorriso furbo