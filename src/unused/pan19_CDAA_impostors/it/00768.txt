dietro di lui, dove un uomo impaurito, prova ad alzare la mano. Marius scuote la testa, poi infila la mano in tasca, ne estrae una moneta da 1 perkosis e la lancia all'uomo. «Eccoti, come risarcimento, per questo tozzo di pane ammuffito» lo restituisce a Sgherto e quindi si avvicina al giovane e mentre lo fa ordina ai due uomini, «lasciatelo immediatamente, se non volete assaggiare la mia spada» Kàtor come un'ombra ha seguito tutta la scena, pronto ad intervenire in qualsiasi momento, non aveva mai visto il suo amato Principe così arrabbiato. I due uomini non se lo fanno ripetere due volte e lasciano immediatamente le braccia del giovane, che perso l'appoggio si lascia cadere a terra, dolorante, si porta le mani allo stomaco, rimanendo in ginocchio per qualche minuto. Marius si inginocchia accanto a lui, è un giovane più o meno della sua età, capelli lunghi biondi con un ciuffo ribelle che gli copre in parte gli occhi, corporatura snella, un pò più alto del Principe ed un pochino meno muscoloso, pelle chiara leggermente pallida, Marius rimane un attimo incantato alla vista del giovane, gli passa una mano tra i capelli spostandogli dagli occhi il ciuffo, non può non notare la sofferenza nel suo viso, non solo per le botte ricevute poco prima ma anche perchè è evidente che il giovane probabilmente non riesce a mangiare tutti i giorni. Marius cerca di aiutarlo a sollevarsi, passandogli una mano sotto l'ascella del braccio sinistro, mentre con l'altra lo cinge intorno ai fianchi. Il giovane, con sforzo, rimarcato da smorfie di dolore, riesce ad alzarsi un poco, poi si gira verso Marius, lo guarda e con tutte e due le mani lo spinge al petto facendolo cadere a terra, poi come se in quei pochi minuti fosse riuscito a recuperare tutte le sue forze, si alza, e scatta, recuperando dalle mani di Sgherto il tozzo di pane, si fionda in avanti dove la folla si è prontamente spostata per farlo passare, non volendo in qualsiasi modo farsi coinvolgere. Il giovane fa qualche altro passo e poi nota un cavallo lì sulla destra, salta sulla groppa con difficoltà e poi lo sprona... Alcuni degli uomini di Sgherto sollevano la balestra e stanno per lanciare dei dardi quando Marius grida prontamente «NO! FERMI!» si solleva da terra e guarda la scena... Il cavallo comincia a correre, il suo puledro, Veento, ma poi allarga leggermente le zampe posteriori, mentre blocca all'improvviso quelle anteriori, il movimento non previsto fa perdere la presa al giovane che si ritrova catapultato per terra cadendo pesantemente. Marius si volta verso Sgherto e gli dice «Veento non ama venire cavalcato da altri che non sia io.»

Intanto Otavol si avvicina al giovane, lo afferra per un braccio, mentre il giovane cerca di divincolarsi ma senza successo. Otavol continua, con la mano libera, a mangiare il suo pezzo di carne, scocciato che tutto questo trambusto gli abbia disturbato la cena. Marius li raggiunge ed avvicinandosi al giovane gli chiede «ti sei fatto male? Come ti chiami?» ma lo sguardo del giovane è interessato ad altro e non al viso di Marius, che continua a fargli delle domande ma senza ottenere alcuna risposta. Quindi Marius segue lo sguardo del giovane e si accorge che sta fissando la mano destra di Otavol, che sta tenendo il pezzo di carne dal quale ne asporta abbondanti e succulenti bocconi, ed ogni movimento della mano, è un movimento dello sguardo del giovane, che muove la bocca come se nel momento in cui Otavol assapora un pezzo di carne, questo si trovi invece nella sua bocca. Marius sorride, quindi cerca di attirare l'attenzione del giovane e rivolgendosi verso Kàtor gli dice «so io di cosa ha bisogno lui,» passandogli il braccio destro sulle spalle, stringendolo a se per proteggerlo e conclude con «torniamo alla locanda.»

«Rosie?» Marius chiama la giovane che arriva subito di corsa e poi le chiede «potresti gentilmente portare un piatto in più e qualcosa da mangiare per il mio amico?» Marius fa sedere il giovane accanto a lui, mentre Micha arriva con una scodella di legno, un cucchiaio sempre di legno ed un boccale. Quindi poco dopo ecco Rosie, lo sguardo del giovane si illumina, come se avesse visto un miraggio, un qualcosa di impensabile ed insperato, quando la giovane comincia a versare della zuppa tychi, ancora fumante, nella scodella, una zuppa di cavolo e rape, molto rinomata e sempre apprezzata. Il giovane afferra il cucchiaio, lo affonda nella zuppa e lo porta immediatamente alla bocca, incurante del calore e ripetendo questo gesto innumerevoli volte, ad un ritmo che forse neanche Otavol riuscirebbe a tenere. Intanto Rosie ha appoggiato sulla tavola una bella pagnotta di orzo appena sfornata. Il giovane la afferra, la spezza notando con che facilità riesca a farlo rispetto al pane duro ed ammuffito con cui aveva di solito fare e la mischia alla zuppa. Il giovane sta continuando a mangiare senza fermarsi un attimo, mentre Rosie porta pure del teliat, una bevanda a base di more e di uva spina. Del teliat ne esistono due versioni, una leggera che possono bere pure i bambini mentre una riservata agli adulti in quanto contenente una certa quantità di acquavite. Il giovane afferra la brocca