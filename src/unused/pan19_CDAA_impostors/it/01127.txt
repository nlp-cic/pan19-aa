la crudeltà di qualche essere aveva
prodotto, avevano scosso
tutti. E anche lui.
‒ Hanno trovato qualcosa? ‒ chiese, passandosi una mano sulle palpebre
affaticate. Erano tre giorni che non riusciva a chiudere occhio:
l'immagine di
quei bambini gli ritornava alla mente non appena provava ad
addormentarsi. Era
una figura fissa nel buio della propria mente che si riaccendeva non
appena lui
tentava di oscurare le atrocità viste e trovare un
po’ di pace nell’incoscienza
del riposo.
Sulu tentennò, aveva paura di dargli
un’altra delusione. Kirk se ne accorse
e sorrise tristemente.
‒ Capisco… ‒ disse. Per molto tempo rimasero in silenzio a
contemplare le
carte. Jim segnò un'altra zona di rosso, quella appena
controllata dalla
squadra che aveva fatto ritorno sulla nave. Si chiedeva come fosse
possibile
che non riuscissero a recuperare le forme di vita che i macchinari
della nave
avevano rilevato. Non erano difettosi, li avevano controllati
più volte e
funzionavano alla perfezione.
La porta della cabina si aprì con un fruscio e
Spock fu presto nella sua
visuale.
‒ Capitano ‒ disse, semplicemente. Kirk lo guardò di
sfuggita, poi riportò lo
sguardo alle carte. In quei giorni aveva cercato di evitare ogni
contatto
visivo con il suo primo ufficiale; era come se l’altro
riuscisse a capire con
una sola occhiata tutto quello che provava. Quel bastardo di un
vulcaniano
decodificava con un'assurda semplicità tutte le emozioni che
si trascinavano
nei suoi occhi stanchi. 
Il tenente Sulu dovette intuire la tensione e si
congedò con una scusa.
Spock avanzò e si sedette silenziosamente, osservando con
attenzione il
capitano. Le spalle tese e la testa ferma sulla mappa che ormai aveva
ben
memorizzata nella mente, non facevano altro che confermare il fatto che
Jim lo
stava evitando; e sapeva anche il motivo.
‒ Non dorme da tre giorni ‒ constatò. Jim rise, ma non lo
guardò.
‒ La cosa la fa ridere? Collasserà a breve, le sue funzioni
psichiche stanno
risentendo del fatto che non dorme. Mi permetta, capitano, ma come
crede di
riuscire a governare una nave se non riesce a prendersi cura di...
‒ Basta! ‒ lo fermò Jim. ‒ Se ha finito, io starei lavorando.
I due si guardarono per alcuni secondi, Spock inarcò un
sopracciglio, ma il
capitano non riuscì a capire se su quel volto ci fosse
perplessità o magari... irritazione? No,
Spock non era il tipo da lasciarsi andare e far trapelare i suoi
sentimenti.
Pur provando emozioni umane (che a volte sfuggivano persino al suo
ferreo
autocontrollo) non avrebbe mai permesso che queste si manifestassero
attraverso
la fisicità.
‒ Anche noi stiamo lavorando, capitano, ma capirà che non
potrà darci dei
compiti da svolgere, se non riuscirà nemmeno a stare in
piedi. Jim, non è
l'unico ad esserne rimasto scioccato. È una reazione
naturale.
‒ No, non è… naturale,
Spock! Tutto questo non è normale, ma non è
per quello che voglio trovare quegli esseri il prima possibile. Voglio
che
quelle cose, qualsiasi esseri
siano, paghino per quello che
hanno fatto, che rispondano dei loro crimini.
Spock sorrise, o meglio, stirò le labbra in un
mezzo ghigno obliquo e
poggiò i gomiti al tavolo.
‒ Lei cerca vendetta? ‒ domandò e Jim lo guardò
confuso.
‒ Non sia ridicolo.
‒ Sarebbe illogico agire in nome di un sentimento come la vendetta. Noi
non
siamo giustizieri. 
Il capitano sospirò, voltandosi e dandogli le
spalle, si portò una mano
alle labbra. Spock assottigliò le palpebre facendo scorrere
lo sguardo sulla
schiena del capitano.
‒ Il dottor McCoy è sconvolto quanto, se non più,
di tutti gli altri. Eppure
lavora con la vita e con la morte continuamente. Per tutti dovrebbe
essere
naturale, la morte. Prima o poi moriremo tutti.
Kirk si voltò di scatto, il suo sguardo era duro e
aggressivo e a Spock ricordò
l’espressione di una belva feroce pronta a scattare.
‒ Non dica mai più qualcosa del genere, non di fronte a me!
Il primo ufficiale si pentì di aver stuzzicato il
suo comandante, ma non
poteva arretrare, non dopo aver scatenato la sua rabbia. Aveva bisogno
di farlo
cedere, di fargli consumare quelle poche energie ancora rimaste dentro
di lui.
‒ Non intendevo offenderla, ma è logico, l'intero universo
ha un inizio e avrà
una fine. Questo ovviamente non giustifica il diritto di un essere
vivente a
togliere la vita a proprio piacimento, ma non capisco le reazioni che
si hanno
nei confronti della morte. Perché quell'immagine non le
permette di proseguire
con la sua vita? Anche lei chiuderà gli occhi, un giorno.
Jim sgranò lo sguardo, sconvolto: ‒ Ma che razza
di essere è lei? Quanto
fredda e spietata è la sua logica? Non prova un minimo di
calore in quel corpo
di razionalità e gelo? ‒ urlò e poi, Kirk rise.
Rise perché la delusione lo
attanagliava, perché Spock aveva perfettamente ragione, ma
era qualcosa
d’inaccettabile. E lui era un essere umano e
aveva passioni,
sogni e valori, non poteva lasciar crollare tutto dinanzi alla fredda
logica.
Quelle immagini, la rabbia per uno sterminio così duro non
lo lasciavano
andare.
‒ Lei è irrazionale.
‒ E lei patetico ‒ sussurrò