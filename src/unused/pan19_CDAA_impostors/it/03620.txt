dicendo qualcosa sul fatto che aveva  con sé un sedativo ad effetto immediato e che sarebbe stato lieto di utilizzarlo su nostro figlio, e anche su Feanaro tanto per sicurezza. Feanaro gli ha risposto col suo solito garbo qualcosa di totalmente irripetibile sul basso livello di intelligenza del suo fratellastro, nonché sul suo dubbio amore per l’igiene personale, e altre varie cose che non starò a riportare. Sono andati avanti a litigare per un bel po’, almeno finché io e Anaire non abbiamo fatto notare loro che mettersi a urlare insulti a squarciagola alle quattro di notte non era esattamente il modo migliore di affrontare la situazione, tant’è che la parte della popolazione di Tirion che non  era stata svegliata dal concerto di Makalaure è stata bellamente tirata giù dal letto dalle loro urla.Comunque sia, alla fine Feanaro, estenuato dalla situazione, si è messo a picchiare alla porta di Makalaure, ordinando gli di aprire immediatamente, o avrebbe tirato giù la porta. Kanafinwe ha borbottato attraverso la porta chiusa qualcosa sul fatto che non lo capiamo, e che non diventerà mai un famoso menestrello per colpa di tutto questo stress familiare.

Feanaro gli ha risposto che  sicuramente non diventerà mai un famoso menestrello se se ne sta chiuso in camera tutto il santo giorno. Siccome Kano si rifiutava comunque di aprire, ha provato a scassinare la porta, almeno prima di scoprire che nostro figlio aveva appositamente chiuso la porta con dei lucchetti a prova di scassinamento forgiati da Feanaro in persona, che aveva probabilmente sgraffignato dalla sua fucina.A fronte di questo, per far uscire da lì il figliol prodigo è andato pure a prendere della dinamite per far saltare in aria la porta, almeno finché non l’ho convinto che forse, e dico forse, far esplodere la porta della camera del nostro secondogenito non era la cosa migliore da fare.

Ad ogni modo, non si è affatto arreso, e ha detto che in qualche modo Makalaure dovrà pur mangiare, e visto che in camera sua non ha scorte di cibo, che io sappia, è probabile che di notte esca fuori per far scorte nella dispensa. Così, l’ultima volta che ho controllato, stava piazzando delle trappole per orsi vicino alla dispensa, bofonchiando qualcosa a proposito di una bella chiacchierata padre e figlio che lui e Makalaure devono assolutamente farsi.

E anche i più piccoli non scherzano, ahimè. È vero che Tyelkormo ha smesso di allevare bestie nei posti più impensati della casa-non dimenticherò mai la faccia di Feanaro quando si è trovato una colonia di scoiattoli nella fucina- ma tu non sai l’ultima novità. Il Vala Orome, per motivi a me totalmente sconosciuti, ha deciso di regalargli un cane da caccia di nome Huan, e, beh, lui è ovviamente entusiasta del suo nuovo amichetto peloso.Io e suo padre un po’ meno, visto che l’adorabile cucciolo, oltre ad essere un cane divino di proporzioni più alte del normale, è totalmente incontrollabile e non solo fa la pipì sulle mie statue, ma anche mangia tutto ciò che gli capita a tiro, dagli spartiti di musica di Makalaure alle scarpe di Morifinwe. Ha addirittura, al colmo , tentato di mangiarsi una delle incudini di Feanaro, cosa che gli ha suscitato la sua terza crisi isterica giornaliera e ha passato ore e ore a imprecare e a commentare lo scarso livello di intelligenza di Orome e dei Valar in generale, dato come vanno le cose qui a Valinor.

Dopo praticamente aver fatto sentire a tutta Tirion le sue considerazioni sul basso livello  di intelligenza e di igiene personale  di Manwe e altre cose che non starò a ripetere, Feanaro ha  spinto il nostro turbolento  terzogenito e il mostro peloso fuori dalla porta esortandoli ad “andare a fare una passeggiata”.Neanche mezz’ora dopo, però, si è palesata alla nostra porta mia cognata Earwen, salvo riconsegnarci Tyelkormo e il suo cane, entrambi conciati in maniera a dir poco improponibile, con rametti e fango perfino ne…. Beh, in parti dove rametti e fango non dovrebbero stare. Mia cognata, piuttosto alterata, ci ha spiegato che la bestia ha totalmente falciato  le sue aiuole, tutto questo non prima di aver trascinato Tyelko, che ha perso totalmente il controllo del suo cane, per tutto il giardino. Tyelko si è scusato dicendo che “è solo un cucciolo” e “vuole solo giocare”. Se ora che è grosso quanto un vitello è “solo un cucciolo”, immaginati cosa diventerà da grande …

E Morifinwe, per quanto sia il più piccolo*, non è certo da meno. Ho idea che abbia uno smodato bisogno d’attenzione, visto che, appena lo lasciamo solo per più di cinque minuti, caccia urli ad ultrasuoni udibili a grande distanza allo scopo di far sì che io e suo padre accorressimo immediatamente da lui. Il che è causa di altri problemi: ad esempio, l’ultima volta che questo è successo, mentre Feanaro accorreva in più in fretta possibile da lui, è capitato che gli cadesse sul piede uno dei martelli che dimentica sempre, e sottolineo sempre, in giro. Ed è così che se n’è uscito con un bel “porca Varda!” che ovviamente Moryo, dato che era lì ad ascoltare, ha subito imparato e memorizzato, e adesso –con mia grande seccatura- lo dice a piè sospinto. Vorrei davvero che Feanaro evitasse