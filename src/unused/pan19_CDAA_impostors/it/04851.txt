conto di amarlo e avrebbero passato ogni singolo minuto della vita avevano davanti come compagni. In un'altra vita, questo continuava a ripetersi John, forse Sherlock non si sarebbe ucciso se lui fosse stato al suo fianco in modo più partecipe. In un'altra vita, forse. In questa Sherlock Holmes é definitivamente e irrimediabilmente deceduto. 
 
Il taxi sfrecciava lungo la strada sopraelevata. Le nuvole biancastre sotto di loro sembravano panna montata.
"John, è davvero necessario?"
"Sì, lo é! Non mangi da giorni! Come fa il tuo cervello a funzionare se non metti dentro abbastanza nutrimento?"
Sherlock sbuffò, irritato. "Avrei potuto prendere una pillola..."
L'occhiata che gli rivolse John fu piuttosto eloquente e Sherlock si affrettò a correggere. "D'accordo, una non sarebbe bastata, magari tre, ma non era davvero necessario andare dall'altra parte dell'Inghilterra per del nutrimento!"
"Non é nutrimento! È cibo! È diverso dall'ingoiare carboidrati, proteine e vitamine in pillole!"
"Non capisco come possa essere meglio perdere tempo masticando cibo per due ore quando se avessimo fatto come tutte le persone normali in dieci minuti avremmo pranzato e avremmo potuto ritornare a lavorare sul caso."
John alzò gli occhi al cielo. "Davvero, Sherlock, hai mai sentito l'espressione quello che conta é il viaggio, non la destinazione? E da quando tu sei una persona normale?"
"Mangiare é noioso. E fa perdere un sacco di tempo."
Le labbra di John si strinsero pericolosamente. "Non sapevo che passare un po' di tempo in mia compagnia fosse una perdita di tempo." Afferrò il giornale sul sedile di fronte a lui e lo apri con rabbia.
Sherlock rimase in silenzio per un attimo. John poteva quasi sentire gli ingranaggi nel suo cervello muoversi freneticamente cercando di capire come quello che aveva detto potesse essere sbagliato e in che modo dimostrare a John che aveva assolutamente torto ad arrabbiarsi. Mai una volta che potesse chiedere scusa, ovviamente.
"È il giornale di ieri."
"Sì, lo so."
In realtà non aveva prestato attenzione nemmeno ad una parola sulla carta. Non al titolo che a caratteri cubitali annunciava che il grande Sherlock Holmes e il suo compagno, John Watson, avevano risolto il caso del carbonio agglomerato rubato al British Museum tre giorni prima. Il nuovo acquisto del museo, civiltà aliena, dicevano, ma Sherlock aveva scoperto che era un falso bello e buono nel giro di sette minuti esatti. Non alla vignetta satirica sul nuovo Primo Ministro appena eletto – anche se Mycroft avrebbe apprezzato, John era quasi sicuro. Non alla data riportata in alto a sinistra nella pagina – non che gli importasse più di tanto sapere che quel giornale risaliva al 23 gennaio 2176 dal momento che il giornale era stata solo una scusa per non dover sopportare la notoriamente insopportabile parlantina dell'investigatore.
"Ho detto che mangiare era noioso. Non che passare del tempo con te sia noioso."
John non sollevò nemmeno lo sguardo dall'interessantissimo articolo di cui non stava leggendo nemmeno una parola.
"Stare con te non é mai noioso." La voce di Sherlock era un sussurro nel suo orecchio, l'alito caldo contro il suo collo.
John voltò la testa solo per osservare il sorriso speranzoso che l'altro gli stava rivolgendo.
"D'accordo. Hai vinto." disse, ripiegando il giornale, mentre il sorriso sul viso di Sherlock si faceva di vittoria. "Ma mangerai comunque come una persona normale, anche se non lo sei, perché il tuo corpo non può autogenerare energia del piacere che provi a fare i tuoi esperimenti."
Sherlock si chinò su di lui e gli bisbigliò all'orecchio qualcosa che le orecchie del taxista non dovevano sentire su un altro genere di piacere da cui entrambi potevano trarre comunque grandi benefici.
John rise e pensò che nulla sarebbe potuto andare meglio.In un'altra vita Sherlock avrebbe detto che "respirare é noioso" e un giorno avrebbe semplicemente smesso di farlo, gettandosi nel vuoto dal tetto di un palazzo. Meno male che John sta vivendo questa vita e non un'altra. O no? 
 





No.
 



La luce dell'alba filtra dalla finestra e ferisce gli occhi di John.  Riemerge dal sonno come se fosse stato sparato dal fondo suo inconscio a tutta velocità a infrangersi contro la dura superficie della realtà. Fa male risvegliarsi. È un male fisico, un dolore pulsante di chi vuole vivere nel sogno da cui si è appena svegliato perché è migliore della realtà.
La realtà è che Sherlock è morto.
Ha le guancie bagnate, lacrime salate che hanno lasciato una scia lucida e hanno bagnato il colletto della camicia durante il sonno.
Non è la prima volta che fa quel sogno. Lo sta ossessionando da quasi due anni, ha iniziato una settimana dopo la morte di Sherlock. Tutte le volte che non prende un sonnifero quelle scene bussano alla porta del suo cervello e si proiettano.
Ha iniziato a prendere i sonniferi quando una mattina dopo quel sogno Mary è entrata in bagno e l'ha trovato a fissare il buco nero della canna della L9A1 Browning di Sherlock, indeciso se infilarla in bocca e premere il grilletto. Dicono che sia quello che aveva fatto Moriarty.
Ha smesso di prendere i sonniferi quando i contorni del viso di Sherlock hanno cominciato a sfocare