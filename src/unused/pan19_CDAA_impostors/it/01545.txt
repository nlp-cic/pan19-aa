battaglia, dobbiamo recuperare tutti i feriti e curarli al meglio. E' quasi peggio che durante la battaglia stessa. Lì, non ho tempo per fermarmi, per pensare, per preoccuparmi, mentre ora devo vedere il dolore negli occhi dei soldati che arrivano senza fine in una lenta processione di stanchezza e disperazione, constatare chi non ce la farà, avvertire, parlare, e poi ricominciare con il prossimo. La sensazione di salvare qualcuno è bella, ma l'aria che si respira in quelle giornate è orribile e mi fa solo venir voglia di scappare.

In quei giorni, dopo cena, ci corichiamo. Chiedo scusa, non riesco nemmeno a tenere gli occhi aperti, non potrei dargli le attenzioni che merita. Achille non si arrabbia mai, io non lo faccio quando è lui nella mia situazione. Ci manchiamo, ma ci facciamo bastare quello che abbiamo. Oggi riunione al mattino e poi un'altra al pomeriggio Si prospettano entrambe lunghe. Quando mi sveglio, lui non c'è: mi ha lasciato dormire, e gli sono grato di questo. Lui non può non presentarsi, io sì. Verso il mezzogiorno, sono ancora lì nella nostra tenda. Non mi andava di uscire, non mi andava di far nulla, mi sono semplicemente limitato a lucidare la sua armatura, peraltro già lucida. Quando vedo il lembo della tenda scostarsi, alzo il viso per vedere chi è, e me lo ritrovo davanti, i capelli scompigliati dalla corsa, le guance appena rosse. Non ho il tempo di rendermi conto di quanto quell'immagine, che mi ricorda tanto le nostre giornate prima della guerra, sia bella. In pochi secondi me lo ritrovo vicino, il suo profumo nelle narici-sa sempre di mare, sempre. Una volta Achille mi ha detto che io gli ricordo la campagna e i prati fioriti. Non so se fosse una battuta o meno, ma ricordo di essere arrossito-e le sue labbra sulle mie. In automatico, rispondo a quel bacio, sciogliendomi sotto le sue labbra, mollando il pezzo che ho in mano che cade a terra. Mi sento sottosopra quando si stacca da me sorridendomi, fin troppo consapevole di quello che fa. Di quello che mi fa. "Dopo" mormora, così vicino che posso sentire il suo fiato accarezzarmi le labbra "Farò il più presto che posso. Mi manchi" aggiunge dopo un attimo. Non ho tempo di rispondergli, perché mi sta baciando di nuovo.

E' incredibile come questo ragazzo senta tanto la mia mancanza. Non capisco, mi viene difficile. Per me Achille è come il sole, io senza di lui sarei perso, chiuso in una notte perenne. Ma io, al suo confronto, non sono niente, non sono né luna né stelle, non sono così essenziale come io percepisco lui. Senza di lui il mondo sarebbe un posto più buio, senza di me... sarebbe lo stesso. Eppure, lui non sembra pensarla allo stesso modo. Forse, a volte mi dico, è perché anche il sole ha bisogno di un posto dove andare, di un qualcosa da seguire. Ma alla fine, non sto a farmi troppe domande: ho questa realtà in cui lui ha bisogno di me ed è più di quanto avrei mai sperato. Da fuori, qualcuno chiama il suo nome. Lui non sembra farci troppo caso, troppo preso da me, ed è quasi inebriante la sensazione di essere così importante. Gli poso le mani sul viso, mio malgrado allontanandolo dolcemente da me. "Devi andare adesso" dico, guardandolo negli occhi. Occhi che mi guardano, quasi contrariati, prima di arrendersi. Dice di aspettare e si alza, dirigendosi verso l'uscita. Prima di andare, torna a rivolgersi a me. "Dopo" ripete, serio. Una promessa. Annuisco. "Dopo" ripeto a mia volta. Lui annuisce, e mi squadra ancora per un momento prima di andarsene. E' come una sorta di promemoria, mi dico, mentre lo aspetto.

Lui sa che non deve fare tardi, per quanto possibile, e io so che si metterà a correre, poi, evitando agilmente chi gli si parerà davanti. Lui sa che non dormirò e non si fermerà fuori, io so che lo devo aspettare e che non devo prendere qualcosa per la cena, non ne avremo il tempo: la fame che dobbiamo saziare è di ben altro tipo e lo sappiamo entrambi.

Tuttavia, mentre aspetto, solo in quella tenda, mi chiedo per quanto ancora questo potrà durare. Non mi chiedo per quanto ci potrò bastare, perché so che se servisse mi farei bastare anche solo di saperlo vivo. Quel che mi domando, è per quanto questo fragile equilibrio potrà andare avanti. Dentro di me, lo so che questa è una tregua momentanea. So benissimo che venire qui è stato come firmare una condanna, così come so che quell'incubo infinito in cui viviamo-fatto di guerra e sangue, di corpi stanchi e feriti, ma anche di brevi momenti di pace-è qualcosa di cui sento di dover essere grato. Anche se è difficile, anche se devo vedere giorno dopo giorno gli sguardi distrutti dei soldati e devo sentire le persone piangere i compagni scomparsi; anche se devo vedere da vicino la morte, la sofferenza e devo osservare