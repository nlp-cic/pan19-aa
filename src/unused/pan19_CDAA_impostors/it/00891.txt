continuare la frase perché è in presenza di un
bambino e di una sua paziente.
«Si può sapere cosa ci fai qui? Sto
lavorando.»



 

«Ho necessità
che tu mi tenga Hamish.»



 

John sgrana gli occhi e lo guarda
come se fosse
impazzito.



 

«Sherlock, sto lavorando.
Non puoi piombarmi sul lavoro per chiedermi di fare da
babysitter.» il tono
cerca di essere calmo e mite ma la voce gli trema vagamente per la
rabbia.
Diavolo, non può essere così stupido!



 

«Tutto
l’occorrente è nel suo zainetto, lo sai che
è un
bambino tranquillo. Mi ha chiamato Lestrade poco fa, non ho a chi
lasciarlo e
mi hanno tassativamente impedito di portarlo sulle scene del
crimine.»



 

John alza entrambe le sopracciglia
e lo guarda stupito.
Hanno dovuto impedirglielo? Non
è una
cosa piuttosto ovvia da non fare?



 

John si volta verso la sua
paziente e le chiede scusa per
il disagio.



 

«Ma no, si figuri,
almeno avrò cosa raccontare a mio
marito quando torno a casa. Ehi piccolino, la vuoi una
caramella?»



 

La signora apre la borsetta che ha
sempre avuto
appoggiata in grembo e inizia a frugarci dentro alla ricerca della
suddetta
caramella, che poi porge ad Hamish. Il bambino si ritrae e si nasconde
nell’incavo del collo di Sherlock.



 

«È un bambino
timido.» fa John, avvicinandosi a Sherlock
e prendendogli Hamish dalle braccia che non fa storie e, anzi, avvolge
le mani
attorno al suo collo. «Su, Hamish, prendi la caramella dalla
signora.» il
bambino scuote la testa e non alza gli occhi dalla spalla di John.



 

«Non è un
insegnamento sbagliato, questo?» osa chiedere
Sherlock in tono sarcastico. John gli lancia un’occhiataccia.



 

«Su, Hamish, prendi la
caramello che io ti sto dicendo di
prendere dalla signora.» John lo sfida con lo
sguardo a ribattere ma Sherlock sembra soddisfatto, così non
dice nulla
continuando a fissarlo.



 

Hamish, sotto lo sguardo attonito
di entrambi a dirla
tutta, si alza dalla spalla di John e porge la manina sulla quale la
donna
appoggia la caramella sorridendogli. E Hamish le fa un sorriso
timidissimo di
rimando.



 

«È proprio un
bel bambino.» annuncia la donna e Sherlock
sta per ribattere qualcosa ma lo sguardo di John lo ferma.

John sospira e pensa che
è terribilmente in ritardo sulla
tabella di marcia e di dover fare qualcosa subito.

Si avvicina a Sherlock e, tentando
di non farsi sentire
né dalla paziente né da Hamish, va a sussurrargli
all’orecchio.



 

«Questa te la
farò pagare. Che sia la prima ed ultima
volta che piombi qui in questa maniera, chiaro?»



 

Si allontana da Sherlock che lo
guarda sorridendo. Il bastardo.





 

«Ci vediamo questa
sera.» fa Sherlock prima di voltarsi
per andarsene.



 

«Ehi!» lo
ferma John, facendo tornare l’altro sui suoi
passi con fare sorpreso. «Non stai dimenticando di salutare
qualcuno?» e la domanda
è ovviamente retorica. Hamish sta guardando Sherlock con gli
occhioni blu
rivolti a lui e solo a lui, una manina stretta attorno al camice di
John e
l’altra al proprio petto.

John nota l’espressione
di Sherlock mutare per qualche
istante, ma la cosa dura talmente poco che non è
così sicuro di averlo notato
veramente.



 

Sherlock li raggiunge in due ampie
falcate e poggia un
bacio sulla testa del figlio, accarezzandogli i capelli.



 

«Ci vediamo questa
sera.» ripete, stavolta con tono serio
e guardando negli occhi Hamish che annuisce, poggiandosi nuovamente al
collo di
John.



 

Prima di uscire dalla stanza
però, John nota che Sherlock
sta dando un’occhiata piuttosto lunga alla sua paziente e sa
benissimo cosa ha
intenzione di fare, e non glielo permetterà. Non con una
povera donna di 86
anni.



 

«Fossi in lei io farei
una TA-»



 

«Fuori,
Sherlock!»



 

E Sherlock è fuori
dalla stanza prima che John possa dire
qualcos’altro. John si ritrova a sbuffare, seccato. 



 

Sfila lo zainetto dalle braccia di
Hamish e lo appoggia a
terra, sedendosi sulla propria poltrona con Hamish ancora
abbarbicatogli sul
collo.



 

«Mi dispiace per questa
scena, signora Stevenson.» la
donna lo guarda, sorridendo allegra.



 

«Il suo compagno sembra
un tipino tosto.» afferma
convinta e John fa per ribattere quando la donna continua
«Comunque è davvero
un bel bambino. Sa, i miei figli non mi hanno mai dato dei nipotini, e
questo
secondo me è…» la donna va avanti a
parlare della sua famiglia per almeno altri
cinque minuti, e John sfrutta quel tempo per finire le ricette e
l’appuntamento
per il marito.



 



 



 



 



 

John ha chiesto alla segretaria di
avere cinque minuti di
pausa –nonostante sia già fortemente in ritardo-e
la donna ha annuito,
spostando qualche paziente ad un altro medico fortunatamente presente
lì quel
giorno.



 

Dentro lo zainetto John trova
delle merendine, le fidate
macchinine di Hamish, qualche foglio da disegno con relative matite,
dei
fazzolettini e un maglioncino. Si chiede per un attimo se Hamish
starà buono
tutto il pomeriggio ma finisce col rassicurarsi da solo
perché davvero sembra
sia un bambino con poche pretese. 



 

Hamish si è seduto a
terra, ha preso le sue macchinine e
ha iniziato a giocare senza disturbare. John gli ha fatto una carezza
per
fargli capire che è davvero bravo.

Sta per far entrare un