: rischiava di farlo a pezzi). Ecco l’altra fregatura di essere un vampiro: avere una cotta era tremendo, perché si rischiava sempre di sedurre l’umano e…

Beh, qualcuno gli avrebbe potuto far notare che quello era il contrario di una fregatura, ma Blaine… Blaine era rimasto uno stupido romantico che voleva essere ricambiato genuinamente, senza poteri soprannaturali tipo l’ipnosi e quel maledetto fascino che a volte era una croce più che una delizia. La vera fregatura era il suo lato romantico, altro che ipnosi.

Con quella avrebbe potuto assaggiare Kurt già tempo addietro e farglielo anche dimenticare, ma… ma non era quello che voleva. Lui voleva che Kurt se ne ricordasse e che lo accettasse per quello che era e che diventasse il suo fidanzato e che poi magari si lasciasse trasformare così avrebbero potuto correre verso il tramonto sul dorso di un cavallo bianco. Va beh, senza tramonto, giusto per evitare ustioni.

No, a ripensarci bene l’unica vera fregatura dell’essere un vampiro era che un vampiro non era altro che un essere umano immortale (e, beh, succhiasangue), quindi tutte le paranoie e le paturnie restavano, in barba ai poter paranormali, all’eterna giovinezza e tutto il pacchetto. Non che Blaine se ne lamentasse… alla fine era grazie al suo essere vampiro che aveva potuto conoscere Kurt e prendersi la scuffia più colossale della sua lunga esistenza. Ed anche l’unica vera scuffia.

“Ecco qui! Una coppa gelato con cioccolato extra!” esclamò Kurt, mettendogli sotto il naso quell’arma letale – beh, quantomeno tossica per Blaine. “Questo è quello che mangerei io se non fossi a dieta. Oh, e il cioccolato extra lo offro io. Insieme a tutta la coppa. Ecco.”

Blaine voleva quasi piangere per l’ironia: Kurt era così carino e adorabile nel servirgli la prossima intossicazione alimentare ed il mondo era un posto così ingiusto.

“Mhm,” fece Blaine. “Grazie, sembra… deliziosa.”

“Lo è!” esclamò con voce stridula Kurt, facendo un passo indietro e poi bloccandosi per qualche motivo.

Blaine lo fissò per qualche attimo, prima di notare che Santana li scrutava da dietro il bancone con gli occhi ridotti a due fessure. C’era qualcosa che non quadrava, ma Blaine non poteva curarsene in quel momento, perché aveva problemi peggiori da risolvere: Kurt non si allontanava e continuava a guardarlo con un misto di speranza e disperazione.

Blaine si fece coraggio, allora, perché non poteva lasciare quella creaturina deliziosa sulle spine: afferrò il cucchiaino e prese il primo boccone di veleno.

“È ottima, Kurt,” mentì, riuscendo addirittura a sorridere.

“Davvero?” domandò quello, un sorriso timido che gli piegava le labbra ed un rossore adorabile sulle guance.

“Sì,” annuì con veemenza lui, venendo poi colto da un’improvvisa illuminazione. “Anzi, perché non ti siedi con me e mi aiuti a finirla? In questo modo le nostre rispettive diete non ne risentiranno troppo, che ne dici?” propose con un sorriso (e un pizzico piccolo piccolo di ipnosi).

Kurt rimase momentaneamente senza fiato prima di annuire febbrilmente e correre a prendere un altro cucchiaino. Fu così che i due passarono i successivi venti minuti a mangiare gelato dalla stessa coppa, scambiandosi occhiate furtive e chiacchierando amabilmente.

“Ed insomma ho dovuto tagliare via il bricolage dai miei hobby proprio per questo. Di certo non potevo smettere con il pilates, no?” concluse Kurt, alzando le spalle e sorridendo dolcemente.

Blaine rimase a guardarlo con il cucchiaino a mezz’aria ed un sorriso che doveva essere orrendamente stupido.

“E quali sono i tuoi hobby, invece?” domandò Kurt, di nuovo senza fiato e rosso in viso e Blaine si maledisse per l’ennesima volta, decidendo di concentrarsi sul mal di pancia crescente.

“Oh,” fece, schiarendosi poi la voce quando si accorse di avere la sua voce da guarda la preda, seduci la preda, mangia la preda. “Dunque, io… Beh, i miei hobby coinvolgono lo stare sveglio fino alle due di notte, ed anche oltre, per nessuna ragione apparente ed essere esausto il giorno dopo.”

Beh, non era proprio una bugia. E sicuramente avrebbe scontato quel gelato vomitando tutto il giorno e non dormendo affatto, quindi…

Kurt lo trovò per qualche motivo estremamente divertente e rise mostrando i denti, con quella risata che non mostrava mai per qualche ragione, ma che incantava il vampiro, che infatti dimenticò per un momento il suo mal di stomaco, ritrovandosi di nuovo a fissarlo con un sorriso scemo. Dimenticò anche però che fissarlo non era una buona idea: la risata di Kurt si spense con un singulto stridulo ed i suoi occhi cominciarono di nuovo a farsi vacui, le guance si arrossarono, il respiro si fece pesante e Blaine sentì nell’aria l’inconfondibile odore del suo umano preferito farsi denso di desiderio.

E lo stomaco di Blaine decise che quello era il momento di ricordargli che stava male. Blaine si portò velocemente una mano alla bocca, correndo verso il bagno a velocità soprannaturale, arrivando al gabinetto giusto in tempo per rimettere tutto il gelato che aveva mangiato fino a quel momento. Per diversi minuti Blaine riuscì ad ignorare la cazzata appena fatta e a concentrarsi solo ed unicamente sul