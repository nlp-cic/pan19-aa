. Ne sono uscito. E faccio del bene. E se non sempre ci riesco, almeno ci provo. Lo devo al ragazzo che ero. - Hank piegò la testa di lato e lo guardò stupito di quella risposta, accennò ad un sorriso di gratitudine e proprio mentre stava per chiedergli perché lui lo faceva, fu salvato dalla sveglia del cellulare di Antonio che gli diceva di riportare i figli a casa dalla madre, che era ora. - Salvato dalla campanella! - Disse divertito. - Devo riportare i bambini a casa, ti do uno strappo? - Hank accettò, stava bene con lui, non gli piaceva separarsi da lui ora, mentre si inebriava di quella sensazione d’avere una delle cose giuste della propria vita. Antonio, Erin… erano persone che ce l’avevano fatta, ne erano usciti e meritavano felicità. Era fiero di loro, aveva provato ad aiutarli, ma loro ce l’avevano fatta da soli. E stava bene con loro.Ma con Antonio era diverso. Antonio riportò prima i bambini, poi Hank. Arrivato da lui, spense l’auto e scese accompagnandolo dentro. - Non mi serve l’assistente, posso farcela. Ti ringrazio. - Disse non volendo obbligarlo a stare con lui per un contorto senso del dovere. Antonio fece finta di niente ed entrò dietro di lui chiudendosi la porta alle spalle. - Scommetto che non hai mangiato. - Disse come se niente fosse. Hank sospirò. - Ordinerò qualcosa. - - Sono un portento con la carne, una bistecca ce l’avrai! - Rispose sempre andando dritto per la sua strada! - Ti prego Antonio, vuoi anche tagliarmela ed imboccarmi, dopo? - Si lamentò Hank che in realtà era compiaciuto dalla sua presenza e dalle sue premure strane. - Beh, puoi anche addentarla… però in effetti può essere problematico, la carne… potrei fare… - Hank aprì il frigo e prese un burritos avanzato dalla sera prima. Lo addentò davanti a lui, in piedi, ed in quattro morsi l’aveva finito. - Ho un braccio fuori uso, non sono invalido al cento percento! - Antonio fece una smorfia, voleva discutere sulla sanità del suo gesto. Un burritos di chissà quando, con chissà cosa e freddo. - Tu mi stai davanti e mangi un burritos. Cioè tu davvero non hai idea di quanto sia la mia specialità il burritos? - Naturalmente con le sue origini era ovvio. Hank si aprì una birra e la bevve, poi indicò il frigo e di prendersene una dirigendosi in salotto. Antonio non la prese, lo seguì continuando a parlare. - Perché non accetti una mano? - Hank alzò gli occhi al cielo. - Sto bene Antonio, me la caverò da solo. - - Ma perché non accetti una mano?! - Insistette testardo Antonio. Hank sospirò. - Perché ti senti in colpa e non accetto aiuto da chi si sente in colpa. - Antonio fece il broncio ed Hank finì la birra in fretta. - Tecnicamente ti sei preso una pallottola per me ed è normale che io mi senta in colpa, però non è solo per questo che voglio aiutarti. - Hank allargò le braccia. - E perché allora? - Era esasperato e convinto che fosse davvero solo senso di colpa, che per lui si traduceva in pietà. - Perché io sono qua e tu hai bisogno di una mano! Tutto qua! - Per Antonio era normale, per Hank no. - Ce la faccio. - E per dimostrarglielo iniziò a spogliarsi da solo. Purtroppo appena tolse il tutore per potersi sfilare la camicia aperta, iniziò il dolore al braccio e si fermò. Prese respiro e chiaramente livido e sofferente, riprese il tentativo. Antonio scosse il capo, gli andò dietro, gli prese la camicia e gliel’abbassò piano. Gli tirò giù le spalle, poi gli permise di sfilare il braccio sano, infine Antonio prese quel che rimaneva e gli tolse il braccio colpito, che gli faceva male. Rimase con la canottiera intima e la fasciatura fresca di pronto soccorso, Antonio la guardò e aggrottò la fronte, però non si fermò e prima di fargli dire qualsiasi cosa, gli aprì la cintura ignorando completamente quanto strano lo facesse sentire quel gesto e che di fatto stava spogliando Hank. - Antonio, per favore… - Brontolò a disagio preferendo morire piuttosto che farlo continuare passivo, consapevole delle possibili reazioni che poteva avere. - Ho subito sparatorie, sono stato bucherellato ovunque e so cosa significa. I primi giorni non riuscirai a tirare i muscoli, per cui usare la mano del braccio ferito anche per le cose più semplici è impensato. - Hank voleva dimostrargli che poteva farlo, invece, e cercò di aprirsi il bottone dei pantaloni, ma purtroppo dovette arrendersi. Antonio aveva ragione, il braccio colpito era impensabile usarlo, mentre fare certe cose con una mano sola, era una tragedia. “Maledizione, non si mette bene.”Così Antonio vittorioso -non che capisse perché esultare tanto davanti al suo bisogno di essere spogliato- completò anche quell’operazione per lui. Una volta aperti i jeans questi scivolarono lungo le gambe e quando rialzò lo sguardo su Hank, immobile, lo vide fermo con gli occhi chiusi ed il fiato trattenuto in evidente sforzo, come se cercasse di non esplodere.