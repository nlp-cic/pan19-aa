drogato, gli aveva sondato lo stomaco, gli aveva aperto l’addome, e aveva tentato di aprirgli il cranio; era anche vero che Will si era vendicato di tutto ciò facendo in modo che venisse rinchiuso, oltre che scatenandogli contro il Grande Drago Rosso. Una benda era una cosa da poco, in confronto.

Si chiese perché quell’oggetto riuscisse a toccare l’unico tasto dolente di Will. Era una proposta innocua, quella di Hannibal, dopo tutto. Al dottore non serviva l’espediente della benda affinché Will assaggiasse tutto quello che voleva. A questo, aveva già rimediato anni prima.

Ma anni prima Will non aveva potuto manifestare disaccordo.


Si tratta di una scelta.


Hannibal, ancora una volta, lo stava testando. Come se gli servisse un’ulteriore prova che Will era davvero accanto a lui, disposto a riporre tutta la fiducia in lui. Evidentemente, pensò Will, lo psichiatra aveva trovato proprio l’unico nodo che non accennava ad allentarsi: abbandonare volontariamente il senso della vista e lasciare che Hannibal decidesse per lui.

Will si disse che aveva già accettato tante cose a scatola chiusa. Aveva affidato la sua stessa vita ad Hannibal.

E allora perché questo mi sta mandando in crisi?

 

L’ex insegnante guardò il profilo di Hannibal, ancora in attesa. Guardò la tavola apparecchiata per due, il vino nel cestello del ghiaccio, e fece una cosa che non gli era servita da anni.

Spesso Will, ovunque si trovasse, quando sentiva l’ansia crescere, cercava di analizzare la stanza in cui si trovava, cercando ogni potenziale minaccia. Se non ne trovava, provava a convincersi che l’ansia era immotivata, e iniziava a calmarsi, e a ragionare lucidamente. Lo fece anche quella volta, e riuscì a convincersi che gli unici leoni nella stanza erano lui, ed Hannibal. In un modo o nell’altro, Will già era riuscito a destreggiarsi con entrambi.

La benda non era una minaccia; quello che attendeva in cucina, tanto meno. Will comprese che il punto stava proprio lì: non c’erano Draghi assetati di sangue, non c’era nessun Verger in procinto di attaccare. Tutte le volte in cui Will si era spinto oltre il limite con Hannibal c’era stato un catalizzatore, un estremo, una necessità a minacciare la loro vita, o la loro libertà. Quello che Hannibal chiedeva a Will, stavolta, era di abbandonarsi a qualcosa di innocuo, e solo per il volere di farlo.

 

-Se l’idea non ti piace, non c’è nessun problema. Lo sai.-

Will lo sapeva. Sapeva che se gli avesse chiesto di metterla via, Hannibal l’avrebbe fatto subito. E lo sapeva, perché era cosciente del fatto di essere riuscito a cambiarlo.

La versione di Hannibal di fronte a lui non sarebbe mai riuscita ad andare a fondo con la sega elettrica. Non sarebbe nemmeno riuscita a guardarlo in preda all’encefalite. Lo sapeva dal modo in cui l’aveva amato. Will sapeva che il solo fatto che Hannibal stesse provando a farsi perdonare tramite la sua passione per la culinaria era una dimostrazione di quel cambiamento. E Will era disposto ad accettare la sua offerta.

-Va bene.-

-Posso?-

Hannibal sembrava conscio della battaglia nella mente di Will. L’ex profiler trattenne un sorriso ed annuì.

Lo psichiatra si mise alle sue spalle e lo bendò, senza stringere troppo il foulard intorno alla testa. Will constatò che non riusciva a vedere proprio nulla. Udì Hannibal muoversi accanto a lui.

-Torno subito, Will. Se vuoi del vino, il bicchiere è proprio di fianco alla tua mano.-

Hannibal non aveva mentito. Portò il bicchiere alle labbra. Il vino era frizzante, fresco, e dolce. Will dovette attendere solo per qualche secondo. Sentì Hannibal appoggiare alcuni piatti sul tavolo, e poi sedersi alla sua sinistra.

-Rieccomi, Will. Pronto ad assaggiare il primo piatto?-

Will schiuse le labbra e lasciò che Hannibal lo imboccasse. Sentì il freddo della forchetta, e poi il gusto del cioccolato travolse ogni cosa, prima di rivelare un breve accenno di peperoncino, e del croccante alla fine. Will rimase senza parole.

-Allora?- chiese Hannibal, dopo avergli lasciato qualche secondo per metabolizzare. Evidentemente, pensò Will, Hannibal sapeva di essere un pasticcere eccellente. Cercò di darsi un contegno e prese un sorso di vino.

-Cioccolato, peperoncino… nocciole?-

-E anacardi. Ti faccio assaggiare il prossimo.-

Will stava per protestare, perché avrebbe preferito avere subito un’altra forchettata del dolce al cioccolato, ma, invece, schiuse di nuovo le labbra.

Stavolta, c’era del pandispagna, del rum, ed una crema pasticcera delicatissima, oltre che l’aroma della vaniglia che si bilanciava perfettamente con il limone. Il dolce era morbidissimo, e si sciolse subito in bocca.

-Crema pasticcera?-

-Quasi. Crema diplomatica, ma ho voluto mantenere il limone.-

-Non ho idea di cosa sia, ma è deliziosa.-

Lo udì ridere, a bassa voce. -Un dolce semplice, ma che ha sempre il fascino della tradizione. Ora, Will, apri la bocca.-

Will aprì la bocca, e stavolta, invece della forchetta, si accorse di sfiorare