perché nella sua testa non era mai stato importante. Ma adesso, nella vita reale, quella stessa vita in cui non poteva semplicemente nascondere la testa sotto la sabbia, un particolare come un cognome diventava assolutamente rilevante. «Dean, il poliziotto.» si decise infine, sperando di non apparire troppo sospetto. «Lo conosci, non è così?» Missouri strinse le labbra che si trasformarono in una sottile linea piatta. «Dean Winchester? Alto, occhi chiari, faccia da idiota?» Castiel annuì. «Immagino che sia lui, anche se non ho notato la faccia- lascia perdere.» tagliò corto. «Perché vuoi il suo indirizzo?» «Per parlare.» Missouri si fece più seria. «Perché proprio con lui, Castiel?» domandò, con un'esasperazione che lo infastidì più di quanto credesse possibile. «È un amico.» rispose e non stava mentendo: Dean era la cosa più vicina ad un amico che avesse mai avuto, non vedeva ragioni per essere così restii. «No Castiel, è un poliziotto. Senti, adoro quel ragazzo, lo conosco ed ha un gran cuore, ma non vorrei che tu abbia frainteso le sue intenzioni. Ti ha fatto qualche domanda su un caso in particolare? Quella non è conversazione amichevole, Castiel. Quello è un interrogatorio!» Il ragazzo strizzò le palpebre. «No. No, ti sbagli. Non è come pensi.» Dean non lo stava usando, di questo ne era certo. Gli aveva raccontato di sua madre, era stato onesto con lui. Improvvisamente le note della canzone ormai finita si susseguirono nella sua mente, le parole si intrecciarono e lo fecero quasi scoppiare a ridere. Even though my friends say he's no right. «Posso avere quell'indirizzo, sì o no?» Missouri sospirò, afferrando alla cieca un foglietto dalla borsa e scribacchiandovi qualcosa sopra. «Ecco.» si arrese, porgendoglielo. «Vedi di non fare qualcosa di stupido.» Castiel lo afferrò e sorrise davvero, scoccandole un sonoro bacio sulla guancia.   Castiel aprì il foglietto stropicciato e lesse nuovamente la grafia sghemba di Missouri quando si ritrovò faccia a faccia con una porta chiusa, su un pianerottolo scricchiolante. A differenza delle altre abitazioni vicine, le cui aiuole erano ben curate e le staccionate imbiancate alla perfezione, quella in cui era approdato sembrava essere lasciata a se stessa da troppo tempo. Le piantine secche si erano afflosciate sui vasi e quasi certamente un po' tutto non riceveva una mano di vernice da chissà quanto tempo. Castiel inspirò profondamente e strinse un pugno, avvicinandolo alla porta ma lasciandolo sospeso a mezz'aria. Cosa avrebbe dovuto dire? Si stava praticamente presentando a casa di un perfetto estraneo senza nemmeno una buona scusa da rifilargli nel caso si fosse rivelato necessario? Chiuse gli occhi, improvvisamente non del tutto sicuro di voler bussare, e indietreggiò appena, dondolando incerto avanti e indietro. Ma nonostante tutto era di Dean quella casa, no? Lo stesso Dean che era tornato indietro, lo stesso Dean che si sentiva solo esattamente come lui, lo stesso Dean che gli aveva rivelato parte del suo passato. Scosse il capo e, prima di poter cambiare idea, bussò con più entusiasmo di quanto realmente intendesse, e attese. Sentì sommessi rumori al di là della porta e passi pesanti e decisi farsi sempre più vicini: prese un nuovo respiro profondo, deglutendo rumorosamente e rischiando di strozzarsi con l'aria, quando la porta si spalancò, rivelando quello che non era affatto Dean ma un uomo più grande, dallo sguardo intenso e l'espressione contrariata. Non era Dean, ma gli somigliava. Non tanto nell'aspetto - il taglio degli occhi, quello sì che avrebbe potuto ormai riconoscere tra mille- quanto nella tristezza che sembrava inumidire le iridi verdi di quell'uomo, la stessa tristezza mal celata che aveva visto in Dean sin dalla prima volta. «Sì?» domandò l'uomo, guardandolo circospetto e arrancando un passo verso di lui. Castiel avrebbe voluto rispondere ma sentiva le parole incastrate in gola e uno strano peso all'altezza del petto che gli fece mancare l'aria e girare la testa. Sbatté le palpebre più di una volta e traballò sul posto, le gambe molli come gelatina, e vide l'uomo allungare una mano verso di lui, dalla quale però si allontanò. «Ehi! Ti senti bene?» fece appena in tempo a domandargli che Castiel, dimentico degli scalini del pianerottolo, ruzzolò giù talmente in fretta da non riuscire a rendersene conto. Nell'impatto con il suolo, cozzò con la tempia contro un vaso, perdendo per pochi istanti ogni contatto con la realtà. Questo fino a quando non vide Dean sopra di lui che lo chiamava e lo aiutava ad issarsi, imprecando a denti stretti. «Chi diavolo è questo qui?» domandò allora l'altro uomo, immobile nello stesso punto, rivolgendosi a Dean. «Lo conosco, torna in casa.» fu la risposta concisa del poliziotto, che lo afferrò per la vita tenendolo in piedi. «È pallido. Dovresti portarlo in ospedale.» «Non ha bisogno di un ospedale!» sbottò Dean, risoluto, prima di voltarsi verso di lui, a un palmo dal suo naso e sussurrare «hai bisogno di un ospedale?» Castiel inclinò il capo, confuso. «No, credo