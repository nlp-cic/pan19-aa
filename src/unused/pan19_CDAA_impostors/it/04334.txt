non aveva obiettato nemmeno a quello – non dava alcun segno né di disappunto e né di empatia, in realtà, ma piuttosto si lasciava trascinare lungo la strada, fino alle stesse scale di ferro su cui lui si è ritrovato da solo più di una volta, a guardare la strada e a guardare le stelle, a guardarle anche ora che il viso di Alessio lo distraeva dalle parole che Alessio stesso aspettava.

Ora che una scusa per evitare di pronunciarle non c'era più, né nel contesto circostante e né nella sua mente, si era liberato in un discorso pure poco sensato – almeno nell'ordine in cui aveva deciso di articolarlo, privo di senso logico e composto più che altro da quello che ha pensato, nelle molteplici parti di una riflessione mentale che non aveva smesso di continuare nemmeno ora.

Gli aveva parlato della fuga da casa, dell'incontro con sua madre, della telefonata con sua sorella e poi del locale, della carriera che ha accantonato ancora prima di cominciare davvero, delle ore passate strette alla vita di uno sconosciuto lungo una strada altrettanto ignota, e aveva tenuto il sesso come ultimo argomento – forse per arrivarci materialmente con lui di conseguenza, forse perché era il dettaglio che aveva più paura a raccontargli, forse per allontanare il più possibile il momento in cui Alessio di lui avrebbe saputo più o meno tutto – almeno nelle idee, almeno nel passato, almeno non in quello che ancora non avevano affrontato e che lui, per qualche insicurezza di cui davvero non conosceva la motivazione, non vedeva più così possibile quanto prima.


Don't leave me now


Di quanto gli fosse facile e istintivo provare dubbi che non trovavano riscontro nella realtà se n'era già accorto in passato, ma ora stentava decisamente a farlo – perché troppo impegnato a tentare di carpire qualunque cosa dal silenzio di Alessio, forse, o più probabilmente perché di quegli stessi dubbi non si era mai curato tanto quanto ora.

Allontanare ogni forma di apertura ancora prima che Alessio gli potesse dare una reazione, quindi, era stato automatico – aveva retratto le gambe prima appoggiate alle sue, se le era tirate al petto e aveva abbassato il viso, oscurandolo dalla sua visione e oscurando Alessio dalla propria, chiedendosi nel mentre perché non gli stesse ancora dicendo nulla.

La sua voce era arrivata subito dopo, in ogni caso, e si era palesata chiedendogli perché non gliel'avesse mai detto prima, se fosse perché se ne vergognasse, se fosse per una paura di essere giudicato che davvero non doveva provare – e si era dilungato per un po', tutto il tempo che lui aveva passato a non guardarlo più negli occhi, tutto il tempo che Alessio aveva passato a stringergli un ginocchio con l'intenzione di tenerselo vicino – e non era bastata quella, in ogni caso, ad alleviare la parvenza di allontanamento di cui lui stesso era stato in grado di convincersi.


Don't say goodbye


Del fatto che non ce ne fosse una valida motivazione era lui stesso consapevole, così come di tutto quello che ora non riusciva davvero ad ignorare – la sensazione di non essere stato ascoltato fino in fondo altrimenti Alessio non avrebbe reagito così, la realizzazione di essere stato probabilmente capito, la parvenza di armonia anche ora che tutto quello che c'era da dire era stato detto.

Eppure, del tutto tranquillo non riusciva comunque a sentirsi – perché l'opinione di Alessio nei suoi confronti doveva essere necessariamente cambiata, perché il bisogno di saperne il come era quasi ossessivo, perché chiedergli cosa ne pensasse era stato automatico e pure inaspettato, proprio per un'attenzione alle opinioni altrui che mai aveva provato in precedenza.

Alle tante sensazioni provate con Alessio e mai provate prima di lui, quindi, si era aggiunta anche questa, che Gennaro ancora non sapeva come identificare – bisogno di approvazione, forse, o magari soltanto voglia di piacere, di mantenere la possibilità di baciarlo quando ne aveva voglia, di tenersi stretta la prospettiva di andare oltre, che credeva di avere messo più o meno in discussione dopo il discorso, e di tenersi stretto Alessio stesso – che ora, sulle scale e sotto un lampione rotto, con la stessa espressione interdetta e comunque contenta che gli aveva trovato sul viso la prima volta che l'aveva baciato, si stava tenendo stretto lui.


Don't turn around


Aveva continuato a tenerselo stretto per tutta la sera – quando ancora erano rimasti sulle scale, quando avevano deciso di vagare per le strade senza comunque dividersi, quando lui aveva sceso la scalinata della metropolitana con l'intenzione di andare in centro – e in centro non c'era nulla di particolare da vedere, nulla di nuovo e nulla di diverso, ma Alessio l'aveva seguito comunque.

C'era qualcosa di estremamente rassicurante, nella realizzazione di avere Alessio al proprio seguito anche dopo quello che gli ha raccontato – e probabilmente era stato stupido anche solo pensare che sarebbe potuto cambiare qualcosa, perché non ne aveva motivo e non ne aveva nemmeno ora, in realtà, per tenersi le sue dita tra le proprie con più enfasi del dovuto.

Non era la prima volta che lo faceva, non era la prima volta che Alessio glielo lasciava fare e ne sembrava pure contento, ma era la prima volta in cui lui lo faceva dopo avere scoperto ad Alessio ogni parte di sé, anche quelle che