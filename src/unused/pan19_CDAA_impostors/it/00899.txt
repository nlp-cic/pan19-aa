John. Quando si vide portar via il pc dalle mani come niente fosse alzò il viso con fare perplesso verso l’altro che lo stava guardando con aria allegra.

 

«Mi stai ignorando? Siamo venuti qui in vacanza perché secondo te io non ti trovo più attraente ed ora tu mi stai ignorando?» lo disse ridendo, salendo sul letto e posizionandosi a gamba aperte sul ventre di Sherlock, distendendoglisi poi sopra, incrociando le braccia sul petto dell’altro. «Guarda che potrei sentirmi offeso.»

 

Si alzò leggermente per avvicinarsi a Sherlock e baciarlo come meritava, quando però l’altro lo fermò e lo disarcionò, facendolo finire con la schiena sul materasso.

«Dormi, John!»

John spalancò gli occhi e guardò Sherlock riprendere il computer, rimettendosi a lavoro.

«Chiedo scusa?»

Sherlock non lo degnò di un’occhiata e continuò a ticchettare sulla tastiera, John, per tutta risposta, gli tirò una cuscinata in faccia.

 

«Ehi!»

 

«Ehi un corno! Siamo qui in vacanza perché tu, e ribadisco tu, ti lamenti che non facciamo sesso da troppo e poi mi molli così?» John incrociò le braccia sul petto e guardò sconvolto Sherlock che roteava gli occhi in segno di stizza.

 

«Siamo qui da poco. Tu ti devi riposare così darai il meglio di te nella prestazione e io devo fare in modo di farti divertire quindi no, non ti sto rifiutando o cose simile…» e lo disse portando gli occhi languidi sulle braccia del dottore, risalendo poi su petto e collo e finendo poi a guardarlo negli occhi. «Quindi: dormi. E non dirmi che non sei stanco, è da quando siamo tornati che non fai altro che sbadigliare.»

 

John era stanco, era davvero stanco, però questo non voleva di certo dire…

 

Sherlock alzò un braccio e gli fece cenno di avvicinarsi, John obbedì senza proferire parola e gli si appoggiò con la testa sul petto mentre Sherlock lo circondava col braccio.

 

«Ora fa il bravo e vedi di dormire.» disse Sherlock, carezzandogli l’avambraccio e parte della schiena. E John non voleva addormentarsi, voleva chiacchierare ancora un po’ e fare progetti assieme a lui, ma si sentiva le palpebre pesanti e Sherlock aveva spento la luce del comodino e abbassato la luminosità dello schermo, così tra la camera semi oscura e le carezze di Sherlock non riuscì a durare più di dieci minuti, prima di addormentarsi.

 

***

 

 

Sherlock quella mattina uscì dalla doccia trovando John già sveglio e vestito, pronto per uscire, mentre lo aspettava appoggiato al lavandino come se fosse la cosa più normale del mondo. Vide John passare in rassegna tutta la sua figura, porgendogli dopo diverso tempo l’accappatoio per coprirsi e sorridendogli calorosamente. Sherlock si stupì non poco di trovarlo già sveglio -ricordando di averlo lasciato ancora addormentato profondamente nemmeno un quarto d’ora prima- e soprattutto ad aspettarlo lì.

 

John gli si avvicinò, lo aiutò a mettersi l’accappatoio e gli baciò il collo, strofinandogli poi le mani sulla schiena e sull’addome con il panno per asciugarlo, facendo una piccola deviazione sulle natiche che strinse con forza.

 

«John.» e non era chiaro nemmeno a lui se fosse un’ammonizione o un incentivo ad andare avanti, così lasciò che fosse il dottore a decidere cosa farne di lui.

 

John sorrise, continuò a lasciargli piccoli baci lungo il collo finendo col succhiargli il lobo dell’orecchio, strusciandosi leggermente sopra di lui incurante di inumidirsi i vestiti.

 

«Sherlock…» mormorò, strofinando le labbra contro la guancia ispida dell’altro e Sherlock si tese come una corda di violino. «Siccome hai finito col bagno, ora tocca a me.» e detto questo spinse fuori il consulente, chiudendo la porta a chiave e dirigendosi nuovamente al lavandino, dove aprì l’acqua fredda per sciacquarsi il viso.

Dall’altra parte della parete, a bocca spalancata e semi svestito dall’accappatoio, Sherlock fissava la porta come se fosse il suo peggior nemico, iniziando ad inveire quasi subito contro John e a sbattere il pugno contro il legno come se volesse seriamente sfondarlo.

 

John rise mentre si lavava i denti e suppose di aver avuto una piccola rivincita per la sera precedente.

 

 

 

Sherlock continuò a guardarlo con aria furente per quasi tutto il tempo della colazione mentre John mangiava la sua brioche con faccia soddisfatta e del tutto sereno, sorridendo nell’ignorare il marito che cercava di fulminarlo con lo sguardo.

 

«Cosa facciamo oggi, allora?» chiese John con aria pacifica mentre beveva un sorso di tè.

 

Sherlock incrociò le braccia al petto e rimase in silenzio, avvilito, intanto che pensava se dire o meno a John cosa avrebbero fatto quel giorno o se lasciarlo a cucinare nel suo brodo. O se annullare del tutto i piani e rinchiudersi in camera –mortalmente offeso- nella speranza di far sentire abbastanza in colpa John.

 

«Bene, siccome non hai piani, oggi facciamo quello che dico io.» fece John, battendo le mani tra loro una volta e togliendosi il tovagliolo dalle gambe. Sherlock alzò gli occhi a guardarlo e si chiese cosa l’altro potesse voler fare, dimentico per un attimo della sua rabbia –ovviamente furente- nei suoi riguardi.

 

«Poco fuori Trieste c’è un centro di apicoltura, mi sono informato sugli orari e oggi è aperto solo alla mattina quindi è