il fratello aveva detto.

“Assolutamente no. – rispose Mycroft – Fammi sapere gli orari dei turni di lavoro di John e ci sarà sempre qualcuno a prenderlo.”

“Bene. – Sherlock si alzò, riponendo accuratamente l’immagine del figlio nella tasca del cappotto – Fossi in te, Lestrade, scoprirei dove le tue vittime abbiano comprato i biglietti della lotteria.”

“I biglietti della lotteria?” ripeté Lestrade, confuso.

“In mezzo agli effetti personali delle vittime, c’è sempre un biglietto della lotteria. – spiegò Sherlock – Lo sai che stanno cercando il vincitore di uno dei montepremi più alti mai vinti nel Regno Unito? Qualcuno, evidentemente, ha una lista di probabili vincitori e sta cercando quello giusto. Fossi in te, mi sbrigherei a trovare dove abbiano comprato i biglietti, prima che la lista dei tuoi cadaveri si allunghi.”

Sherlock era praticamente sulla porta, quando si voltò indietro e fissò il cognato:

“Un’ultima cosa, Greg. – aggiunse, in tono serio – Per la prossima settimana vedi di risolvere i tuoi casi da solo. Avrò molto da fare e poco tempo per te.”

Sherlock se ne andò, mentre Mycroft e Greg si scambiavano uno sguardo sorpreso e divertito.

 

 

Per tutta la settimana seguente, Sherlock si comportò in un modo che John trovò più strano del solito.

Gli faceva trovare pronta la colazione, andava a fare la spesa e lo aiutava a riordinare la casa.

“Perché ti preoccupi se mi prendo cura di te?” sbuffò Sherlock un giorno, dopo l’ennesima occhiata in tralice che John gli aveva riservato.

“Lo sai che sono solo incinto e non malato, vero? – ribatté il dottore, in tono paziente – Posso fare esattamente tutto quello che facevo prima, senza che questo abbia ripercussioni sulla mia salute o su quella del bambino.”

“Per cena hai voglia di qualcosa in particolare? – domandò Sherlock, ignorando la risposta di John – Posso ordinare quello che vuoi, così non devi cucinare. Sei stanco. Se chiedessi di ridurre l’orario di lavoro?”

John fulminò Sherlock:

“Come ho detto prima, – ribadì, in tono secco – sono solo incinto, non malato. Non sono più stanco del solito. Però, mi fa piacere se ordiniamo da mangiare. Cinese?”

Sherlock annuì, ma John sapeva che non sarebbe finita così.

 

 

John rientrò dal lavoro salutando la guardia del corpo che Mycroft aveva assegnato all’auto che lo portava avanti ed indietro dal lavoro.

Entrato nel salotto, trovò Sherlock fermo in piedi in mezzo alla stanza, con gli occhi che brillavano.

John si guardò intorno.

La stanza non era mai stata tanto ordinata.

Libri, riviste e pezzi di giornali che Sherlock usava per i suoi casi, erano spariti.

Sul tavolo della cucina, non c’erano più il microscopio e tutto ciò che Sherlock usava per i suoi esperimenti.

“Che cosa è successo qui?” domandò John, piacevolmente sorpreso.

“Seguimi e lo scoprirai.” Rispose Sherlock, prendendo John per mano.

Scesero al piano interrato, davanti ad una porta con la scritta 221C.

Sherlock prese una chiave dalla tasca ed aprì la porta.

John entrò e trovò la stanza arredata a laboratorio.

“Da ora in avanti, verrò qui a fare i miei esperimenti e le analisi per i casi. – spiegò, con un sorriso soddisfatto – La signora Hudson non ha mai affittato il 221C perché ha problemi di umidità. Ho fatto sistemare la cosa e ho preso in affitto anche questo locale. E non ho finito.”

Sherlock afferrò di nuovo la mano di John e lo portò al piano superiore, nel sottotetto, dove c’era la mansarda.

Sul pianerottolo, c’era un cancelletto chiuso:

“L’ho fatto mettere per evitare che il bambino cada dalle scale. – continuò, entusiasta – E questa è la sua camera.”

Aprì la porta e John entrò in quella che sarebbe stata la camera del loro bambino.

Era stata dipinta di fresco, un lettino era posto in mezzo alla stanza con una sedia a dondolo vicina.

Un armadio ed un comò completavano l’arredamento.

“Ci sono alcune cose ancora da comprare, ma ho pensato che avresti voluto farlo tu. – con un’espressione ansiosa, Sherlock si mise di fronte a John – Cosa ne pensi?”

“Hai fatto tutto questo per il nostro bambino?” chiese John, con un sorriso dolce.

“Per te e per lui. – confermò Sherlock – Il bambino è diventato improvvisamente reale, ma io posso fare veramente poco. Sei tu che lo porti in grembo. Tu che soffri per le nausee mattutine. Tu che patirai per il parto. Io … io non posso fare molto … a parte questo. Ti piace?”

Sherlock rimase in attesa.

John lo fissò teneramente negli occhi, per qualche secondo.

Si avvicinò al marito ed appoggiò le proprie labbra su quelle di Sherlock, in un bacio pieno di dolcezza.

Sherlock ricambiò il bacio, ma si staccò in fretta:

“È un sì?” chiese per sicurezza.

“Assolutamente. – rispose John, con un sorriso – Ed ora scendiamo e facciamo l’amore. Ti va come ricompensa per tutto il lavoro che hai fatto per me ed il bambino?”

“Non ci sono …” iniziò a domandare Sherlock, ma