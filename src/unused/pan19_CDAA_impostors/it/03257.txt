Est, tra cui i Valaraucar erano dei bagliori di fiamma il mezzo al fuoco sputato dalle fauci dei Vermi. Lungo l’orizzonte a Nord, i Monti di Ferro incombevano scuri e minacciosi sulla Terra di Mezzo.

Un gruppo di Orchi corse verso l’ingresso del Thangorodrim, dove un gruppo di Noldor stava raggiungendo la Gente di Aulë, e Niel lo segnalò ai suoi.

Arrivo!, disse Alatar, ma Niel lo percepì troppo lontano e gli Orchi erano troppo vicini.

Niel si levò in volo, si posizionò alle spalle degli Orchi e scese in picchiata su di loro, le zampe tese e gli artigli pronti. Li afferrò e strinse, sentendo le ossa e le armature rompersi tra le sue dita, e gridò minacciosa al resto del gruppo, le piume gonfie. Deviò lance e frecce con un colpo d’ali e, quando il drappello di Noldor raggiunse la gola d’ingresso al Thangorodrim ed esultò, Niel volò via, in alto lungo la parete di roccia.

L’Esercito dell’Ovest era alle porte della fortezza di Melkor, ma i nemici erano troppi e non accennavano a diminuire. Niel se lo era aspettato, ma era diverso vederlo con i propri occhi. I villaggi che avevano trovato ancora abitati erano diminuiti sempre più con gli anni e la resistenza alla loro avanzata si era ridotta al minimo.

Dovremo aspettarci di trovare il grosso delle sue armate all’Anfauglith, aveva detto Eönwë, gli occhi fissi sulla mappa che aveva perfezionato con le informazioni ottenute durante gli interrogatori.

Non era solo il grosso delle armate di Melkor a trovarsi nell’Anfauglith, erano tutti i suoi servitori e soldati. Sconfiggerlo qui avrebbe voluto dire la sua sconfitta definitiva. Avrebbero liberato la Terra di Mezzo dalla sua influenza, i fratelli rimasti di Tyelko avrebbero riavuto il senno perduto e gli Uomini dell’Est sarebbero stati liberi.

A distrarla dai suoi pensieri, giunse la voce di Eönwë, un rombo di tempesta al di sopra delle urla della battaglia.


Qual è la situazione alle porte?


Fu la gente di Aulë a rispondere prima. Abbiamo le spalle coperte, ma queste porte non finiscono più, disse una di loro, che Niel non riconobbe. Per quanto ne so, potrebbero aver levato pareti di roccia all’interno per bloccarci il cammino.

Non mi preoccuperei delle pareti, disse un altro. Ci sono altri Vermi all’interno, sento la loro puzza.

Curumo emise un verso frustrato. Non posso credere che Mairon–

Apriteci le porte, stiamo arrivando, li zittì l’ordine di Eönwë.

Io sono qui vicino alle porte e sto togliendo di mezzo altri Orchi, Alatar non è messo meglio di me, protestò Sunda. Abbiamo bisogno di molti rinforzi, o saremo spinti indietro appena quelle porte saranno aperte. Ci sono soldati Noldorin a coprire le spalle di Curumo e gli altri.


Non temere, Cacciatrice. Stiamo arrivando con–


Un rombo inghiottì la risposta di Eönwë. Nella testa di Niel si levarono le urla terrorizzate della gente di Aulë e di quei Cacciatori che si trovavano alle pendici del Thangorodrim.

Che succede?, chiese Niel, guardando giù dalla parete. Nessun Valarauco, nessun Verme. Ma si levò un fumo denso, che le rese difficile scandagliare il campo di battaglia.

La terra tremò e si aprirono voragini nel terreno, al cui fondo ribolliva magma brillante, e Niel fu costretta a scendere lungo la parete, al di sotto della nube che stava prendendo consistenza tra lei e la piana.

Orchi e Valaraucar, ma anche alcuni Maiar e soldati Primogeniti e Secondogeniti caddero nelle voragini. Le loro urla e l’odore di carne bruciata furono atroci. No! Non ora! Erano così vicini a prendere la fortezza, erano a un passo dalla vittoria. Melkor non poteva rivoltargli contro la terra stessa. Niel volò verso un drappello di Primogeniti e li spinse lontano dalle voragini, atterrando poi lungo il bordo. La posizione era terribile, non poteva vedere gli altri, ma si assicurò che i Primogeniti fossero al sicuro e si levò in aria con un colpo di ali.

Dalle tre torri salì una colonna di fiamme e fumo e la terra tremò di nuovo, mentre tra i Monti di Ferro echeggiava il rombo che sembrava venire dal cuore di Arda. Non poteva cambiare tutto, non ora, non ancora.

Un battere di ali lontano attirò l’attenzione di Niel e, dalle voragini, si lanciarono verso il cielo creature che lei non aveva visto prima, non in quel modo: draghi alati.

E così quel maledetto ce l’ha fatta, commentò Sunda, ma Niel percepì dolore nella sua voce. Era ferita?

Non poté chiederle nulla di specifico, perché un drago puntò verso di lei, l’intelligenza che brillava in quegli occhi di fiamma.


Oh, no.


Niel volò verso una delle torri. Draghi alati!, urlò in valarin e una fiammata la colpì all’ala destra. Bruciava, bruciava da morire e, mentre la sua voce si espandeva nella piana, Niel si liberò della veste di grande gufo, lasciando che si scomponesse in una pioggia di piume e carne.

Il drago volò dritto contro la parete rocciosa e la frantumò, sassi rotolarono giù dal picco e verso le schiere al di sotto, e Niel fuggì dalla parte opposta. Chi è senza veste prenda i Mannari, ordinò agli