
 



 



 



 




#1 –
Neighbour’s booze I’ll also drink
(Estonia/Finlandia)





 



- Hei
jaa ja otetaan taas!


Il suo
braccio è un peso morto attorno alle sue spalle, e il
resto di Finlandia non è messo molto meglio.
L’altra Nazione si appoggia a lui
mentre arranca a passi lenti e incerti, ma ha ancora la forza di
cantare a
squarciagola nel suo orecchio. Il suo fiato puzza d’alcool,
ma Estonia non si
aspetta nulla di diverso in questa situazione.

- Tu
hai un problema – si sente in dovere di dire,
rassegnato. In tutta risposta, Finlandia sorride uno di quei suoi
sorrisi dolci
e luminosi e gli dice che è il suo migliore amico, poi ride
forte, poi inciampa
nei suoi stessi piedi e rischia di farli cadere entrambi.

Estonia
si raddrizza gli occhiali sul naso e spera che
domani mattina Finlandia non stia troppo male da non riuscire a
prendere il
traghetto da solo.

- Ti
sopporto solo perché ti amo, lo sai? – sospira,
senza
nemmeno preoccuparsi di sussurrare. Tanto, domani Finlandia non lo
ricorderà di
certo.

Finlandia
lo fissa per un attimo, un’espressione vagamente
sorpresa dipinta sul volto, e poi ritorna a cantare, allegro come prima.

 

 

 



 



 



 


#2 – Löyly
(Estonia/Fem!Finlandia)


 

Finlandia
è una donna cortese e amichevole, il tipo di
persona che sa farsi amare da molti con poco. Estonia, però,
sa fin troppo bene
che, a volte, è stanca di stare con quei molti –
verso i quali
è cortese, sì, ma non aperta; amichevole, ma mai
veramente rilassata.

Eduard
sa anche che questo, per Tiina, è il modo perfetto
per rilassarsi: fuggire da tutto e tutti, scomparire nel folto del
bosco e
ricomparire in un piccolo mökki sulle
rive di un lago calmo e
profondo, e poi lasciare che il vapore la avvolga e lavi via problemi e
finti
sorrisi. Ed è grato di essere invitato a seguirla, talvolta,
perché vuol dire
che Tiina si fida di
lui.

Eppure,
mentre la guarda – guarda i suoi occhi chiusi e le
ciglia lunghe e chiare che le ombreggiano le guance, e osserva le sue
labbra
piene appena dischiuse e la pelle candida già un poco
arrossata, e si perde
nella lenta discesa di una goccia di sudore lungo il suo collo delicato
fino a
… – non le è più tanto grato.

In
sauna si sta come si sta in chiesa, gli
ha
detto una volta la sua amica. Ma i suoi pensieri non sono affatto puri
mentre
distoglie in fretta lo sguardo e farfuglia che adesso ha troppo caldo.
Finlandia annuisce con un breve movimento del capo, noncurante e serena.

Più
tardi, galleggiando nell’acqua gelida del lago, Eduard
la maledice tra sé e sé. Potrebbe anche fare uno
sforzo e coprirsi con un
asciugamano come lui – ma no, non sarebbe tradizionale, a
sentire lei.

 

 

 



 



 



 


#3
– Eukonkanto - Estonian Style (Finlandia/Fem!Estonia)


 

-
Potresti anche sederti sulle mie spalle, te l’ho detto.

Estonia
stringe un po’ di più le gambe intorno al suo
collo.
- Te l’ho
detto - arriva dal
basso la sua voce, un po’
seccata, come se stesse spiegando una cosa elementare a un bambino un
po’
tonto: - In questo modo, il peso è distribuito meglio.

Tino
non può non ridere a quel suo tono, anche perché
immagina il suo viso serio e determinato insieme alla sua posizione
assolutamente ridicola. - Oh, Eha! - le dice con affetto, scuotendo
appena la
testa: - E poi dici che sono io, quello strano.

- Sei
tu che hai inventato uno sport in cui si portano in
spalla donne come sacchi di patate e si vince birra - ribatte Eha. Il
suo tono
non cambia molto, ma Finlandia sa che sta sorridendo.

- Sei
il mio sacco di patate preferito - le dice, posando
con delicatezza le mani sulle braccia che gli stringono forte la
vita.  

 

 

 



 



 



 


#4
– Norja (Fem!Estonia/Fem!Finlandia)


 

- Flessuosa? -
chiede Estonia. Le sue
labbra sono tese in una linea contrariata, le sue sopracciglia
corrugate. Oh, è
così carina, quando
si arrabbia e perde quella sua aria sempre
un po’ insicura. Le brillano gli occhi, di un azzurro vivido
dietro le lenti
degli occhiali.

Finlandia
sorride sopra al suo lonkero. Non
è che le piaccia renderla
gelosa, ma …

- Vuol
dire anche agile -
puntualizza nel
tono più innocente che le riesce. E poi le fa
l’occhiolino, prima di tornare
alla sua espressione candida e tranquilla.

La sua
ragazza si lascia sfuggire un verso strozzato e pieno
d’indignazione, e tenta malamente di nascondere il rosso
acceso delle sue
guance prendendo un lungo sorso di vodka.

Finlandia
ridacchia piano e tende una mano per spostare i
loro bicchieri da una parte del tavolo in un gesto svelto. Poi, si
sporge in
avanti abbastanza da prendere le mani di Estonia tra le sue e guardarla
negli
occhi.

- Viro -
mormora: - Norvegia sarà anche
snella e flessuosa … ma tu, per me, sei semplicementebellissima.

Ed
è Estonia a sorridere, a quel punto, prima di baciarla.

 

 

 

 