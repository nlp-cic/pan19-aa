a mio padre ma non potrei tradire il mio sposo. Spero tanto che non venga mai il giorno in cui dovrò davvero fare una scelta tra loro perchè non saprei che strada prendere. Mio padre sostiene che sono un'illusa e che da me non si aspettava un simile comportamento. A volte credo che lui abbia ragione, che avrei dovuto scappare quando le cose hanno preso una piega più seria tra me e Thor ma non me ne sono resa conto e non so se mio padre ci crede. E' come una rana messa nell'acqua fredda e poi scaldata lentamente, finirà col bollire ma lei non se ne renderà conto... Ed è successo proprio così, le cose sono cambiate lentamente, così tanto da non darmi sentore di come tutto stesse diventando più serio e più pericoloso. Sono dispiaciuta di aver ferito e deluso mio padre, so che probabilmente non sarà mai più come prima con lui ma non sono neanche convinta di aver fatto la scelta sbagliata...

La giovane principessa sta riacquistando pace ma la solitudine di Jotunheim la fa riflettere e memorie care ma dolorose tornano in superficie...

Finalmente gli Jotunn si stanno abituando alla mia presenza e non mi guardano più con sospetto, devono essersi convinti che non sono qui per spiarli e che nessuno mi ha mandato qui, che è stata una mia decisione spontanea anche se del tutto inspiegabile, ai loro occhi. Loro stessi ammettono che il loro mondo è inospitale e che è ben strano che io possa aver scelto di trascorrere del tempo in questo luogo buio e freddo piuttosto che rimanere nelle dorate stanze di Asgard, la Dimora degli Dei. Il loro capo, colui che ha preso il posto di Laufey dopo la sua dipartita per mano di mio padre, ha finalmente deciso di darmi udienza ed ha fissato un incontro per domattina. Sono così impaziente che non credo che potrò dormire, questa notte. 

Le notti su Jotunheim sono così silenziose...

Quando le tenebre scendono su questo regno, il silenzio è così totale da sembrare assordante, rotto solamente dagli ululati lunghi e rochi, in lontananza, degli animali che popolano questo pianeta. Non ci sono luci, non ci sono voci. Ancora non ho capito se gli Jotunn hanno una forma di socializzazione, se hanno punti di incontro ma dal silenzio che regna quando la poca luce del giorno si dirada, direi che non vi è incontro alcuno. Solo io, grazie alla mia magia, accendo una piccola, vivida fiammella di colore azzurro intenso, della stessa tonalità del Tesseract, conservato gelosamente nella cripta dei tesori di Asgard. A volte mi incanto ad osservarla pensando come questa fiamma sia in un certo modo, la metafora della mia vita: una piccola scintilla di speranza nel buio più totale. Se mi guardo indietro, osservando gli ultimi 20 anni della mia esistenza, non scorgo molte ragioni per essere felice. Ammetto di essere stata molte volte sul punto di lasciarmi sopraffare dalla disperazione e di aver pensato che farla finita, con un colpo ben assestato di spada, potesse essere il modo migliore per mettere la parola fine a tutto quanto. Poi, però, ho sempre riflettuto sul fatto che molto probabilmente, togliermi la vita non mi avrebbe fatto guadagnare nulla, al contarario, mi avrebbe assicurato solo una lunga permanenza presso il regno di mia sorella Hela. Tuttavia, devo essere critica e ammettere di non aver incontrato molta comprensione, neppure dalle persone più vicine a me. Speravo di poter contare su mio padre, ci speravo davvero ma quando sono andata a trovarlo, lui mi ha trattato con stizza e fastidio per il fatto che ancora non sia riuscita a mettermi alle spalle tutto ciò che è accaduto. Come un comune padre midgardiano, mi ha fatto notare che me lo aveva detto, che dovevo conoscere i comportamenti bambineschi di Thor, la sua totale incapacità di dedicarsi a qualcosa per lungo tempo, fatta eccezione per il suo discutibile impegno a voler proteggere Midgard. Lo so che lui ancora considera il mio matrimonio come un tradimento, un affronto personale e ancora non ho capito se è quello che lo indispone di più, ancor più del mio dolore e della mia infinita tristezza. Mia madre non si è mai pronunciata, anche nel suo caso non so se più per la vergogna di vedere la propria figlia rinnegata dal proprio compagno o per il fatto che quel compagno sia il Principe Ereditario. Zia Bay è così impegnata nella sua nuova vita midgardiana... Mi è stata vicina, una delle poche persone ad averlo fatto e di certo le sono grata ma ora ha altro a cui pensare, un bambino in arrivo. Sono contenta per lei anche se vederla così felice accanto al suo compagno non fa che acuire la mia solitudine. Erik mi è vicino, mi aiuta, è dolce vedere come cerchi in tutti i modi e dove possibile, di sostituire suo padre, di essere "l'uomo di famiglia". 

E lui? 

Lui conduce la sua vita, come sempre. Non so se sia stato vittima di un incantesimo (a volte lo credo davvero) per poter proseguire la sua vita come se lui non fosse un uomo sposato e padre di un figlio meraviglioso. A volte io credo che sia mio padre a non aver mai davvero capito suo fratello; per tutta la vita lo ha sempre considerato un bambinone viziato a cui è tutto dovuto per il semplice fatto di essere il primogenito, un ragazzone