okay. Gliel'ho detto. Mi pagano il mese anche se andiamo via quattro giorni prima. Papà dice che c'è un wendigo vicino al confine con il Tennessee".


Sam non ha mai visto un wendigo dal vivo, solo sulle pagine dei libri di Bobby e pensa che sia una delle cose più mostruose che possano esistere - qualcuno che sceglie volontariamente di mangiare carne umana fino al punto di non avere più alcuna umanità rimasta, solo artigli e zanne e fame. Non gli piace l'idea che Dean e suo padre debbano averci a che fare, ma non prova nemmeno a discuterne.


"Magari possiamo convincere papà a fermarci in una città più grande, questa volta. Cioè, non proprio una città, ma un posto più grande, con cose come cinema o una biblioteca vera", dice Sam, pensando alle poche case sparse e alla piazza che non è altro che l'unico incrocio di quattro strade nel paese, del posto dove sono bloccati da quasi due mesi.
"Magari sì", concorda Dean, ma è esitante.
Sam è troppo stanco e accaldato per preoccuparsene ora. Sospira e cerca di scivolare più vicino al raggio di azione del vecchio ventilatore - e, solo incidentalmente, più vicino a Dean.
"Ehi, Sammy, obbligo o verità?"
Sam apre gli occhi e volta la testa verso suo fratello, sorpreso dalla frase totalmente inattesa. Non riesce a capire perché Dean, tutto d'un tratto, voglia giocare a -
Sta quasi per scegliere 'obbligo', come fa il più delle volte, quando realizza quello che sta facendo suo fratello e sbuffa divertito. "Verità"
Dean è chiaramente sorpreso dalla sua scelta. "Uhm, vediamo - " borbotta, prima che il viso gli si illumini: "Cosa avete combinato tu e quella brunetta con cui è una settimana che studi?".
Sam ringrazia il caldo che gli rende impossibile arrossire più di quanto abbia già fatto.
"Abbiamo studiato. E comunque, se volevi che scegliessi obbligo solo per farmi alzare a prendere le tue cose - "
"Ohhh si dice così, adesso?"
"A differenza di qualcuno", continua Sam "Quando dico che vado a studiare, intendo studiare"
"E quindi?"
"... Ci siamo baciati"
"E non mi hai detto niente?", Dean lo spintona leggermente e Sam cerca di scrollarselo di dosso, imbarazzato. "Mi dispiace che dovremo partire, Sammy", aggiunge dopo un attimo, con tono serio. "Se vuoi posso convinere papà a ritardare un po' la partenza, così puoi salutare la tua amica.."
"Nhà, è okay, Dean", risponde, fingendo noncuranza. "Non importa. Non è come se stessimo insieme o cosa e poi non siamo stati così tanto in questo posto", borbotta. "Ci siamo già salutati", aggiunge dopo un attimo.
"Ah, amale e lasciale, Sam?"
Sente il collo pizzicargli per il sudore e per l'imbarazzo, ma non risponde.


Pensa a Emily, la sua compagna per il progetto di scienze, e al bacio impacciato che si sono scambiati due giorni fa e al modo in cui rideva nascondendosi la faccia dietro i capelli ricci. Dovrebbe sentirsi triste all'idea di non vederla mai più, ma non lo è, non davvero.
La presenza di Dean al suo fianco è una sensazione rassicurante e familiare e il punto in cui le loro braccia si sfiorano è un contatto più reale del pavimento su cui sono sdraiati.
Il vecchio ventilatore cigola e cigola - ma proprio sotto quel rumore c'è il respiro di Dean e Sam chiude gli occhi, finalmente in pace.


***


"Ehy, Sammy-boy, obbligo o verità?"


La voce alle sue spalle non è quella di Dean, ma Sam la riconosce lo stesso, perciò non si volta.


"Ow, mi sento trascurato in questa relazione. Andiamo, andiamo, andiamo, fammi felice: sai che ti lascerò scegliere. Non l'ho sempre fatto? Anche quella volta sei tu che hai scelto che ti strappassi le costole una ad una, non è vero, Sammy? E l'ho fatto, l'ho fatto bene, con molta cura, è stato un gran bel lavoro, no? Certo, immagino che l'alternativa fosse meno attraente per te, ma è il pensiero che conta, no?"


Sam apre il borsone ai piedi del letto e tira fuori il borsello consunto che contiene lo spazzolino da denti e le poche altre cose necessarie per il bagno. La zip è rotta, dovrebbe aggiustarla, pensa, appoggiandolo sul lavandino.


"Devo scegliere io? Vuoi scegliere verità?"


Il dentifricio. Dean lo spreme sempre dalla metà. Sam passa il manico dello spazzolino sul fondo del tubetto, appiattendolo.


"Ah, Sam, la verità è che sei quanto di più disgustoso che abbia mai visto, davvero, me ne intendo di peccatori, io, ma tu, tu,  Sammy-boy, sei speciale. Voglio dire, l'apocalisse, bere sangue di demone, allearti con l'autoproclamato Re dell'Inferno era già abbastanza grave, ma  - Ma, Sam, tuo fratello!"


Sam continua ad appiattire il tubetto del dentifricio, meticolosamente.


"Lo vedo nei tuoi occhi, sai? Lo vedono tutti, anche Dean. Il tuo sguardo è disgustoso