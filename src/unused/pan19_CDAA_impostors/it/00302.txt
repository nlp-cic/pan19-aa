“Non come quella cosa,” Derek aggiunse e il terreno smesse di rombare.

Stiles fece un respiro profondo. Per ora era salvo da entrambi. Magari non sarebbero morti. Magari l'alba avrebbe portato loro speranza o qualcosa. “Sei una sirena,” decise. “O una ninfa che annega gli uomini.”

L'uomo sorrise di nuovo, con fin troppi denti. “Quello che faccio,” cominciò, la voce delicata, gli occhi scintillanti come gioielli, “È comandare tutte le acque legate a questo lago. Prendo sacrifici, quando mi interessa.”

Stiles sbatté le palpebre e si rese conto che ora stava in piedi tra Scott e l'acqua. Sbatté di nuovo gli occhi, allontanando lo sguardo. Non si muoveva se non lo guardava direttamente negli occhi. “E hai anche dei raccapriccianti occhi che controllano le persone,” Stiles notò. “Lo terrò a mente.”

Derek fece spallucce, come se non gli importasse.

Stiles si sedette in fretta. Magari non sarebbe andato lontano se fosse rimasto seduto. Guardando il lago e non gli occhi di Derek, continuò a fare domande. “Quindi, siccome dovremo morire, ti dispiace dirci cos'è quella cosa? Con meno descrizioni del suo lavoro e più... descrizione della cosa se non ti dispiace, Ariel.”

Derek si girò, esponendo la schiena e stendendosi nella pozza d'acqua come se fosse la sua personale vasca da bagno. Fortunatamente la paura trattenne Stiles dall'ammirare l'immensa schiena sotto la luce della luna. “Antico, vecchio. Malvagio. Entrambi stiamo uno alla larga dell'altro; non siamo interessati a darci la caccia.”

Era bene tenerlo a mente, Stiles suppose. Se lui e Scott rimanevano nel suo territorio ma fuori dallo stagno, c'era una buona possibilità che potessero farcela, o sopravvivere finché non arrivasse l'aiuto. Gli alberi frusciarono goffamente attorno a loro, ma Stiles rimase fermo, al sicuro.

Con la salvezza sopraggiunse anche l'esaurimento che era orribile già di per sé. Potrebbero non essere davvero al sicuro; Derek potrebbe star prendendosi gioco di loro. C'erano un milione di domande che si aggiravano nella sua mente, la maggioranza circa il fatto se si poteva effettivamente ragionare con Derek o solo meramente. La coda si estese verso l'alto di nuovo, le pinne nella sua direzione. Derek non era alto quanto un umano, Stiles notò mentre queste pinne gli si muovevano attorno. Il corpo gli si raggelò quando la coda si avvicinò, toccandogli una guancia.

“Prometto che sarò gentile,” Derek assicurò con calma, guardando la luna. La pinna gli tracciava le labbra con affetto. “Di solito non sono così rude.”

Stiles schiaffeggiò la pinna, filando via di corsa verso Scott. “Sì, certo, amico. Non lo do via al primo appuntamento.” Si avvicinò a Scott, assicurandosi che la respirazione dell'amico fosse ancora stabile. 

I minuti passarono, o forse le ore, con gli alberi che ondeggiavano. Ogni volta che Stiles guardava il liquido nero dello stagno, gli occhi scintillanti altrui brillavano su di lui al buio, solo una testa fluttuante sopra la superficie dell'acqua. Stiles deglutì, utilizzando questo momento per riposarsi un po'. Solo un po', si disse, guardando Derek che di tanto in tanto tirava fuori i suoi viticci che, però, non riuscivano a raggiungere nessuno di loro due.

O forse Derek stava giocando con loro; forse avrebbe già potuto prenderli. Stiles guardò indietro alla sua forma e giurò di aver visto i suoi denti brillare nella propria direzione.

Gli mostrò il dito medio, troppo stanco per fare altro. Derek non faceva paura se non gli si poteva avvicinare. E forse poteva, ma Stiles non ci avrebbe creduto; se Derek avesse potuto, lo avrebbe già fatto. Quello non era il suo lavoro. Respirò, scorgendo la luce giallastra dell'alba sopra di loro. Le stelle erano già scomparse e riusciva a vedere la luna attraverso le nuvole e-

Scott tossì.

Stiles gli massaggiò la schiena. “Usciremo di qui, amico,” gli promise. “Andremo a casa e ci mangeremo un bel Big Mac e io farò un sacco di barbecues con papà,” si figurò, fregandosene del fatto che proprio Derek probabilmente stava mangiando un sacco di carne poco più in là. Poteva già sentire l'odore della griglia. “Ed useremo un buon legno di noce e l'odore resterà impresso nei nostri vestiti e-”

Sgranò gli occhi nell'alzare lo sguardo verso il cielo. Non era l'alba che aveva quel colore.

La foresta era in fiamme.

“Merda,” Stiles imprecò, cercando di valutare la situazione. Derek, ora illuminato dalle fiamme, ghignò. La sua coda colpiva l'acqua dello stagno, i gomiti erano fuori sulla terra ferma. La cosa non poteva prenderli a causa di Derek, ma ciò non significava che non potesse ucciderli in altri modi. Stiles si guardò intorno, cercando di capire dove fossero dirette le fiamme.

Gli alberi sembravano inghiottiti da una strana luce arancione, i rami scuri si innalzavano. Ondeggiavano con il vento, la cenere volava nell'aria, ma non c'era nulla che facesse capire in quale direzione si muovesse il fuoco. Eppure, Stiles poteva essere sicuro