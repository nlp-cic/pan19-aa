assenza. Il caro Jimmy Boy tornerà nei prossimi racconti, che compongono questa serie, in tutto il suo splendore.

Grazie a chi abbia letto fino a qui e a chi abbia lasciato un kudos.Grazie a egmon73 per la recensione al terzo capitolo. Spero di riuscire a rispondere più velocemente, in futuro, ma la vita reale sa essere molto invadente.

Se qualcuno volesse lasciare qualche riga di commento, sarebbe sempre benvenuto.

L’appuntamento è per il prossimo sabato.

Ciao!

ATTENZIONE!!!!Dalle mie parti, c’è un vecchio adagio che dice: “Chi ti conosce, non ti compera”. Temo che potreste dirlo di me, al termine di questo capitolo. Infatti, dopo un paio di capitoli abbastanza tranquilli, che potrei definire praticamente fluffuosi, tornano scene e situazioni non proprio piacevoli, con sempre al centro il povero John e il suo non troppo simpatico genitore. 

A chi prosegua, malgrado il preambolo, auguro buona lettura.


            (See the end of the chapter for  more notes.)
            

 

 

John poteva sentire ancora il calore delle labbra di Sherlock sulle proprie. Percepiva la presenza della lingua del vampiro nella propria bocca. Il profumo del suo corpo. Le sue braccia intorno ai suoi fianchi, che lo stringevano forte. Le sue mani, piacevolmente fredde, che sfioravano la sua pelle calda, provocando brividi di un piacere mai provato prima. Con un sorriso felice sulle labbra, John aprì la porta dell’appartamento, in cui viveva con il padre e la sorella, e il sangue si gelò nelle vene.

Il padre lo stava aspettando, seduto su una poltrona, ma non era solo. Un uomo sedeva nella poltrona di fronte a Brent. Era un vampiro e dimostrava l’età del padre di John. Aveva radi capelli scuri e un paio di occhiali, con una montatura sottile, nascondeva gli occhi. L’uomo esibiva un sorriso freddo e distaccato, ma era soprattutto il suo atteggiamento a preoccupare John. Quell’uomo si comportava come se fosse il padrone del mondo. Dietro alle spalle dello sconosciuto, c’era un altro uomo, giovane, alto e atletico, che dava l’impressione di essere pericoloso, con gli occhi nocciola e i capelli castano chiaro, che avevano cominciato a imbiancarsi precocemente. Comodamente appoggiato al tavolo, c’era un altro vampiro biondo, che teneva in mano una borsa e sembrava un medico.

Ogni parte dell’anima di John gli urlava di girare sui tacchi e scappare il più lontano possibile da quell’appartamento. Non sapeva dove avrebbe potuto andare, ma non era importante. Doveva fuggire. Prima che potesse fare qualsiasi cosa, la porta venne sbattuta alle sue spalle e la felicità di John Watson fu risucchiata dalla sua vita, in un solo istante.

 

 


Rolling in the deep



 



 


“Non sapevo che avesse visite, signore. Vado nella mia stanza e non disturbo,” John cercò di andarsene dall’ingresso-soggiorno, ma Brent si alzò e gli circondò le spalle con un braccio, esibendo un sorriso amorevole talmente falso da apparire grottesco e stringendolo a sé in una pessima imitazione di un abbraccio affettuoso.

John si irrigidì, soprattutto quando la presa di Brent si fece più forte e avvicinò il viso al collo del figlio, aspirandone profondamente l’odore. Il giovane Omega sapeva che doveva essergli rimasto addosso il profumo di Sherlock e temeva la reazione del padre.

Brent lasciò andare il figlio e lo colpì con un manrovescio: “Di chi è l’odore che hai addosso? Che cosa hai fatto, piccola puttana che non sei altro,” sibilò furioso, colpendo ancora John, che alzò le braccia per cercare di difendersi.

“Brent, stai danneggiando la mia merce?” Domandò una voce in tono cordiale, ma gelido.

Brent si immobilizzò con il braccio a mezz’aria: “No… certo che no, signor Magnussen… io…”

“Tu… cosa?” Lo sollecitò l’uomo con gli occhiali, in tono gentile e con un sorriso sulle labbra, che però non arrivava agli occhi.

“Cerchi di capire, signor Magnussen… io mi sono fidato di lui… mi ha assicurato di non avere mai avuto rapporti sessuali di nessun genere…” balbettò Brent.

“Mi stai dicendo che non è vero che tuo figlio sia vergine?”

“Io… non lo so… ha l’odore di qualcuno addosso… però non lo ho mai sentito prima…”

“Io non ho fatto nulla di male!” John si intromise, irritato.

“Dite tutti così, ma si sa quanto voi Omega siate bravi ad aprire le gambe per il primo che ve lo chieda!” ribatté Brent.

“È proprio per questo che ho portato il mio medico di fiducia. Procediamo con la visita. Non ho a disposizione tutta la notte per stare qui,” spiegò Magnussen, con un’alzata di spalle.

John sbiancò: “Di che visita state parlando?” Chiese, cercando con gli occhi una via di fuga, senza riuscire a trovarla. Si sentiva soffocare e il panico cresceva dentro di lui, come se fosse stato un animale in trappola.

Il viso di Brent aveva un’espressione minacciosa: “Sarà meglio per te che tu sia veramente vergine, piccolo bastardo, o stavolta non ti sarà sufficiente una settimana per riprenderti. Spogliati.”

John guardò il padre, inorridito: