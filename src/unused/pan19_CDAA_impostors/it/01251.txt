uomo non ribatté alle parole di John.

“Mi dia la mano sinistra.”

L’uomo allungò una mano.

John lo fissò stranito, senza muovere un muscolo.

“La dottoressa Hunter dice che lei abbia un tremore alla mano sinistra derivato dallo stress post traumatico, causato dall’essere stato ferito in guerra.” spiegò l’uomo, tenendo sempre la mano tesa.

John lo fulminò con lo sguardo:

“Come fa a sapere cosa ci sia scritto nella mia cartella clinica? – domandò furioso – Nessuno dovrebbe avervi accesso.”

“Io non sono nessuno. – rispose l’uomo con un sorriso malizioso – La mano, per favore.”

John esitò ancora un attimo, poi la alzò.

La mano era ferma e salda.

“Ho sempre saputo che quelli del Centro non capiscono nulla di psicologia. Sarebbe quasi il caso di farli chiudere e liberare tutti gli Omega loro prigionieri. Non è d’accordo, dottore? Lei ama il pericolo. Con Sherlock Holmes lo troverà di certo, dottor Watson. Però, stia attento. Chi si avvicina troppo al fuoco, si può bruciare.”

John ritirò in modo secco la mano.

Non capiva se quell’uomo lo stesse minacciando o mettendo in guardia.

“Posso andare al lavoro?” chiese deciso.

L’uomo sorrise.

“Non sono un suo nemico, dottore. – rispose l’uomo – E non voglio che le succeda nulla di male. Spero che stia prendendo delle precauzioni per non essere ingravidato da Sherlock. So che una eventuale altra gravidanza la metterebbe in pericolo di vita.”

John fece un passo avanti e si fermò a pochi centimetri dal viso dell’Alfa, furioso:

“Questi non sono affari suoi. – sibilò – Stia fuori dalla mia vita e da quella di Sherlock. Chiunque lei sia!”

Si girò ed andò a passo di marcia verso l’auto nera che lo aspettava per portarlo al Bart’s.

“Dottor Watson. – lo chiamò ancora l’uomo – Lei non ha ancora incontrato l’ispettore con cui collabora Sherlock e non sa chi sia, vero?”

“No.” sbottò secco John, girandosi appena.

Non voleva sapere quale fosse il motivo della domanda.

Voleva solo andare via.

“Oh, vedrà che le farà piacere conoscerlo. – continuò l’uomo, con tono divertito – Sa, dottor Watson, il Destino ha uno strano senso dell’umorismo, a volte. Mi piacerebbe essere una mosca ed assistere al suo incontro con quell’ispettore di Scotland Yard. Soprattutto se dovesse essere presente Sherlock.”

La tentazione di prendere a pugni quell’Alfa stava aumentando ad ogni secondo che passava, ma John sapeva che, se lo avesse fatto, si sarebbe trovato in un mare di guai.

Quell’uomo era decisamente molto più pericoloso di quello che i suoi modi gentili ed educati facevano trasparire.

Aveva appena trovato qualcuno da amare, quindi non avrebbe mai fatto qualcosa che potesse allontanarlo da Sherlock.

Inoltre, non voleva dare all’uomo con l’ombrello la soddisfazione di sapere di avere stuzzicato la sua curiosità.

John continuò ad andare all’auto e vi salì, sperando che nessuno lo avrebbe fermato.

Le labbra dell’uomo elegante si incresparono in un piccolo sorriso soddisfatto.

Fece un cenno all’autista che avviò l’auto, dirigendosi verso il Bart’s.

 

 

Era quasi metà mattina, quando Sherlock si era trascinato fuori dal letto.

Non prese nemmeno in considerazione l’idea di John di riordinare il salotto.

In fondo, lui si orientava benissimo in quel caos organizzato.

Decise che avrebbe fatto qualcosa per sorprendere John.

Si guardò intorno.

Gli occhi gli caddero sul violino e sullo spartito, che si trovavano davanti alla finestra.

Sorrise soddisfatto.

Avrebbe composto un brano che avrebbe dedicato a John.

Il dottore ne sarebbe stato così felice e gli sarebbe stato talmente riconoscente, che gli avrebbe sicuramente dimostrato la sua gratitudine.

E Sherlock sperava che lo avrebbe fatto nel modo che lui si stava immaginando.

Stava componendo il brano, quando un’auto della polizia si fermò davanti al 221B di Baker Street e ne scese Gregory Lestrade.

Sherlock capì subito che era accaduto qualcosa e che Lestrade doveva essere stato costretto a capitolare, venendo a chiedere il suo aiuto.

L’uomo che apparve in salotto era stanco e demoralizzato:

“Ce n’è un altro. – mormorò in modo quasi inudibile – Ho bisogno del tuo aiuto.”

Sherlock fece finta di nulla, mentre scriveva una nota sullo spartito.

“Chi c’è della scientifica?” domandò.

“Anderson.” rispose Lestrade con un sospiro, perché sapeva perfettamente che i rapporti fra i due uomini fossero tutt’altro che idilliaci.

“Accidenti, non lavoro bene con lui. – sbottò Sherlock seccato – Però ti darò una mano.”

“Vieni con me?” chiese Lestrade.

“No. – rispose Sherlock – Prima devo passare a prendere una persona.”

Lestrade gli allungò un biglietto con l’indirizzo della scena del crimine e se ne andò.

Appena sentì la porta d’ingresso chiudersi, Sherlock si lasciò andare ad un’esultanza sfrenata, come un bambino che a Natale avesse ricevuto il regalo tanto desiderato.

Quindi, si infilò il cappotto, uscì di casa e fermò un taxi:

“Al Bart’s! – ordinò