questa mente era ancora acerba e incapace di comportarsi come conveniva, andava educata a farlo al più presto.

Will era molto più interessante della catena di eventi in essere, di sicuro la sua salvaguardia molto più necessaria dell’omicidio della Schurr.

Hannibal poteva rimandare quello, non poteva lasciare Will a soccombere a chissà quale oscura presenza che stesse infestando i suoi sogni.  

Si sedette a bordo del letto e mise una mano sul petto di Will. La maglia era madida di sudore.

Will spalancò gli occhi e trasalì terrorizzato.

Hannibal lo trattenne. “Sssh… Tranquillo,” cercò di parlargli in modo comprensibile ma rassicurante.

Will ansimava e, tra i gemiti alterati che lo scuotevano, si potevano distinguere anche lamenti che rimandavano ad un pianto tenue, appena accennato, di chi è terrorizzato e spossato.

Ad Hannibal venne voglia di abbracciarlo; chiunque in queste condizioni meritava di essere consolato e accudito, più di tutti quest’uomo in apparenza tanto stoico, ma che in realtà era fragile come gesso.

“Cosa… Cosa ci fai qui?” balbettò Will, nel tono una certa compostezza e il tentativo di sembrare sorpreso e irritato dall’intrusione. Ma Hannibal si accorse subito del sottofondo di gratitudine per essere stato strappato all’incubo e per non essersi risvegliato in preda al panico da solo.

Hannibal lo prese per la maglia e lo tirò su a sedere.

Lo abbracciò trovando assurdo il fatto che niente di Will lo ripugnasse; tanto i suoi vestiti erano inzuppati di sudore quanto i suoi capelli sulla nuca gocciolavano, eppure Hannibal se lo strinse contro appoggiandogli la guancia sul collo e approfittando per annusarlo.

L’odore forte della paura era stato sostituito da un aroma molto meno marcato, lo poteva sentire emergere appena sotto all’altro; era lento ritorno alla calma, era riconoscenza e si accompagnava al progressivo rallentamento dei battiti del cuore del giovane uomo, prima frenetici.

Non se lo aspettava, ma Will ricambiò il suo abbraccio e, anzi, si rilassò aggrappato a lui lasciandosi cullare come un bambino. La vulnerabilità mostrata in questo momento forse il frutto della paura, ma adorabile in ogni caso.

Hannibal trovò lo spontaneo abbandono di Will oltremodo sensuale e magari anche un tentativo di ripagare la cortesia. Come se per essere stato tratto in salvo dal suo incubo stesse dando ad Hannibal dei diritti su di lui.

Non doveva essere del tutto esatta la sua conclusione, ma ad Hannibal importava poco. Se Will voleva conforto, Hannibal ne aveva di qualsiasi tipo.

“Stavi iperventilando, forse era un terrore notturno. Stai calmo e rilassati,” gli disse Hannibal all’orecchio. Le labbra gli si inumidirono al contatto coi riccioli bagnati sotto al lobo. Sentì un buon sapore salato, ma non amaro. “Ti ricordi cos’hai sognato?”

La testa di Will si mosse contro la sua mimando un lento NO; in più non accennava ad interrompere l’unione. Doveva essere davvero sconvolto, perché Hannibal non l’avrebbe mai classificato tra le persone ben disposte al contatto fisico.

Hannibal azzardò di più appoggiando le labbra nell’incavo del collo. Rimase così il tempo necessario a che Will lo allontanasse, invece lo sentì rabbrividire e incassare la testa nelle spalle, come se non fosse un contatto a cui era avvezzo, come se non venisse toccato da molto tempo.

Hannibal dovette richiamare a sé tutto l’autocontrollo, lo stesso di cui sembrava non essere più capace da quando aveva conosciuto Will Graham, per evitare di strappargli i vestiti di dosso.

Il potere che stava esercitando sul giovane uomo era intossicante e niente che Hannibal si sarebbe aspettato da quella veloce visita, peraltro del tutto imprevista.

Il contrattempo si stava trasformando in un risveglio dei sensi che Hannibal non provava da tempo, messo sempre di fronte a gente che riteneva indegna, una perdita di buon gusto da parte sua.

Non era il caso di Will che lo intrigava, lo attraeva e, proprio in questo momento, si stava lasciando abbracciare, stringere, annusare, assaggiare…

Hannibal infilò una mano sotto alla sua maglietta, la lasciò appoggiata alla base della sua schiena. Gli parlò di nuovo all’orecchio con tono roco e affannoso, ma questa volta in lituano, per essere sicuro che Will non capisse le parole, ma solo l’intenzione.

Will gli strinse le braccia attorno con un percepibile gemito di sottofondo. “Non so cosa tu abbia in mente,” parlò finalmente, mostrando di aver ripreso più o meno il controllo della sua mente, “Ma qualunque cosa sia io non ho intenzione di fermarti.”

“Sono entrato con l’intento di tranquillizzarti,” Hannibal si schiarì la voce, “Dimmi cosa posso fare.”

“Toccami.”

“Vuoi essere accarezzato?” chiese Hannibal già accarezzandogli la schiena.

“M-mh,” Will annuì, si ammorbidì tra le braccia del dottore, con la bocca schiusa posò un bacio sulla mandibola dell’uomo, sull’osso pronunciato appena sotto all’orecchio.

Hannibal chiuse gli occhi percorso da un formicolio che gli anestetizzò gli arti come un’onda di corrente elettrica.

Oddio, interessante contrattempo davvero. Bastava così poco a Will Graham per avere Hannibal Lecter ai suoi piedi?

Will si sdraiò, ruotò la testa verso la spalla toccandola col mento. Le palpebre socchiuse completarono l’immagine del giovane smanioso pronto a darsi.

Sì, bastava così