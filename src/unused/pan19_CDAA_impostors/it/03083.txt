c'erano dubbi che, per loro, quella partita fosse più difficile che per altre squadre, dato che Barbanera si era allenato con loro per anni e conosceva schemi e trucchi. Anche se Newgate aveva cercato di modificarli apposta, era impossibile rivoluzionare dei metodi di gioco consolidati nel poco tempo del campionato. Non gli restava che aver fiducia nei suoi giocatori.

Erano i giocatori stessi che, frustrati nel rendersi conto che gli altri li conoscevano fin troppo bene, avevano un po' perso quella fiducia. Marco cercava di cambiare schiacciatore ad ogni attacco, per movimentare il gioco, ma sembrava non bastare mai. Per altro si trovavano anche in difficoltà di fronte alle battute di Sanjuan Wolf, perché aveva una potenza tale da renderle quasi impossibili da prenderle.

Speed Jiru faceva del suo meglio, ma nonostante la sua tecnica invidiabile di bagher, erano più spesso le volte in cui la palla gli arrivava in faccia. Se la prendeva, erano comunque ricezioni sporche e quasi impossibili da rigiocare. Ace aveva tentato di recuperarne una, ma era finito ad inciampare nei cartelloni pubblicitari senza successo.

“Non andarci per forza” gli aveva detto Marco. “Se ti infortuni per una cosa inutile peggioreresti la situazione.”

“Almeno io faccio qualcosa!” gli aveva gridato in risposta, stringendo i denti.

Non ce l'aveva davvero con lui, ovviamente, più con se stesso perché non riusciva a martellare abbastanza il campo avversario. Quando il primo set terminò, non era tanto la sconfitta a bruciare, quanto il senso di impotenza che provavano. Gli altri lasciarono loro il posto libero sulla panchina, dove si accasciarono senza dire una parola.

“State giocando bene” cercò di consolarli Haruta, che faceva le funzioni di vice-allenatore, mentre distribuiva le borracce. “Non stanno facendo quello che vogliono come l'altra volta.”

“Però stanno vincendo lo stesso!” sbottò Ace, seccato. Non aveva granché senso la gloria se non veniva suffragata da un risultato. Scoccò anche un'occhiata nell'altra panchina, dove vedeva benissimo Teach che se la rideva soddisfatto.

“Haruta ha ragione” disse Newgate. Nonostante la situazione, non sembrava aver perso la calma. “Cercate di prendere il vostro ritmo in modo da imporlo anche a loro.”

Nonostante le parole di incoraggiamento, però, il secondo set iniziò e proseguì in modo ancora peggiore rispetto al primo. Erano stati gli avversari a decidere l'andamento della partita, a prescindere da quello che facevano. Soprattutto, avevano trovato il modo di bloccare Ace, che veniva il più delle volte murato, o comunque le sue schiacciate erano smorzate e ciò permetteva la copertura della difesa e consentiva ai Barbanera di poter rigiocare nuovamente la palla.

Ciò che ferì maggiormente Ace non fu però la consapevolezza di essere diventato così facile da bloccare, ma il fatto che Marco aveva smesso di servirlo. Non che non lo comprendesse, in fondo (molto in fondo): un opposto che non riusciva a schiacciare non era in partita e aveva solo senso che l'alzatore lo utilizzasse più raramente. Eppure si sentiva deluso, come se Marco non avesse più fiducia nelle sue capacità come giocatore.

Cercò comunque di rendersi utile alla squadra in difesa e a muro, finché Burgess, l'opposto dei Barbanera, non lo centrò in pieno viso con una delle sue schiacciate. Era stata anche colpa di Ace, perché il suo tentativo di muro era decisamente scomposto, ma lui ebbe la chiara idea che avesse mirato consapevolmente alla sua faccia.

“Arbitro, ma non hai visto che l'ha fatto apposta? Non si fa così?”

“Ma c'hai le fette di prosciutto sugli occhi? Domani ti faccio squalificare!”

Non era l'unico a pensarla in quella maniera, da ciò che sentiva dagli spalti e soprattutto dai suoi due fratelli. Nonostante Sabo, per il ruolo che ricopriva, avrebbe per lo meno dovuto evitare prese di posizioni così nette nei confronti del collegio arbitrale.

Sengoku comunque fu irremovibile nel dare punto, dato che la palla era passata dalla faccia di Ace nel campo, e questo nonostante la vistosa botta e il sangue che aveva preso a colargli dal naso. Marco gli diede una mano ad alzarsi, ma subito dopo Newgate lo sostituì con Fossa per dargli il tempo di riprendersi.

Ace prese il fazzoletto bagnato che Haruta gli stava porgendo per metterselo in viso a fermare l'emorragia e poi calciò con forza la prima borraccia d'acqua che gli capitò sottomano. Odiava essere sostituito, anche se in quel caso era inevitabile perché non poteva continuare a giocare col rischio di insozzare tutto il campo di sangue.

A Sengoku quel gesto non sfuggì, per cui convocò immediatamente il capitano Marco per avvertirlo che simili comportamenti non sarebbero stati tollerati. Anche se Ace era troppo distante dal seggiolone per sentire quello che si stavano dicendo, capì ugualmente e alzò la mano in segno di pace, quindi crollò di schianto sulla panchina continuando a premersi sul viso l'asciugamano.

“Se loro ti tirano una pallonata addosso però va tutto bene, eh” commentò Namur, con tono polemico ma sufficientemente basso a non essere sentito dal secondo arbitro Kuzan, che aveva il compito di controllare le panchine. Il resto della squadra la pensava alla stessa maniera e anche Ace annuì, ma non potevano farci nulla.

Newgate era l'unico che non