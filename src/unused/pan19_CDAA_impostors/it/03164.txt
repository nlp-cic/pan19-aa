di Stiles.

«Stilinski, non ti facevo tipo da tatuaggi! Non eri tu quello che era svenuto in quinta elementare, durante la prova con gli infermieri, perché avevano estratto un ago dalla tasca? E adesso ti disegni addirittura simboli celtici sul polso? Ma davvero, sei proprio cambiato…»

Malia si staccò con una velocità disarmante dal braccio di Theo, che il ragazzo rischiò di cadere: «Cosa vuol dire? Perché la triskele? Per Derek aveva un significato preciso, ma per te? Non credevo fossi capace di tatuarti alcunché, comunque!»

Kira si intromise all'istante, altrettanto incredula per il gesto senza spiegazioni dell'amico, incapace di capire i motivi dietro a quel piccolo marchio d’inchiostro sul polso:«Tatuaggio significa “marchiare qualcosa”, no? Cosa volevi marchiare Stiles, tatuandoti la triskele di Derek sul polso?»

«Quello è il significato in tahitiano. -spiegò Lydia con fervore - ma in samoano ha un altro significato. Quello di… - ferita aperta!-» esclamò lei, con l'eco della voce di Scott al seguito, fissandosi intensamente come se solo loro avessero intuito la verità.

E forse era proprio così.

Scott annusò l’aria e l'odore della tensione di Stiles gli inondò le narici.

Nessuno di loro osò aggiungere alcunché, perchè quel tipo di confessione pareva troppo assurda per essere rivelata ad alta voce.Stiles si spostò dal resto del gruppo, massaggiandosi la tempia con imbarazzo e un filo di angoscia: la pelle gli pizzicava e il respiro stava iniziando a farsi più raro.

Necessitava di aria fresca, e alla svelta.

«L’atmosfera si sta scaldando troppo, per i miei gusti, e mi sta venendo una grossa emicrania. Sarà meglio andare, vi divertirete anche senza di me, ne sono certo…» e prima che qualcuno di loro avesse solo il coraggio di fermarlo, Stiles uscì dal locale, sperando che l’aria meno pesante di fuori gli sbrinasse il cervello, e che la rivelazione appena scoperta, non scioccasse troppo il gruppo.

Malia, da buona ribelle qual era, non gli lasciò l'onore della fuga, inseguendolo con strafottenza: Lydia e e gli altri allo stesso passo della coyote, e con lo stesso sguardo furbo. Malia fu addosso al suo ex in un lampo, afferrandogli l’altro braccio con forza e frustrazione: «Stiles, avrei una confessione che ti riguarda, se la smettessi di scappare e ascoltassi, una buona volta!»

Stiles decise che, per la sua incolumità, era meglio ascoltarla, e Malia sfruttò la cosa per indugiare un po' di più il tocco sul suo braccio, calmandosi all'istante.

C'era di buono che non gli aveva lasciato alcun segno di artigli.

«Ascoltami: io e Braeden ci teniamo spesso in contatto per la faccenda di mia madre. Lo sai che lei la sta ancora cacciando, e a volte mi aggiorna sui suoi possibili spostamenti.A volte ci capita di parlare d’altro, ma generalmente i nostri discorsi si basano sulla Desert Wolf.
Io le ho rivelato, in un momento di sconforto, di come io e te ci fossimo lasciati, e lei mi ha consolato, dicendo che ormai è un paio di mesi che viaggia da sola.Lei e Derek si sono lasciati e lui è da sua sorella in Sud America, adesso. A volte si sentono, ma non più tanto spesso.
Data la situazione, mi sembrava giusto rivelartelo...» terminò, lasciandogli il braccio con un pizzico di tristezza negli occhi.

Lo shock era dipinto su tutto il volto di Stiles, ma la fiammella di speranza nata da quel racconto, nel petto del ragazzo si spense all’istante.

«Grazie Malia, ma tanto so qual è la verità. Derek non tornerà più a Beacon Hills. La mia sarà per sempre una ferita aperta, ed è meglio che impari ad abituarmici. Bella festa, Lydia, ma io vi lascio. Divertitevi…» il ragazzo voltò le spalle ai suoi amici, con l'aria mesta e le spalle curve di chi sopportava un peso in silenzio, mescolandosi col buio e sparendo nella notte.

Lydia scrutò l'ombra che si allontanava con un miscuglio di tensione e frustrazione, prima di alzare i tacchi e tornare nella stanza, mostrando quel tipico cipiglio che significava l'arrivo di grossi guai.

La ragazza corse verso la borsetta firmata che aveva lasciato sopra al tavolino appartato accanto al quale si erano riuniti i suoi amici, estraendo il cellulare ed iniziando a picchiettare con foga sullo schermo, il volto contrito in una smorfia furiosa.

Il resto del gruppo la fissò con silenzio e concentrazione, tanto che alla fine fu lei stessa a doverli spronare a ballare.

«Beh, smettetela di badare a me! Avanti, forza, scatenatevi, ballate! Qui la serata e ancora lunga...» si lamentò con un solo cenno del capo, invitandoli ad allontanarsi. Era palese come stesse chattando con qualcuno, e anche piuttosto intensamente.

Solo quando Scott e gli altri decisero finalmente di essere parte attiva della festa, allontanandosi come zanzare con uno zampirone, ballando uno contro l'altro a ritmo dei sintetizzatori, Jordan – che non aveva mollato la sua ragazza - si azzardò a porre la domanda che tutti aspettavano.

«A chi stai mandando messaggi, con tutta quella rabbia sul volto