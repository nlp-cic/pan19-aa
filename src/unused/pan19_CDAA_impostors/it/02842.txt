John? 


	Sherlock non si scompone. Gli ha spaccato quasi il setto nasale, ma lui non si è scostato, non ha nemmeno provato a schivare il pugno.


	“Era necessario, John.” dice con semplicità.


	 


Necessario.  


	Necessario. Già. 


	 


	Sherlock voleva solo proteggerlo ed è esattamente quello che gli fa rabbia. Come aveva anche solo lontanamente pensare che quella fosse la cosa migliore per lui?


	Perché la verità era un'altra. 


	Sherlock l'aveva abbandonato. E adesso pretendeva di tornare nella sua vita, come se nulla fosse successo. Con i suoi casi, la sua boria, la sua-


	“Tu.” esala “sei...” Sherlock? Vivo? Reale? “...incredibile.”


	“John-”


	“Sta zitto.”


	Lo stringe a sé. È reale, il suo cuore batte (come hai fatto, Sherlock? Come hai fatto ad ingannare la morte?). È Sherlock. Il suo. Non è una visione.


	Sono passate dodici settimane e cinque giorni. 


	Tra la sua camera e quella di Sherlock ci sono solo diciassette scalini e due metri e John non ha idea del perché gli venga in mente proprio in quel momento. 


	 


	Sherlock lo fissa, il volto impenetrabile. “Lei chi è?”


	E John si chiede da cosa l'abbia capito. Dalla camicia stirata? Dal profumo che Mary ha il vizio di spargere per la stanza? Dalle mollette per capelli abbandonate sulla mensola?


	Gli occhi di Sherlock adesso hanno una sfumatura che non riesce a decifrare. 


	Comprensione? Rimpianto? 


	Socchiude gli occhi.


	“Si chiama Mary.”


	Lo sguardo di Sherlock, per un attimo, vacilla.


	 


	 


	-


	 


[Quindicesima settimana e cinque giorni]


221B Baker Street


	 


	“Cosa farai adesso, John?”


	Il caffè è amaro, manca lo zucchero. Quel retrogusto dolce che John ama. 


	Sorride stancamente. 


	“In che senso?”


	 


C'è Mary. C'è la sicurezza di trovarla sempre, il suo sorriso dolce – zucchero, Mary gli ricorda lo zucchero – l'odore di fragola nel suo appartamento, i flaconi di profumo sul comodino.


	 


	“Con Sherlock.” replica l'anziana, ha una sfumatura pensierosa nello sguardo, quel che di materno che intenerirebbe comunque. 


	E John vorrebbe saper rispondere. Davvero. 


	 


Sherlock.


	Se lo ripete mentalmente. Sher-lock. 


	Ancora non riesce a credere che sia vivo. 


	Non riesce a credere che gli abbia mentito per tutto il tempo.


	 


	“Non lo so.” sospira, e nella sua voce riconosce solo sincerità.


	 


Io sono qui, John. 


	 


	 


	-


	 


[Prima settimana e cinque giorni]


Ufficio della psicologa


	 


	L'ufficio della psicologa e soffocante. È solo la seconda seduta da quando è morto Sherlock – ma è morto davvero, John? Non riesci a crederci, nonostante tutto. 


	Hai visto precipitare il corpo con i tuoi occhi eppure è come se ancora la tua mente non lo avesse realizzato, già. 


	John lo odia quel posto. Quella poltrona, quell'ufficio. Odia tutto quello.


	 


	Odia Sherlock per averlo abbandonato. 


	 


	La donna si sistema una ciocca di capelli neri dietro l'orecchio. 


	E John la detesta. Detesta la compassione nei suoi occhi, ecco. Ha bisogno di qualcosa da odiare John. 


	 


	“Come procede dall'ultima volta che ci siamo visti, signor Watson?”


	“Bene.”


	Non gli crede, ovvio. Chi gli crederebbe? 


	Jennifer sospira – si chiama Jennifer? Sì, gli sembra di sì. Non ne è sicuro però. “La gamba ha ripreso a zoppicare.” osserva Jennifer, e inarca un sopracciglio.


	 


	“Già.”


	 


	John socchiude gli occhi. 


	Sente la psicologa sospirare. Cosa farebbe Sherlock? Uno dei suoi commenti taglienti, probabilmente. 


	Gli manca?


	Sì. E gliel'hanno portato via. Moriarty gliel'ha portato via. 


	Perché Sherlock, oh, lui non è un impostore. John questo lo sa. 


	 


	“Signor Watson?”


	“Sì?”


	Jennifer si morde il labbro. “Lei provava qualche sentimento che andava oltre l'amicizia nei confronti di Sherlock Holmes?”


	“Ha importanza?”


	“Potrebbe.”


	 


	John non risponde. Non lo sa. 


Era innamorato di Sherlock? 


	 


	“Lui lo sapeva?”


	Gli viene da ridere. Sì, sapeva cose su di lui che lui stesso ignorava. 


	Alza lo sguardo. 


Lo sapevi? Lo sapevi, Sherlock? 


	Sapevi delle volte che ti maledicevo nella mia testa per non essere capace di lasciarti perdere? Sapevi che ero stupidamente e incondizionatamente affascinato da te? 


	 


	“Signor Watson,” ripete la donna, un sorriso dolce sulle labbra “lei era innamorato di lui?”


	“A modo mio. A modo mio lo ero. Sherlock, Sherlock Holmes, era incredibile, geniale. Lo amavo? Era una questione di amore? Non lo so. Mi sembrerebbe un'offesa nei suoi confronti ridurre tutto solo a quello, lui l'avrebbe detestato.” mormora “C'erano giorni in cui l'avrei preso a botte, sì, ma... La vuole sapere una cosa? Avrei dato la mia vita per lui. Sempre.”


	 


Sempre, Sherlock. 


	Se tu me l'avessi permesso io l'avrei fatto.


	 


	 


	-


	 


[Quindicesima settimana e sei giorni]


Appartamento


	 


	John dorme raggomitolato fra le coperte, Mary ha la guancia appoggiata alla sua spalla. 


	“Quindi... lui è tornato?” sussurra, nel silenzio della