un paio di teli impermeabili nello zaino: potremmo stenderli a terra. Ho idea che farà dannatamente freddo fra un po’!

Katrine ridacchiò incerta.

– Lei è una donna molto determinata.

Riprese Miller addentando del pane.

– Sì. Con la mia gente tendo ad essere piuttosto protettiva. Le dispiace?

– È che non ci sono abituato: in America le donne sono diverse.

Stava per aggiungere che lei gli piaceva ma si bloccò. Non aveva senso farsi prendere da certi sentimentalismi: non erano né il momento né certamente il posto giusto per fare la corte ad una bella donna. Eppure l’uomo sapeva che non era solo il bisogno fisico che lo spingeva verso Katrine. Cambiò discorso e per un po’ parlarono d’altro, del loro passato.

– Come è entrata nel Resistenza?

– Ero una scienziata, avevo tanti progetti ed illusioni…ma poi è scoppiata la guerra e per una serie di eventi troppo lunga e complicata da raccontare adesso mi sono ritrovata a Sainte Claire. Quando i tedeschi hanno occupato la Francia non ho potuto tirarmi indietro. E lei perché si è arruolato?

Miller le raccontò della sua gente e di come si fosse sentito lontano dalla propria cultura d’origine, di come al contrario avesse sempre sentito il bisogno di esplorare e scoprire il mondo al di fuori delle riserve.

– Ma gli americani hanno in pratica sterminato la sua gente, come può unirsi a loro?

– Si, ma le cose evolvono. Per me non aveva senso allora rinchiudermi in riserva a piangere sul passato e ubriacarmi. Perché è questo quello che fanno molti del mio popolo. Noi siamo i vinti della storia e dobbiamo accettare quello che ci è accaduto. Dobbiamo integrarci non farci rinchiudere in aree protette come animali in estinzione. Perché è questa la fine che faremo! E ora sarebbe così gentile da passarmi una di quelle coperte? Adesso si sta congelando il mio di fondoschiena!

Katrine sogghignò e porse all’uomo una delle coperte, lui se l’avvolse intorno alle spalle e assomigliò a una foto che aveva visto da bambina in un libro di scuola: una di quelle col capo indiano seduto orgoglioso mentre guarda dritto l’obbiettivo. Ecco cosa l’aveva colpita di Miller, al di là dell’evidente e seducente esotismo dei suoi tratti, erano la fierezza nei suoi occhi e il portamento risoluto uniti a una quieta gentilezza e a un amabile calore umano ad essere attraenti.

– Che cosa significa questo tatuaggio?

Katrine allungò la mano come se volesse sfiorare la fronte del capitano.

– L’ho fatto per commemorare la memoria di mio padre: è stato ucciso.

Katrine mormorò che le dispiaceva e chinò il capo. Per un po’ nessuno dei due parlò e l’unico rumore che si poteva sentire era il furioso scrosciare dell’acqua. All’improvviso, proprio quando il silenzio stava per diventare imbarazzante Miller, maneggiando dentro lo zaino, esclamò:

– Ho una sorpresa per lei!

– E’ vera cioccolata quella?

Per tutta risposta Miller ne staccò un pezzo e lo porse alla donna che lo addentò con gusto, chiudendo gli occhi.

– Mmmh, è deliziosa! E’ da prima dell’occupazione che non mangio vero cioccolato!

Aprì gli occhi e Miller staccò in silenzio un altro quadratino di cioccolata. Il cuore di Katrine batteva all’impazzata contro il torace, lui le accarezzò le labbra con il cioccolato e lei non potè far altro che lasciarsi imboccare. Quando la lingua di Katrine gli sfiorò le dita Miller avvertì un’urgenza animale risvegliarsi in lui: era così dannatamente bella con quegli occhi blu e il viso da madonna rinascimentale. La voleva. Quando Katrine alzò lo sguardo verso il viso di Miller rabbrividì: gli occhi dell’uomo sembravano pozze di lava, ardenti di desiderio.

– Vorrei non provare tanto freddo.

Mormorò tentando di giustificare il tremore della propria voce.

– Conosco un modo…

Rispose Miller in un tono gutturale che le strappò un nuovo fremito. E poi furono labbra e mani ovunque e furia e desiderio che s’intrecciarono e inseguirono in un contrappunto che entrambi impararono da subito a eseguire insieme. L’uomo se la tirò addosso coperte e tutto, le sollevò la maglia e affondò la testa contro i seni. Per un momento Katrine pensò che era tutto così prevedibile, una situazione fin troppo comune di quei tempi dove solo l’adrenalina e il desiderio potevano combattere l’onnipresente paura della morte. Poi dimenticò ogni cosa quando lui entrò in lei e furono avvolti da una nebbia di puro desiderio.

– È strano: mi sembra di conoscerti da sempre.

Giacevano ancora avvinghiati, Katrine accarezzava in pigri circoli il petto nudo di Miller che la guardò in tralice:

– Forse ci conoscevamo già in un’altra vita. Anche io fin dal primo momento in cui ti ho vista ho avuto l’impressione di averti già incontrata.

Rimasero in silenzio per qualche istante, godendosi quella momentanea sensazione di sicurezza e appagamento.

– Potremmo morire, stanotte.

– E allora ne sarà valsa la pena.

Miller le accarezzerò i capelli e Katrine sorrise, era vero.

 

Era stata una stupida ad innamorarsi così, avrebbe dovuto saperlo che quello era un incontro destinato a non ripetersi. Robert, il Capitano Miller, come Katrine si ostinava a chiamarlo per mantenere almeno una parvenza di distanza