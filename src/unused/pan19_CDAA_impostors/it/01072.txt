, ovviamente. Non sapeva come poter gestire la cosa, perché si era innamorato di Mario in un modo totalmente nuovo e vecchio come il mondo, se ne era innamorato all'improvviso e gradualmente, se ne era innamorato tra un bacio e un litigio.
A dire il vero, non era stato proprio lui il primo a parlare di matrimonio.
Erano in giro per negozi, stavano provando entrambi dei completi eleganti, e quando Davide era uscito dal camerino, Mario lo aveva guardato estasiato ed era rimasto senza parole per qualche secondo.
“Potresti mettere questo al nostro matrimonio,” aveva detto Mario, riprendendosi.
“No, pensavo di usare il completo ufficiale della squadra,” Davide aveva risposto senza pensarci, sistemandosi il colletto. Poi aveva realizzato. “Scusa, cosa hai detto?”
Mario era arrossito e aveva abbassato gli occhi, “Niente, una cosa stupida.”
Davide si era infilato di nuovo nel camerino con il cuore in tumulto. Era rimasto lì dentro qualche minuto in più del necessario, per ricomporsi. Alla fine aveva deciso di lasciar perdere e non dire più nulla a riguardo. Conosceva Mario meglio di chiunque altro, e sapeva benissimo che a volte parla senza pensare o senza rendersi conto dell'importanza di quello che dice.

 

Il discorso matrimonio si era riaperto qualche mese dopo. Erano a letto e Mario stava fissando il soffitto, Davide appoggiato al suo petto gli tracciava i contorni del tatuaggio con un solo dito.
“Ricordi quella volta che ti ho detto la parola che inizia con la m?”
Davide aveva alzato gli occhi, un po' stranito. Avevano bevuto qualche bicchiere di troppo, complice la libertà delle tanto sognate vacanze dopo una stagione un po' distruttiva, e aveva provato a ricordare la parola con la m.
“Quel giorno in centro a Milano, quando ti ho detto che quel completo ti sarebbe stato bene per il nostro matrimonio... non hai più detto niente a riguardo, e in genere sei tu quello delle mille seghe mentali e che soppesa ogni parola e ci rimugina su per decenni. Ti ho spaventato così tanto?”
“Mario, no,” Davide era improvvisamente lucido, “Ho pensato che stessi dicendo tanto per dire. Non mi hai spaventato, io-- temevo di spaventare te, se avessi portato avanti il discorso.”
Mario gli accarezza i capelli, “Quindi ci hai mai pensato?”
“Ci ho pensato mille e più volte, a dire il vero,” Davide ridacchia e gli lascia un bacio sul petto, dritto sul cuore, “Ci ho pensato la prima volta che ti ho visto, la prima volta che mi hai baciato, la prima volta che mi hai detto di amarmi... ci ho pensato così tante volte che alla fine mi sono spaventato da solo perché non sono mai riuscito a trovare il coraggio di parlartene e non sapevo se ci sarei mai riuscito.”
“Immagina i titoloni sui giornali...” Mario aveva sospirato, “Come pensi che sarebbe vista una cosa del genere, nel nostro ambiente?”
“Terribilmente.”
Erano rimasti in silenzio. 

 

Davide ricorda quel giorno di pioggia, su a Newcastle. Stava arrivando un temporale tremendo. Ad un certo punto era suonato il campanello ed era andato ad aprire, chiedendosi chi si fosse avventurato fuori con quel tempo per raggiungere casa sua.
Quando aveva aperto la porta e si era trovato davanti Mario, avvolto in un giubbotto zuppo di pioggia, non si era sentito nemmeno per un attimo perso o sorpreso. Gli aveva sorriso, e poi lo aveva stretto a sé, incurante della pozzanghera che si stava formando all'ingresso.
“Dade, non sembri nemmeno perplesso, chi mi ha rovinato la sorpresa? Se è stato Alberto anche questa volta, io giuro che--”
“Ma quale Alberto! È che avevo proprio voglia di averti qui e tu ti sei presentato alla mia porta come se il genio della lampada mi avesse sentito, quindi sono troppo felice per provare altro.”
Mario gli aveva preparato la cena e mentre ormai la tempesta impazzava, si erano poi rannicchiati davanti al caminetto. Mario lo guardava estasiato, non riusciva a smettere di sorridere, e non rispondeva mai quando Davide gli chiedeva cosa ci fosse di tanto divertente nella sua faccia. Alla fine aveva lasciato perdere, perché ormai finiva sempre così quando si rivedevano: non facevano altro che sorridere come due deficienti per ore e ore e ore.
Eppure adesso sentiva che c'era qualcosa di diverso. Mario sembrava sempre sul punto di dire qualcosa ma poi ci ripensava e gli sorrideva di nuovo e Davide stava decisamente per impazzire anche perché, conoscendo Mario, sapeva che non sarebbe servito a niente chiedergli di sputare il rospo.
Ad un certo punto Mario si era alzato e lo aveva tirato su con sé. Lo aveva guardato dritto negli occhi, gli aveva accarezzato il viso e lo aveva baciato piano, senza la sua solita irruenza.
Poi si era inginocchiato e il cuore di Davide aveva perso qualche battito, di sicuro. 

 

Davide ricorda la frenesia di sua madre e della madre di Mario, mentre organizzano fino all'ultimo, insignificante dettaglio. A nulla era servito dire che non volevano una cerimonia sfarzosa, loro avevano passato comunque l'ultimo anno a vedere e rivedere fiori, tessuti, ristoranti, agriturismi e chi più ne ha, più ne metta.
Ricorda gli occhi lucidi di suo padre e la pacca sulla