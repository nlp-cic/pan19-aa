mai e poi mai stato abbastanza intimo con nessuno dei presenti, anche se non è da escludere che possa accadere in futuro.” Il grosso qunari rimase con il bicchiere tra le mani e sorrise malizioso, lanciando uno sguardo pieno di significato in direzione di Dorian. Il mago infastidito ribatté: “Questa domanda non significa niente. Che intendi per intimo. Io credo di essere in intimità con molti di quelli seduti a questo tavolo. Se vuoi essere provocatorio, devi anche essere coraggioso.”“Hai ragione, ma credo dovremmo iniziare con delicatezza, cos’è che potrebbe metterti a tuo agio? Un bacio? Sì diciamo un bacio, io non ho mai e poi mai baciato nessuno dei presenti.” Solas non poté trattenere un sorriso, la voce del qunari si era fatta suadente e morbida come il velluto e nel suo sguardo si era accesa una scintilla di audacia impossibile da ignorare. Il Toro sapeva davvero come ottenere la reazione desiderata, da chiunque e senza usare una parola più del necessario. Non poteva che ammirarlo e temerlo un poco, come si fa con una magnifica belva dal passo sinuoso ed ipnotico ma letale.Dorian, con il viso in fiamme per l’imbarazzo, rispose con un’imprecazione incomprensibile ma capace comunque di scatenare l’ilarità generale.Anche Solas continuò a ridere divertito, finché la sua attenzione non venne di nuovo catturata dall’Inquisitore. La ragazza lo guardava negli occhi con un’intensità insolita, senza distogliere lo sguardo bevve furtivamente un sorso dal proprio boccale. Il mago notò solo in quel momento l’assenza di Blackwall e ringraziò mentalmente che l’attenzione di tutti fosse spostata su Dorian, perché senza di lui presente al tavolo gli altri avrebbero sicuramente iniziato a fare domande riguardo la confessione dell’Inquisitore. La mente di Solas vacillò per un attimo, neanche lei, quindi, riusciva ad allontanare dalla mente il ricordo di quel bacio inaspettato e travolgente? Non poté trattenersi dall’osservare le labbra della ragazza che in quel momento erano graziosamente arricciate in un sorriso ironico. Non era difficile richiamare alla mente il loro tepore, il loro sapore. Il ricordo era indelebile, e fin troppo presente nella sua mente affamata di vicinanza e calore.Sera riuscì a smettere di ridere solo per dire: “Tocca a me! Io non ho mai e poi mai desiderato andare a letto con qualcuno seduto a questo tavolo.” E riprese a ridere forte, prendendosi gioco della faccia di Dorian che andava diventando via via sempre più rossa.Solas, assecondando per un attimo un istinto baldanzoso, cercò lo sguardo della sua bella dalish e bevve un lungo sorso direttamente dalla bottiglia. L’atmosfera più che l’alcool lo spingeva ad essere meno rigido, più spregiudicato e l’elfa non poté non notarlo, rispondendo alla  sfida con un sorriso tranquillo e un lungo sorso che la portò a svuotare il boccale.Il gioco andava avanti, era ora il turno di Dorian, ma Solas si lasciò sfuggire la domanda, poiché la giovane dalish si era alzata dalla panca e si dirigeva ora con passo sicuro verso di lui. Solas sentì la gola farsi secca. Tutta la sua spavalderia lo stava abbandonando ora che la sua bella amica si faceva vicina. Aveva forse esagerato? La ragazza lo raggiunse e stette per un istante in piedi davanti a lui guardandolo dall’alto con un sorriso indecifrabile. Poi si inginocchiò continuando a fissarlo, Solas sentì la mano della ragazza posarsi sulla sua e la gola chiudersi definitivamente, deglutì a fatica. L’elfa sollevando una ad una le dita del mago, gli tolse di mano la bottiglia, versò il contenuto rimasto nel proprio boccale e restituì la bottiglia vuota all’elfo. Poi si alzò, Solas ebbe lo spazio necessario per tornare a respirare e si concesse una risata leggera a cui anche l’elfa rispose con ironia.Giocarono a lungo e bevvero molto, alla spicciolata i membri dell’allegra compagnia tornarono alle proprie camere. Rimasero infine solo Varric e l’Inquisitore presi da una delle loro interminabili discussioni.Solas sprofondato nei propri pensieri come nella comoda poltrona, guardava i due compagni e ne studiava attentamente i gesti e le espressioni. Avrebbe sentito la mancanza, un giorno, del modo in cui Varric contorceva il viso quando ascoltava qualcosa che lo infastidiva? E il modo in cui invece il viso del nano si distendeva tutto, quando si preparava a ridere di gusto? Di sicuro avrebbe rimpianto il modo in cui l’Inquisitore stringeva gli occhi cercando di comprendere tutte le implicazioni delle parole di chi le stava parlando. Avrebbe sentito senza dubbio la mancanza del modo in cui l’ironia dipingeva la propria maschera solo su metà del suo bel viso o ancora del modo in cui i vallaslin sembravano danzare come fiamme attorno ai suoi occhi quando discuteva accalorata.Tutto di lei gli sarebbe terribilmente mancato, un giorno.Varric si alzò infine, augurò la buonanotte e scese le scale. I due elfi si fissarono per un po’ in silenzio, studiandosi a vicenda, Solas si sentiva allo stesso tempo curioso e spaventato. Aveva, in modo semplice e decisamente sciocco, confessato i propri desideri ed il mondo non aveva smesso di girare, l’aria entrava ancora nei suoi polmoni e la vita di tutti continuava a scorrere tranquilla. Non era stato poi un danno così grave ed infondo, non poteva dire di