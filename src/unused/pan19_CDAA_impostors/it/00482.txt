solo per dargli un’idea dell’ambiente. E lo sai che sono Junsessuale, oltre che fedele.» aggiunse, quasi piccato, facendo ridere tanto l’uomo quanto l’altro ragazzo che li aveva seguiti e che si stava rivolgendo di nuovo a Kise.«Gli dai un’idea dell’ambiente? Che pessimo mentore ti ritrovi. E com’è che ti chiami?» lo incalzò, amichevole e con un fare che a Kise sembrava provocatorio, ma non nel modo con cui le persone ti irritano… più quello di quando cercano di rimorchiarti.«Ki—» una mezza gomitata di Akira gli suggerì che il cognome era da omettere «Ryouta.» borbottò.«Ryou-chan allora.» commentò subito l’altro «Benvenuto, ne.» aggiunge semplicemente, muovendosi quindi verso uno dei tavoli da cui uno dei clienti aveva richiamato la sua attenzione.Kise sospirò senza nasconderlo granché, spostando la propria attenzione su Akira: «È…?»«Un locale gay nella zona gay della città, sì.» tagliò corto lui «Sarà il caso che ti abitui all’idea di sentire la parola gay, omosessuale e finocchio, nella tua vita. E molti altri sinonimi molto meno gentili di questi, ai quali spesso non potrai rispondere a tono perché significa cercare grane oppure ammettere la tua sessualità davanti ad un numero di persone fin troppo elevato. Specie nell’ambiente tuo e di Jun.» spiegò, ordinando poi un succo per entrambi. Kise lo osservò, senza capire del tutto: Akira avrebbe potuto portarlo in un posto del genere in qualsiasi momento, eppure si era preso la briga di interrompere lui e Momoi – si chiedeva, poi, per quanto tempo fosse stato in attesa visto che sembrava averli fermati volutamente quando Ryouta aveva concluso più o meno il proprio discorso.«Questo lo so.» borbottò, perché dalla prima volta che aveva parlato con Akira, gli era sempre sembrato che il moro lo ritenesse un moccioso che non sapeva bene da che parte stare, e che nel dubbio stesse facendo solo caos con le persone che gli stavano intorno.«No, tu non lo sai, fidati.» lo interruppe, puntando lo sguardo nel suo senza tante cerimonie, fermo sulla propria convinzione: «Almeno non finché crederai che ti piace un ragazzo per qualche motivo cretino che non voglio nemmeno sapere che forma abbia nella tua testa. Ti ho sentito parlare con Jun, e non dico che tu debba far finta di niente e dire “oddio che bello, sono gay”, va bene? Hai quanto, diciassette anni? C’è gente che rimane sorpresa a quaranta, ci mancherebbe altro. Ma ti sei sentito mentre parlavi con quella ragazza? Perché io, sfortunatamente seduto dietro di voi, ho sentito anche troppo.» rivelò, chiarendo a Kise almeno i dubbi sulla tempistica del suo intervento in quel momento.«Quello di cui parlavo con Momoicchi non c’entra.» tentò, più sicuro perché, con tutto il rispetto, cosa poteva saperne Akira che lo conosceva a malapena?«C’entra invece. Perché stai cercando scuse. Pensi davvero che il tuo problema sia vedere la persona in questione? Che lavorare di più ti renda potenzialmente meno gay? Fammi il favore di dirmi che non sei così stupido.» lo pregò, un sarcasmo evidente nelle proprie parole.Lo irritò. Benché capisse che Akira stava – forse – cercando di aiutarlo a modo suo, si poneva in maniera fastidiosa: vi leggeva la saccenza di chi non cerca di capire davvero il tuo problema, ma si comporta solo con la superiorità tipica di chi lo ha già superato.«Invece essere così masochista da uscire spesso con la persona in questione sarebbe davvero d’aiuto a risolvere la cosa.» commentò con una punta nemmeno troppo sottile di ironia, guardandolo apertamente.Akira tacque per qualche istante, dandogli quasi l’impressione di prendere in considerazione un dettaglio prima tralasciato; quando parlò di nuovo, però, fu chiaro che non era esattamente quel che aveva fatto.«Va bene. Vediamo se il problema è davvero questo qui, questo Aomine.» propose, portando Kise ad assumere un’espressione piuttosto perplessa.«Ma so già che il problema è quello.»«Non credo.» lo blandì il moro, accostandosi perché nemmeno l’uomo dietro il bancone, occupato con le ordinazioni di un tavolo dopo avergli servito le bevande richieste, sentisse quelli che erano indubbiamente affari privati: «Non se, detto senza mezzi termini, finisci per eccitarti anche con un altro uomo.»Kise fu sicuro di aver sentito male.Perché l’unica interpretazione possibile per quelle parole, non gli piaceva affatto.

Ryouta lo guardò, incerto se girarsi e andarsene o se aspettare di capire cos’avesse davvero in mente Akira. Non credeva che l’altro avrebbe davvero fatto qualcosa di dubbio gusto, vista la sua affermazione di poco prima, in cui si era detto fedele a Jun e Kise non ne dubitava: nell’insieme di cose – molte – che non conosceva né comprendeva di Akira, i suoi sentimenti per l’altro modello erano una delle poche certezze. D’altronde non gli sembrava nemmeno il tipo da metterlo nei casini con qualche altro presente nel locale… sperava.Ancora incerto se aspettarsi un agguato da un momento all’altro da parte di qualcuno o meno, mosse impercettibilmente il piede di mezzo passo indietro. Lungo i fianchi strinse