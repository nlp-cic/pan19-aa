rispetto allo scorso mese».
«Non ho molta fame ultimamente e sono molto stanco» spiega con fare apatico e gli occhi vuoti.
Allora il dottore sbuffa e si sporge per guardare meglio il suo viso smunto, «Louis, essere sotto stress non fa bene alla tua saluta e neanche a quella del bambino» dice con tono preoccupato e quasi di rimprovero.
Louis annuisce consapevole che il dottor Walsh ha ragione, «farò del mio meglio» mormora abbottonandosi la giacca.
«Devi farti aiutare da qualcuno in questi mesi, non puoi fare tutto da solo».
«I miei genitori abitano a Doncaster e non saprei a chi chiedere aiuto se devo essere sincero» risponde.
«…il tuo compagno?».
Come un pezzo di carta il suo core si stropiccia e si strappa da solo, sapendo che ormai non può neanche più contare su di lui. «Mi ha abbandonato» dice piano con voce strozzata imponendosi di non piangere.
Ha già fatto troppe figure davanti al dottor Walsh, lo ha già visto piangere milioni di volte e non ha voglia di dimostrargli che può essere ancora più patetico di quanto lo è già.
Il dottore mette su un’espressione dispiaciuta e, senza rispondere, gli porge la cartella clinica.
«Dentro ci ho messo tutte le indicazioni che devi seguire per il bene del bambino, ci sono i medicinali e gli esami che dovrai fare» gli dice, «e prenditi alcuni giorni di relax, Louis».

I  giorni di relax Louis non li ha visti neanche con il binocolo. Tra gli ultimi giorni al lavoro, le visite mediche, le analisi e gli appuntamenti quotidiani al supermercato non è riuscito a riposarsi neanche un giorno, è sempre stato in movimento per un motivo o per l’altro.
Harry, purtroppo, non si è degnato di mandargli un solo messaggio, neanche uno piccolino per chiedergli se sta bene o per dirgli che è tutto finito tra loro due. Non che se lo aspettasse, sinceramente, ma ogni mattina prima di andare al lavoro ha controllato sempre il suo cellulare con un po’ di speranza.
Piove appena esce dall’agenzia in cui lavora e Louis, ovviamente, non ha un ombrello. Non è la semplice pioggerellina degli ultimi giorni ma un acquazzone vero e proprio, con tanto di tuoni e lampi.
Sta pensando a quanto si bagnerà per raggiungere la fermata dell’autobus e al raffreddore che gli verrà quando, improvvisamente, qualcosa di nero lo copre e evita alle goccioline d’acqua di cadere su sul corpo.
«Hai bisogno di un passaggio?».
Sorride appena si accorge che è Miguel e si volta per guardarlo, «ti odio quando sei sempre così gentile con me» dice con uno sbuffo ma in realtà sta ridendo, contagiando anche il ragazzo che appoggia un braccio sulle sue spalle e se lo tira addosso.
«A me fa piacere» dice Miguel sorridendogli gentilmente. «Allora, dove vuoi che ti porti?».
«Dovrei fare un salto in farmacia» Louis risponde guardando il viso di Miguel con la coda dell’occhio, «se non ti dispiace».
«Certo che no».
L’auto di Miguel è un SUV. È enorme e disordinata, ci sono un sacco di Memory Card nei porta oggetti, alcuni rullini, due macchine fotografiche adagiate sui sedili posteriori e un sacco di fogli scarabocchiati.
«Scusa il disordine» Miguel sussurra con un filino di imbarazzo nella voce e Louis ride divertito mettendosi la cintura.
Arrivano in farmacia dopo un quarto d’ora e Louis arrossisce appena Miguel gli prende la mano per correre insieme verso l’entrata per non prendere troppa acqua. Lo ringrazia una volta dentro e, ancora rosso in volto, si dirige verso la farmacista dietro al bancone.
Gli sembra ridicolo spendere cinquanta sterline solamente per le vitamine e alcuni farmaci che gli ha prescritto il dottor Walsh, sono i soldi che guadagna lavorando per due  giorni e vederli sparire così dalle sue mani è un duro colpo.
Subito dopo aver pagato raggiunge Miguel, che intanto si è fermato davanti al reparto dedicato ai bambini.
«Cosa guardi?» gli chiede dolcemente osservando la confezione che tiene in mano. Miguel si volta verso e «questo» gli dice con un sorriso enorme.
Dentro la confezione c’è un piccolo ciuccio bianco con un orsacchiotto disegnato sulla parte in plastica. È davvero dolcissimo e Louis s’intenerisce pensando al suo bambino con quel piccolo affare tra le labbra.
«È bellissimo» dice con un sorriso ma gli basta buttare un occhio sul prezzo per fargli attorcigliare lo stomaco e fargli cambiare idea, «ma… ma è ancora troppo presto per pensare a queste cose» aggiunge mentendo spudoratamente. In tasca ha solamente dieci sterline gli servono per comprare qualcosa di già pronto al supermercato, altrimenti non cenerà questa sera. In più tra soli due giorni riceverà la sua ultima paga e poi dovrà darsi da fare per trovare un altro lavoro e cercare di pagare l’affitto e le bollette che sta cercando di rimandare il più possibile.
«Non è vero» ribatte Miguel confuso, «riesco già a vedere dalla tua pancia i suoi occhioni dolci mentre ti prega di comprarglielo» aggiunge. Lo scherzo non fa ridere Louis, anzi, lo rattrista sempre di più.
«Davvero, non posso» mormora prima i girare i tacchi per dirigersi verso l’uscita della farmacia.