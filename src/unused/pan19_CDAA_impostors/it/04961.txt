la mascella serrata e i lineamenti rabbuiati dall’ira.– Tesoro, pensavo di essere stato chiaro: tu non sai nient… -– Io ti conosco – urlò. – Puoi ingannare i tuoi scagnozzi, la tua famiglia, ma io ti conosco. –– Evidentemente, non bene come credi, se pensi che davvero potrei soffrire per la morte di una aberrazione mai nata. –– Era tua figlia – gridò. – Tua figlia. –– Poco più di una possibile e pericolosa arma. Come la vostra bomba atomica. –– Nascondere il tuo dolore non lo farà diminuire. –– Non c’è nessun dolor…-– Bugiardo. –Improvvisamente, Klaus era di nuovo a pochi centimetri da lei.– Ho detto che non c’è nessun dolore – sbraitò, con il volto stravolto dall’ira.Caroline aprì le labbra, per ribattere, ma lui la interruppe, sbattendole la testa contro la parete e urlando:– Ti ho detto di tacere. –Caroline sentì il cranio fracassarsi e il sangue riempirle la cavità cerebrale ed esalò un gemito di dolore.Chiuse gli occhi per un istante prima di riaprirli, rialzare il capo dolorante e tornare a fissare l’uomo negli occhi.– No – affermò con tutta la fermezza dell’universo, pregando che lui non si accorgesse del tremore che le scuoteva la voce. – Non smetterò mai di parlare perché tu – gli puntò un dito contro il petto – hai bisogno di qualcuno che ti dica le cose come stanno. – E perché un tempo hai detto che era quello che ti piaceva di me, non aggiunse.Il petto di Klaus fu scosso da un ruggito ferale. Soltanto gli uomini deboli avevano bisogno degli altri, soltanto gli uomini deboli che compievano la sciocchezza di amare il prossimo soffrivano e lui era l’ibrido originale e – lui non soffriva e quella neonata vampira bionda non sapeva niente e non aveva nessuna importanza.C’era stato un momento in cui Klaus aveva pensato –Ma era passato e Klaus non aveva mai provato nulla per quella bambina e quanto sarebbe stato sciocco se si fosse affezionato a una bambina che l’avrebbe odiato, come lui aveva odiato Mikael? E che sarebbe morta perché non c’è nulla di più fragile di un neonato.– Non saresti così arrabbiato – mormorò la ragazza all’altezza del suo collo, tenendosi il capo con una mano. – Se non stessi soffrendo. E non sarei viva, se non tenessi ancora a qualcosa. –A me, rimase sospeso tra di loro.Klaus sentì i canini crescere e bucargli le labbra e un fiotto di sangue gli riempì la bocca, mentre l’odio gli colmava il torace. La odiava perché non smetteva mai di parlare e mentire e non era vero, non era vero, non era –C’era un solo modo per dimostrarglielo e per farla tacere per sempre. Per fare in modo che nessuno osasse mai più affermare che Klaus Mikaelson aveva commesso l’errore di amare una bambina.Caroline sollevò il capo di fronte al silenzio dell’uomo. L’uomo aveva le sue fattezze da ibrido, ma era fermo e aveva gli occhi vacui, persi in altre oscurità; Caroline sperò di essere finalmente riuscita a toccarlo con le sue parole, di essere finalmente riuscita a trovare Klaus sotto tutti quegli strati di dolore e rabbia. Forse poteva davvero riportarlo indietro.- Klaus. –Il suo nome lasciò le labbra della donna come un respiro: spontaneamente e inconsciamente.Inconscientemente, avrebbe pensato poi.Klaus sobbalzò e spostò immediatamente gli occhi sul volto della donna. L’espressione morbida e compassionevole che vi trovò gli fece digrignare i denti con astio. Era ora che quella farsa – in cui lei mentiva e sopravviveva – giungesse a termine.L’ibrido si chinò verso di lei, con le labbra piegate in un sorriso gelido da cui sporgevano le punte dei canini e delle zanne. Caroline rabbrividì a quella vista e a quella freddezza improvvisa.Ebbe paura, come l’aveva avuta anni prima quando Klaus era il predatore che voleva dissanguare la sua migliore amica e uccidere tutti gli abitanti di Mystic Falls. Il terrore le riempì la gola tanto da soffocarla e Caroline tentò di ritrarsi contro la parete, mentre esalava un gemito sottile, che fece ridacchiare l’uomo.– Finalmente sembri aver capito con chi hai a che fare, hmm, tesoro. Questo non è un gioco. Non sono uno dei tuoi amici o dei tuoi sciocchi professori a cui puoi permetterti di mancare di rispetto. Io sono l’Ibrido originale, tesoro. – le accarezzò la gota con dita gelide e Caroline spinse la nuca contro la parete alle sue spalle, con un singhiozzo. – Ho tentato di essere clemente, tesoro. Quante volte ti ho detto di tacere? Ma tu non hai voluto darmi ascolto. Sei sempre stata così testarda. Dimmi, tuo padre non ti ha mai messa in guardia? Non ti ha mai detto che la tua lingua avrebbe causato la tua morte? Hmmm. Puoi darmi la colpa di tutto, se lo desideri, ma sappiamo entrambi che se siamo arrivati a questo punto è solo colpa tua – le soffiò morbidamente contro l’orecchio, prima di sollevarla da terra, tenendola per il collo. – Quante volte ti ho detto di far silenzio, hmmm? Innumerevoli. – sussurrò, mentre le infilava una