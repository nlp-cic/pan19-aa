o un figliastro maltrattato e rinchiuso in qualche segreta.Evitando il suo sguardo, si allontanò per controllare il tè. Non erano passati ancora tre minuti, neanche lontanamente, ma il tempo sembrava prendersi gioco di lui. “Non mi conosci nemmeno, Harry.” Venne fuori piatto, senza colore. “L’hai detto tu stesso.”“Non è vero. Ho detto che ci sono un sacco di fatti fondamentali che non so su di te.” Harry fece un respiro che risuonò nel silenzio opprimente che incombeva ovunque Louis si voltasse. “Non ho detto che non conosco te.” Incrociando le braccia al petto, Harry sembrava più piccolo, derubato di tutta la sua sicurezza. Louis desiderò che Harry si mettesse qualcosa addosso.Per un bel po’, regnò il silenzio. Harry lo ruppe.“Conosco il tuo sapore,” disse piano. “So che i tuoi occhi si addolciscono quando bevi il tè la mattina. Che ti mancano le tue sorelle anche se parli raramente di loro. Che quei ragazzini di strada ti guardano come se fossi il loro eroe. E so che c’è qualcosa…” Fece una pausa, la luce del giorno ad accentuare le rughe sulla sua fronte. “So che c’è qualcosa che non mi stai dicendo. Tipo, qualcosa sul tuo passato. E sei così protettivo nei confronti di quei ragazzini, quasi come se sapessi cosa si prova, e io penso–”No.“No,” lo interruppe Louis, il tono aspro e duro. “Non sono un dannato progetto, okay? Non ho bisogno che tu mi salvi, cazzo.”“Non voglio salvarti. Voglio solo te.” Harry lasciò cadere le braccia. Il dolore era chiaro sul suo viso, e Louis voleva cancellarlo, voleva modellarsi contro il corpo di Harry. Voleva baciarlo, toccarlo, voleva smontarlo pezzo dopo pezzo fino a che Harry non avesse cominciato ad ansimare e non avrebbe saputo più come formare un pensiero coerente, fino a che non fosse stato arrendevole e rilassato, sorridendo a Louis con una felicità luminosa negli occhi.Louis inspirò. “Non succederà, okay? Io e te.” Gesticolò tra loro e odiò tutta quella situazione, odiò se stesso. “Non succederà e basta.”Per un lasso di tempo interminabile, Harry rimase in silenzio, immobile. Poi fece un passo indietro, urtando il piano di lavoro, e scosse la testa. I suoi occhi erano troppo spalancati, la sua postura troppo vulnerabile. Dio, Louis desiderò di poterlo avvolgere in una coperta e scusarsi, dirgli che non credeva a una sola parola di ciò che aveva appena detto. Voleva urlare.Invece, riprese a versare il tè.“Quindi è così?” Gli chiese Harry alle sue spalle. “Hai davvero intenzione di – guardami. Il modo in cui siamo entrati subito in sintonia, veramente non hai… Non mi è mai successo con nessun altro, in questo modo.”Louis scoppiò in una risata vuota che gli fece scorrere un brivido lungo tutta la schiena. “Hai fatto sesso solo con Zayn prima di me.”Harry non rispose. Quando Louis gli lanciò un’occhiata, rapida e furtiva con la coda dell’occhio, trovò Harry a fissarlo.Un altro respiro. Louis riprese il controllo come un mantello di piombo, e in qualche modo, riuscì a incrociare lo sguardo di Harry. “Mi dispiace. Non era mia intenzione farti credere che… non deve essere per forza imbarazzante, giusto? Tu e Zayn lo fate da secoli.”“Tu non sei Zayn,” scattò Harry, il primo accenno di irritazione nella sua voce. Louis avrebbe dovuto esserne grato. Se Harry si fosse arrabbiato, sarebbe stato molto più semplice porre fine a tutta quella storia prima che gli potesse sfuggire di mano.Prima che gli potesse sfuggire di mano? Cristo, era già troppo tardi per quello; Louis aveva perso il controllo nel momento in cui aveva baciato Harry. Quelle erano le conseguenze dell’Apocalisse.“Lo so che non sono Zayn.” Tè. C’era del tè, e Louis avrebbe dovuto versarlo. Invece continuò. “Quello che intendevo dire è che il sesso non deve per forza mandare a puttane un’amicizia, giusto? Siamo comunque amici.”“Davvero?” L’irritazione aveva indurito la voce di Harry. “Se siamo amici, perché non vuoi dirmi niente? Sei così… come cazzo fai a vivere così, con tutti questi muri?”Fu come un pugno dritto in gola, e Louis espirò per l’impatto.Prendendo una delle tazze, la offrì a Harry, e le loro dita si sfiorarono sulla porcellana quando Harry la afferrò. Sembrò una reazione automatica, e in seguito, Harry rimase in mezzo alla cucina con entrambe le mani strette attorno alla graziosa tazza, osservando Louis prima di deglutire e voltarsi. Louis si permise per un secondo, un piccolissimo e insignificante secondo di memorizzare la linea della schiena di Harry, la delicata curva del suo sedere.A quel punto afferrò la propria tazza e prese un sorso. Il liquido era troppo caldo, quasi gli bruciò la lingua. Si concentrò sul gusto amaro delle erbe piuttosto che sulla bile acida in fondo alla gola. Era tutto maledettamente orribile, e Louis doveva dire qualcosa, offrire un piccolo stralcio di verità.“Avevo una cotta per te. Quando ero adolescente.” Lo buttò