lui, si mischiarono l’aroma di gelsomino di lei. Quando l’odore le raggiunse il cervello, rabbrividì. Non gli era mai stata così vicino.

Prese il sottosella e lo poggiò con cautela, seguendo il senso del pelo del cavallo, all’altezza del garrese.

«Vi gioverà durante le esplorazioni» mormorò lui, spiegando la copertina grigia imbottita. La sua voce vibrava delicata nelle orecchie di lei. Avrebbe passato ore ad ascoltarlo.

«Spero di riuscire ad imparare il più possibile» proferì, e si voltò per scegliere una sella di tipo fereldiano. La trovava la più comoda in assoluto. Tenne pomo e paletta ben saldi, per non rischiare di far cadere l’oggetto non poco pesante, per via della sua sbadataggine. L’ex-templare guidò le mani di Trevelyan con le proprie. Entrambi portavano dei guanti, lui di pelle scura, lei chiara. Per un istante, Evelyn desiderò non averli indosso, per poter sentire le dita nude dell’uomo sulle sue. Com’erano? Ruvide? Morbide? Piene di ferite di guerra?

Fu sorpresa dalla sua stessa curiosità. Una vaga, nuova consapevolezza crebbe in lei. Che fosse… attratta in qualche maniera? Era bastato uno scambio di parole a farle dimenticare la discussione sull’alleanza con i Maghi? Cercò di non distrarsi; stava riflettendo decisamente troppo. Deglutì a fatica e si affrettò ad allacciare le cinghie del sottopancia con delicatezza.

«Dunque… volevate passeggiare, milady?» chiese Cullen, mentre scioglieva la lunghina in cuoio scuro dalla cavezza.

«Sì. Avrei bisogno di stare…» La frase si sarebbe dovuta concludere con un “sola”, ma poi incontrò le iridi ambrate del guerriero e pensò che passeggiare con lui non le sarebbe dispiaciuto affatto.

«Ecco, m-mi farebbe piacere la vostra compagnia» disse tutto d’un fiato, rimanendo senz’aria nei polmoni. Da dove aveva preso il coraggio per proporglielo?

«Oh. Um–» Vide le sue sopracciglia aggrottarsi, mentre era concentrato a liberare il capo dello Strider dalla cavezza. Evelyn si morse il labbro inferiore, sperando che non rifiutasse e che non avesse altro da fare.

«E a me la vostra» disse lui, la voce bassa, da cui traspariva una punta di timidezza. Il sorriso con cui le rispose la riempì di gioia.

Qualche giorno dopo l'alleanza stretta tra l'Inquisizione e i Maghi, l'Araldo di Andraste decide finalmente di fare una passeggiata a cavallo, per potersi godere il paesaggio innevato di Haven. Ciò si rivelerà, poi, una buona occasione per passare del tempo con il Comandante Rutherford.

In questo capitolo troverete un'illustrazione realizzata da me medesima. L'immagine vi collegherà direttamente al mio account deviantART, se volete dare un'occhiata! Vi prego di non utilizzare l'immagine senza il mio permesso, grazie!








Gli zoccoli di Calypso e Altares affondarono nella neve, scricchiolando e facendo tintinnare le loro bardature ad ogni passo.

Il vento fresco soffiò leggero sui visi dei due agenti dell’Inquisizione, mentre la neve ricopriva il paesaggio, fiocco dopo fiocco, e solo allora la donna si rese conto di quanto fosse bello passeggiarvi sotto.

«I maghi sono pronti ad avvicinarsi al Varco. Spero che questo sia sufficiente a chiuderlo.»

Il Comandante osservò con amarezza l’enorme, minaccioso squarcio che aveva invaso il cielo. Dal canto suo, la ventottenne s’irrigidì: aveva davvero sperato che la discussione relativa all’alleanza con gli eretici non saltasse nuovamente fuori. Si chiese quale considerazione avesse l’uomo di lei: cosa ne pensava realmente del fatto che l’Araldo fosse una maga? Lo urtava, lo intimidiva… lo deludeva?

«Non eravate contento dei maghi che ho portato qui» commentò lei istintivamente, il tono di voce velato da una sottile ironia, seppur iniziasse a sentire fastidio al petto e un leggero formicolio alle tempie, oltre che al perpetuo rimorso che l’aveva colpita poco prima alle scuderie.

«Devo chiedervelo: avete… dei problemi anche con me?» sputò fuori quella domanda con insicurezza, pentendosene subito dopo. Lo guardò poi con una punta di tristezza, rendendosi conto che, ancora una volta, lui parlava dei maghi con freddezza e distacco.

Si preparò psicologicamente a qualcosa di simile allo sguardo fulminante che le aveva rivolto al tavolo di guerra qualche giorno addietro… Invece negli occhi del Comandante trovò comprensione, mista all’espressione di qualcuno che era appena stato frainteso.

«Certo che no» sospirò lui. «Non voglio compromettere la vostra alleanza, ma devo garantire la sicurezza di chi vive qui. Tale preoccupazione si estende ai maghi: rischiano la vita per l’Inquisizione, come voi. Le precauzioni prese servono solo ad aiutarvi, niente di più. Confido che possiate accettarle come tali.»

Trevelyan annuì incerta. Il senso di colpa l’assalì e le mozzò il fiato. Forse pronunciare quelle parole pesava all’ex-templare, che si era probabilmente deciso di far buon viso a cattivo gioco. Ora era lei a scrutare combattuta l’abnorme squarcio tra le nuvole.

«Perdonatemi, io…» si guardò con afflizione la mano sinistra, pulsante di magia. Dal profondo taglio di luce verde, sottili venature si ramificavano coprendo l’intero palmo e le dita