è uno spettacolo affascinante, e anche in quel momento si scopre a fissare la sua bocca, prima di annuire, "hai provato a guardare se tua madre ha qualcosa?"

Il ragazzo arrossisce subito, scuotendo in fretta il capo perché l'idea di frugare nel cassetto della biancheria di sua mamma è rivoltante, e Zayn piega appena le labbra in un sorriso.

"Credo che sia il caso di lasciar perdere le scarpe," commenta dopo qualche minuto, spegnendo la sigaretta contro lo scalino su cui sono seduti, "potresti rimpiazzarle con un reggiseno o qualcosa del genere, visto che stiamo andando in un negozio di intimo."

 

Sotto gli sguardi curiosi e divertiti delle due commesse, hanno finalmente trovato ciò che stavano cercando; nel sacchetto che Harry tiene in mano, dopo essere usciti dal negozio, ci sono un paio di calze a rete nere, a grana larga, e un completo intimo chiaro che, sì, lo imbarazza da morire, ma spera gli stia decentemente. Zayn non ha commentato in alcun modo ciò che ha intenzione di fare, e gli è davvero grato per questo.

"Sai cosa," commenta dopo un po', infilandosi in tasca lo zippo argentato che ha usato per accendersi l'ennesima sigaretta del pomeriggio; fuma decisamente troppo quando è con lui, "credo che potrei proporre una cosa del genere anche a Niall, quando torna; qualcosa mi dice che accetterebbe."

"Stai pensando di chiedergli di vestirsi da donna?" domanda Harry, sgranando perplesso e incredulo gli occhi; non si aspettava proprio un'uscita del genere da parte del suo migliore amico.

"Non esplicitamente," risponde subito lui, le iridi scure illuminate dal un pizzico di malizia, "gli direi che una persona che conosco ha fatto questo per il suo ragazzo, e che l'idea mi ha intrigato; no, figurati, non posso andare da lui e dirgli ehi, l'idea di vederti con una gonna mi eccita, come minimo mi scoppierebbe a ridere in faccia prima di darmi un ceffone e dirmi di ficcarmi idea e gonna nel culo," continua, ridacchiando un poco; Harry annuisce, è probabile che Niall possa reagire in quel modo a una frase del genere, e suo malgrado sorride alla scenetta che ha immaginato.

"Sarebbe divertente assistere a uno scambio simile," commenta scostandosi un ricciolo dalla fronte con un gesto secco del capo. Zayn ridacchia, la sigaretta stretta tra le labbra e le mani affondate nelle tasche dei suoi jeans scuri.

"Hai pensato anche di truccarti, per caso?" domanda qualche attimo più tardi, e Harry si ferma all'istante, gli occhi fissi sul marciapiede.

"Dici che dovrei farlo?" ribatte in un mormorio quasi incomprensibile, arrossendo e voltandosi appena verso l'amico.

"Potresti metterti un po' di matita nera intorno agli occhi e magari del lucidalabbra," commenta Zayn scrollando le spalle, prima di intercettare l'occhiata interrogativa e divertita dell'altro, "prova a vivere ventiquattro ore su ventiquattro, sette giorni su sette, con delle ragazzine adolescenti, H, e se non ne esci come me sei libero di giudicarmi."

Harry ride della smorfia insofferente sul volto dell'amico, ma torna serio pochi attimi più tardi.

"Riesci a prendere in presto quelle cose per me?" chiede mordendosi l'interno della guancia, e Zayn annuisce subito.

"Hanno trucchi a vagonate, non se ne accorgeranno nemmeno," dice con un sorriso, prima di guadarlo aggrottando le sopracciglia, "e ti prendo anche un mascara. O magari posso chiedere a un'amica di aiutarti, se vuoi, anche perché credo che finiresti per cavarti gli occhi con quelle cose."

 

"Dio, Haz, non pensavo che potessi arrivare a questo punto," ride Edward, gli occhi fissi sulla busta che suo fratello ha appena svuotato sul proprio letto, le guance in fiamme e gli occhi bassi, "cos'è, sei una Drag Queen e non me l'hai mai detto?"

Harry spalanca la bocca per protestare, indignato dalle prese in giro del gemello, ma qualcuno bussa alla porta e il respiro gli si blocca in gola mentre il suo sguardo saetta agli acquisti che ha fatto quel pomeriggio e ai trucchi che Zayn ha rubato per lui dalla trousse delle sorelle, sparsi sul piumone.

"Un attimo!" grida, il panico che lo sprona a nascondere tutto il più in fretta possibile; Edward continua a ridere sul suo letto, il bastardo, senza accennare a muovere un dito per aiutarlo: a volte la tentazione di picchiarlo è davvero forte, come in quel momento, ma in qualche modo è quasi sempre riuscito a trattenersi. Non che l'idea di mettere sotto suo fratello, e magari fargli sparire quel sorriso irritante dalla faccia, sia impossibile: Harry si è allenato parecchio per modellare il proprio corpo, al contrario di Edward, ed è sicuro di essere fisicamente molto più forte di lui; non ne è mai valsa la pena, in realtà, e d'altra parte non ha mai avuto intenzione di sorbirsi le sgridate di sua madre.

Gemma entra nella camera senza permesso, nel momento esatto in cui Harry infila la busta sotto il proprio letto; ha un sopracciglio sollevato, mentre studia i suoi fratelli minori come a cercare di capire cosa stessero combinando, ma poi scrolla le spalle e si apre