a respirare.”

John deglutì a vuoto un paio di volte.

Avrebbe voluto dire a Sherlock del bambino, avrebbe voluto tornare a Baker Street e passare la notte fra le sue braccia, facendo l’amore con lui e confessandogli che senza il suo meraviglioso Alfa si sentiva perso.

James Moriarty, però, era ancora una minaccia.

John pensava che fosse stato preso in modo troppo semplice.

Temeva la malvagità che aveva visto negli occhi di quell’uomo nei due mesi in cui era stato suo prigioniero.

“Non posso.” Bisbigliò a voce così bassa che lo udì solo Sherlock.

Con un moto di stizza, Sherlock lasciò la nuca di John:

“Allora torna da Gavin e sii felice con lui! – sbottò, in tono velenoso – Io non ho bisogno di te.”

Si voltò ed uscì dal Centro, senza guardarsi indietro.

Senza notare la ferita che sanguinava dal cuore di John.

 

 

Mycroft seguì l’uscita teatrale del fratello minore con disappunto.

Aveva sperato in un risultato migliore.

Per John.

Per Sherlock.

Evidentemente il destino, o chi per lui, aveva in mente altri piani.

Guardò John e notò quanto quell’incontro lo avesse turbato.

“Gli passerà, John. – lo rassicurò – Quando saprà tutto si prostrerà ai tuoi piedi per chiederti perdono.”

“Non credo che andrà così, ma grazie per l’incoraggiamento.” Sorrise John.

“Vogliamo fare la visita?” domandò Mycroft.

“Non vai via? – chiese John, sorpreso – Non vai da Moriarty?”

“Ora ci sono anche in troppi. – ribatté Holmes con un sorriso – Tu sei qui solo e hai più bisogno di me.”

John assentì.

Gli era veramente riconoscente.

Non si sarebbe mai aspettato che Mycroft si prendesse tanta cura di lui, anche senza la certezza che il bambino fosse di Sherlock.

Mike stava osservando l’interazione fra John e Mycroft.

Rimase sorpreso dal fatto che John sembrò rilassarsi, come se la vicinanza di Mycroft fosse rassicurante.

“Venga pure anche lei.” Intervenne, interessato.

Era raro vedere interagire un Omega ed un Alfa in modo quasi normale.

Mike era sempre alla ricerca di uno spunto che gli permettesse di lottare contro la legge sugli Omega.

Studiare John e Mycroft poteva aiutarlo ad ottenere che venisse, finalmente, cambiata.

Sarebbe stato molto meglio osservare John e Sherlock, perché Mike era sicuro che il loro amore avrebbe convinto chiunque che gli Alfa e gli Omega potessero avere rapporti normali, a differenza di quello che credevano tutti.

Però, John si era intestardito sul fatto di tenere lontano da sé il consulente investigativo, pensando di proteggerlo, quindi doveva accontentarsi di studiare John e Mycroft.

Arrivati nello studio, Mike fece sdraiare John sul lettino, gli scoprì l’addome e lo cosparse di gel.

John si irrigidì a contatto con la sostanza fredda, ma fu solo un attimo.

“Facciamo la prima ecografia al piccolo in arrivo. – disse Mike, con un sorriso – Vediamo se è tutto a posto.”

Iniziò a muovere l’ecografo sull’addome e sullo schermo apparve un’immagine.

C’era un piccolo essere all’interno di un liquido in una specie di imbuto.

“Sta bene?” chiese John, in ansia.

Mycroft prese una mano di John, che si calmò.

Mike aveva notato la scena e gli confermò che doveva esserci un rapporto molto più profondo fra Alfa ed Omega di quello che avevano osservato fino ad ora.

Del resto, non esistevano veramente coppie Alfa e Omega.

I loro rapporti avvenivano solo all’interno del Centro ed erano innaturali.

Una volta arrivati nel mondo esterno, gli Omega evitavano gli Alfa.

“Il piccolo sta bene. – confermò Stamford – Sentiamo il cuore.”

Dall’apparecchio uscì il suono regolare e forte di un cuore che batteva.

“Senti che cuore ha il mio piccolo Sherlock!” esclamò John con gioia.

Mike e Mycroft si scambiarono uno sguardo preoccupato.

Era ancora troppo presto per l’amniocentesi e per il test del DNA.

Il bambino avrebbe potuto essere di Sherlock, ma le probabilità erano scarsissime.

Non li preoccupava il fatto che John fosse sicuro che il piccolo fosse un maschio, ma piuttosto che fosse convinto che fosse figlio di Sherlock.

Se gli esami avessero detto il contrario, sarebbe stato un colpo micidiale per il biondo dottore.

“William Sherlock Scott Holmes.” Sussurrò Mycroft.

“Come?” chiese John, confuso.

“Mio fratello si chiama William Sherlock Scott. – ripeté Mycroft – Niente mi farà più piacere del fatto che tu dia il suo nome a tuo figlio, ma … John … ricorda che …”

“Lo so. – lo interruppe John, bruscamente – Lo so. Potrebbe essere di Moriarty. So che sei preoccupato per me, Mycroft, e che non vuoi vedermi soffrire. So che le probabilità che il bambino sia di Sherlock sono a mio sfavore, però … non so come spiegartelo, Mycroft … io sento … io so che questo bambino è di Sherlock.”

Il tono di John era così deciso e sicuro, che né Mike né Mycroft ebbero il cuore di contraddirlo.

Decisero di lasciare cadere la cosa.

L’avrebbero affrontata nel momento in cui avessero avuto il responso del test del DNA.

 

 

Sherlock, intanto, era tornato a Baker Street.

Era furioso.

Non gli importava