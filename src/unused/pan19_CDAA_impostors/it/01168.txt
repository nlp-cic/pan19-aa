vostre tresche come una questione di sicurezza nazionale".

"Sono un agente", mormorò Lestrade. "E Mike...lui è..."

John sospirò e fece una smorfia. "Sì, va bene, quel bastardo alto e allampanato è un super agente. Ma, sul serio Lestrade: da quanto?"

Lestrade scrollò le spalle e poi sussultò. "Cazzo, fa male".

"Sì, beh, frattura di due costole, di cui una esposta - e non vuoi sapere cosa ci vuole per spezzare una costola in quel modo. Una ferita di proiettile. Commozione cerebrale multipla. Chirurgia addominale. Se sei vivo e puoi imprecare, considerati uno stronzo fortunato".

"Sì".

"Allora: da quanto? Tu e Mycroft, intendo".

Lestrade si contorse, cercando una posizione comoda. Non ci riuscì ma ne trovò una lievemente meno dolorosa di quella da cui era partito. "Dipende da quando inizi a contare", rispose.

"Spiegati".

Lestrade imprecò sottovoce. Quella brusca, rombante voce da baritono non era di John, ma di Sherlock. "Non c'è nulla da spiegare, Sherlock".

"Al contrario: mio fratello ha un compagno, e lo ha già da un po', e non lo ha detto a nessuno di noi. Mamma e Papà avranno un attacco. E io sarò obbligato a occuparmene, perché tu sei in ospedale e si presume che Mycroft sia troppo sconvolto per pensare alle loro sciocchezze". Emise un ringhio, profondo e arrabbiato. "Il che, sfortunatamente, sembra essere corretto: John ha dovuto sedarlo".

"Gli ho prescritto un sonnifero, per l'amor del cielo", scattò John. "Era stato sveglio tutta la notte e, a quanto pare, anche le due precedenti per occuparsi di non so che missione".

"Quella situazione coi Volpone in cui sei finito", rispose Lestrade, poi proseguì tristemente: "e lui non è il mio compagno. Non...voglio dire... mi toglierebbero dai casi se diventasse ufficiale, Sherlock".

"E farebbero bene", ribattè Sherlock brusco. "Era fuori di sé".

"Quindi... John non dovrebbe lavorare con te?"

"E' diverso", sbraitò Sherlock.

"No, non è vero: vi comportate entrambi da idioti quando l'altro è ferito".

"Lui è mio amico, non è il mio...", la voce di Sherlock, chiaramente restìo a pronunciare una parola tanto incriminante quale 'amante', si arrestò. Invece, fece una pausa e disse: "John non è gay. Ha sposato Mary".

"Ed è rimasto in panchina per questo? O per lei?"

"Avrebbe dovuto", rispose Sherlock, infervorato.

"Calmati, Sherlock", intervenne John con fermezza. Si accomodò su una sedia accanto al letto di Lestrade e, in tono calmo e naturale, disse: "Mycroft era esausto e non riusciva a tranquillizzarsi, neppure dopo che sei uscito dalla sala operatoria. Troppo stanco, immagino: era andato oltre e non riusciva a fermarsi. Perciò gli ho fatto dare un paio di sonniferi da un'infermiera e l'ho sistemato, da solo, in una stanza vuota: c'era un letto libero. sarà in piedi quando l'effetto sarà finito".

"Bene", commentò Lestrade, sollevato. "Bene, ero preoccupato".

"Sembra che il sentimento sia reciproco", rispose John. "Quindi... sul serio. Da quanto voi due..."

"Siamo stati messi in coppia insieme più di dieci anni fa", rispose Lestrade, sperando di soddisfare così la curiosità dell'ometto. Non fu così fortunato.

"Per messi in coppia insieme intendi per il lavoro sul campo, non..."

"Lui conduce l'analisi. Io opero sul campo", spiegò Lestrade. "A me piace. Lui è in grado di farlo quando è costretto, ma lo detesta: lo esaurisce. Lavoravamo a casi simili, MI6 e MI5. Mi hanno distaccato alla sua unità. Ha funzionato, ok?"

"E?"

E Lestrade non voleva rispondere. Non voleva parlare delle volte in cui, durante il matrimonio, era stato sul punto di infrangere i suoi voti perché, nel suo modo eccentrico e riservato, il suo partner gli era più vicino di quanto lo fosse sua moglie. Non voleva parlare degli anni di riflessioni e considerazioni, mentre soppesava la propria sessualità, incerto sulla categoria in cui inserirsi con maggiore sicurezza. Di certo non voleva parlare dei mesi dopo il divorzio, o dello stress tra Sherlock e Mycroft e Moriarty e il completo casino del salto, e gli anni della morte apparente.

"Andiamo d'accordo", rispose, sperando di chiuderla così.

"E' evidente", ribatté John, con un ironico eufemismo.

"Oh Dio, vuoi ficcare il naso", ringhiò Sherlock. "Ne ho abbastanza. Vado a prendermi un thé allo Starbucks dall'altro lato della strada. Non sarà perfetto, ma sarà migliore di quello  della macchinetta, e mi dà una scusa per evitare la prossima conversazione".

"Non ci sarà nessuna conversazione", borbottò Lestrade. Voltò il viso dall'altra parte rispetto a John, sentendo Sherlock che, irritato, usciva come un fulmine dalla stanza.

John rimase in silenzio, poi riprese, più con tono di scusa: "Mi spiace. Io... è stata una sorpresa".

"Non dirlo