"È la follia delle feste— non c'è altra spiegazione," disse Starsky, sbirciando con l'occhio buono la taccheggiatrice di dieci anni. "La gente pensa di poter fare qualsiasi cosa e passarla liscia a Natale."

"Beh, che aspetti? Va' ad ammanettarla."

"Non ammanetterò una ragazzina di dieci anni, Hutch!"

"Starsk —"

"Davvero, guarda quegli occhi tristi. La piccola non riceverà proprio nulla. Ricordi Molly? Ricordi quanto era dolce — ahia! Merda! Merda!"

"Attento, sta scappando!"

"Dannazione, penso che la piccola bastarda mi abbia distrutto le noccioline!"

"L'ho presa! Vieni qui, tu... ouch! La bia bogga!"

 


Quarantacinque minuti dopo...


"Ti dispiacerebbe tirarmi quella borsa per il ghiaccio quando hai finito?"

"Il bio labbro sta ancora sanguinando."

"Povero piccolo." Starsky terminò il rapporto e lo firmò, poi lo gettò sulla pila. Si guardò intorno nella sala comune deserta prima di rivolgere ad Hutch un ghigno da fermare il cuore. "Ti dico io cosa — appena finito il turno ti porto a casa, ci facciamo della cioccolata calda e cantiamo delle belle canzoncine natalizie. Ci rimettiamo nello spirito giusto in un batter d'occhio."

"No! Niente canzoncine!" disse fermamente Hutch, gettando la borsa del ghiaccio. "Starsky, sai che ti amo, ma tu non dovresti mai e poi mai cantare —"

Il tragico broncio avrebbe sciolto un cuore dieci volte più gelido di quello di Hutch.

"...TRANNE che per me solo," rettificò cupamente lui, per la rinascita del brillante ghigno di Starsky.

"Ti canterò una serenata dolcissima, stasera," disse Starsky, la voce roca. "Solo per te, piccolo."

"Oh, che bellezza," Hutch fu attento a non dirlo, incollandosi invece in faccia un debole sorriso.

"Tutto quello che dobbiamo fare è sopravvivere alle prossime tre ore e mezza," disse Starsky. "Poi saremo fuori pericolo."

 


Quarantadue minuti dopo....


"Non dirlo neppure, Hutch."

"Starsky, sono io quello con il labbro gonfio e lo stinco rotto, perciò se osi dire che non arresterai —"

"Non ammanetterò Babbo Natale! Nemmeno per sogno. È una specie di sacrilegio!"

"Ora, ragazzi, non c'è bisogno di scaldarsi tanto. Prometto che me ne verrò con voi buono buono."

"Sì, cantamene un'altra, grassone."

"Hutch! Non dovresti parlare così a Babbo Natale."

"Maledizione, leggigli soltanto i suoi diritti, poi... merda! Attento, Starsk! L'elfo ha un fucile —"


Bang! Bang!


"Hai il diritto di rimanere in silenzio. Qualsiasi cosa dirai potrà e sarà usata contro di te in tribunale. Hai il diritto di consultare un avvocato e di essere assistito da questi durante l'interrogatorio. Se non puoi permetterti un avvocato, te ne sarà assegnato uno d'ufficio per rappresentarti..."

 


Un'ora e quindici minuti dopo....


"Potremmo doverla sottoporre al trattamento antirabbica, per questo, Detective."

"Cosa? Perché?"

"Ha detto di essere stato attaccato da un ratto(2)?"

"No, no. Un gatto. Beh, penso che fosse un gatto. Starsky, cos'era quella cosa?"

"Sembrava un opossum. Come sta il tuo sedere?"

"Proprio una favola."

"Questo potrebbe pizzicare un po', Detective..."

 


Quarantacinque minuti dopo...


"Jingle bells, Batman smells, Robin laid an egg —" (3)

"Ti dispiace?" Hutch aprì di uno spiraglio il finestrino.

Starsky frenò improvvisamente. "Aspetta un attimo... cos'è quello?"

"No. Non m'interessa. Soltanto non —"

"Sembra... un tizio con indosso la metà inferiore di un costume da renna."

"Continua soltanto a guidare, Starsky."


Bang! Bang!


"Merda! Il culo di Rudolph è armato!"

 


Diciotto minuti dopo...


"Beh, ecco fatto." Starsky consegnò il delinquente ad un ufficiale in uniforme, che lo trascinò via con un ghigno sardonico. "Pensi di aver visto tutto e poi salta fuori che ti sei sbagliato alla grande."

Hutch si appoggiò pesantemente al cofano della Torino e si tamponò la fronte con la manica. "Beh, sapevamo che il resto della banda di Babbo Natale era là fuori da qualche parte —"

"No, non quello. Voglio dire quello." Starsky puntò un dito dall'altra parte della strada verso una puttana in un vestitino verde brillante e tacchi rossi di dieci centimetri.

"Mio Dio. Cos'è che ha attaccato al sedere?"

"Sembra un grosso groviglio di vischio." Starsky ghignò e ondeggiò la mano. "Ecco, guarda! Lo spirito del Natale."

"Possiamo, per favore, andare a casa adesso, Starsk?"

 


Ventinove minuti dopo....


"Ah, casa dolce casa." Starsky si tolse il giubbotto e cominciò a spogliarsi della fondina, ma Hutch lo fermò con una mano.

"Lasciala."

"Co —?"

"È rimasto un altro minuto." Hutch zoppicò fino in cucina e tornò con due borse del ghiaccio e due birre.

Sedettero sul divano, tenendo il ghiaccio sulle loro ferite e bevendo in silenzio per altri cinquanta secondi.

"Buon Natale, Starsk."

"Buon Natale, piccolo."


Clink.


"Come sta