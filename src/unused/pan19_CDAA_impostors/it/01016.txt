?


«Cas…» Dean si schiarì la voce. «Cas, sono io. Dean.» Sospirò.

«So che queste segreterie hanno una capienza limitata di messaggi perciò ho smesso di chiamare per non sprecare lo spazio. Perché sai, non si sa mai, magari potrebbe… non lo so…Però oggi… ecco, è il mio compleanno Cas. Ti ricordi quella volta in cui io, tu, Sammy e Bobby siamo andati da Ellen e Jo per festeggiarlo e poi abbiamo passato la serata tutti insieme sulla collina a bere birra e guardare le stelle? Ricordi?Pensavo che sarebbe stato un bel regalo se avessi potuto sentire di nuovo la tua voce dall’altro capo della cornetta. È stupido, lo so……Cas?»

Aspettò invano per qualche secondo, ma l’unica cosa che udì erano solo i suoi respiri nella cornetta del telefono e il suono di quanto tutto ciò fosse ridicolo.

«Ciao, Sam.»

«Bobby!» Il ragazzo stentava a credere alle sue orecchie, era veramente lui. Non lo sentiva da anni ormai. «È successo qualcosa?»

«Deve per forza essere successo qualcosa perché io vi chiami?»

«Scusa, deformazione professionale. Sono contento di sentirti.» E lo era davvero. Riusciva sempre ad avere informazioni sull’amico nonostante il lavoro lo tenesse spesso lontano e indaffarato, spesso in luoghi dove le comunicazioni non erano particolarmente agevoli, ma sentirne di persona la voce era tutta un’altra storia. Represse un’ondata di nostalgia.

«Non vi sento da molto ma ogni volta che mi giunge voce di lavori svolti in un certo modo riesco sempre a riconoscere il vostro tocco. Sempre in marcia, eh?»

«Chi si ferma è perduto, no?» Rispose Sam con una punta di amarezza, aspettando che finissero i convenevoli e la telefonata arrivasse al punto che entrambi avrebbero volentieri voluto poter evitare.

«Sam, come sta Dean?» Chiese Bobby abbassando la voce, quasi come se il fratello di Sam avesse potuto sentirlo.

«Come sempre.»

«Ah.»

Come sempre. Perso in un vortice di odio verso sé stesso, chiuso nella fortezza che si era costruito attorno, isolato dal resto del mondo. Fisicamente presente, impeccabile cacciatore come ai vecchi tempi, ma spento e sconfitto come un guscio vuoto che andava avanti per forza d’inerzia.Si era addossato il peso di ogni singola brutta cosa fosse accaduta a loro due e a chi li circondava. Le parole di Sam questa volta non servivano a nulla, non c’era verso di aiutarlo ad uscire da quella prigione di autocommiserazione.

La strada si riempì di ombrelli di tutti i colori quando le prime gocce cominciarono a scendere dalle nuvole grigie. Dean non aveva nulla con cui ripararsi e anche se avesse avuto qualcosa non avrebbe potuto reggere nulla con le buste della spesa in mano. D’altronde non gli importava dell’acqua che gli inzuppava i capelli e i vestiti. Non gli importava neanche di rifornire il frigorifero, ma Sam aveva insistito.

Stava facendosi strada tra il fiume di persone che correvano in tutte le direzioni – possibile che nemmeno la pioggia riuscisse a far desistere la gente dall’uscire di casa? – quando lo vide. Un uomo dai capelli scuri con indosso un trench color marrone chiaro, quasi giallino, che camminava a passo svelto, riparandosi sotto un ombrello nero.

Per un momento i suoi occhi si riaccesero con quella scintilla che li aveva sempre animati, per un momento si sentì di nuovo Dean Winchester. Pieno di casini, cacciatore sempre a bordo della sua adorata Impala, amante delle torte, sfacciato e determinato Dean Winchester.Sempre nel giro di quell’attimo pensò che tutto sarebbe potuto tornare come prima, aveva una possibilità. Sentì che se avesse potuto sistemare le cose, chiedere scusa a Castiel, avrebbero potuto tutti voltare pagina. Cominciare di nuovo.Certo, ciò non avrebbe mai cancellato il passato e tutto ciò che era accaduto, ma sarebbe stata la base di un nuovo inizio.Se avesse potuto rimediare a quell’ultimo, maledetto errore forse non si sarebbe più sentito solo una fonte di sciagure, un peso da sopportare.

Senza rendersene conto aveva lasciato cadere le buste a terra e aveva cominciato a correre, senza badare ai passanti che gli borbottavano improperi contro, ogni volta che spintonava qualcuno. Doveva raggiungere Cas, doveva parlargli, ridere con lui, portarlo di nuovo a casa. Già immaginava la faccia che avrebbero fatto Sam e Bobby nel rivederlo…

«Cas!» Esclamò dando un colpetto alla spalla dell’uomo.

«Scusi? Posso aiutarla?» Disse il signore con gli occhiali e la barba folta dopo essersi girato, con uno sguardo perplesso.

«No. Nessuno può aiutarmi.»

Si girò e andò a raccogliere le buste della spesa.

Nella penombra della roulotte sudicia dove ora abitava Dean andò a sbattere contro il tavolino della dinette. Qualcosa cadde per terra con un suono ottuso, l’impatto attutito dal tappeto logoro.Dean si abbassò per raccattare l’oggetto maledicendo gli acciacchi dell’età che si facevano sentire sempre più fastidiosamente.Si sedette, vecchio e stanco, accendendo la debole luce sopra il tavolino.Era una vecchia foto di lui e Sam, quando ancora viaggiavano insieme a bordo dell’Impala per cacciare mostri.L’Impala. Chissà che fine aveva fatto. Era passato