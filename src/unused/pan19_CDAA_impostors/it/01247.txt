L’uomo era alto, con i capelli ricci e neri, gli occhi neri ed un fisico asciutto.

“Buongiorno Sherrinford. – lo salutò Emmett – Sono venuto a dirti che fra due giorni andrai per la seconda volta sulla Terra.”

L’uomo non lo stava ascoltando.

Fissava i due uomini che stavano ridendo.

Osservava John.

Il suo modo di ridere.

Gli occhi azzurri illuminati dalla serenità e dall’ilarità del momento.

Il viso rilassato e felice.

Emmett seguì lo sguardo di Sherrinford:

“Il tuo nuovo vicino ha trovato un amico speciale.”

“Il mio nuovo vicino è una persona speciale. – ribatté Sherrinford – Mi chiedevo se potessi nascere con lui.”

Emmett era perplesso:

“Sai che quando andate sulla Terra non ricordate chi incontriate qui. – rispose – Comunque, John nascerà fra qualche tempo e siete destinati a posti diversi.”

Sherrinford fece una smorfia di disappunto.

Doveva rinviare l’approccio a John a quando sarebbe tornato.

 

 

Sherlock e John smisero di ridere.

“Non si può dire che quelle persone abbiano tutti i torti.” continuò John.

“Io dico solo la verità. – ribatté Sherlock – Cosa c’è di male nella verità?”

John lo fissò negli occhi:

“Dipende da come la dici. – rispose con un sorriso – Il messaggio è importante, ma lo è ancora di più il modo in cui viene consegnato.”

“Dovrei essere diplomatico?” domandò Sherlock con una smorfia di disgusto.

“Più o meno.” John cercò di non ridere.

“È una inutile perdita di tempo. – affermò Sherlock – È più veloce ed efficace andare diritti al punto.”

“Sì, però il tuo metodo è anche il modo migliore per prendere un pugno in faccia.” sottolineò John.

“So difendermi. – ribatté Sherlock – E, comunque, tu non sei stato irritato dal mio intervento, perché non può essere così per tutti?”

John fece spallucce:

“Non so. – rispose – Forse non ero interessato al libro. Oppure mi sono concentrato sul messaggio e non sul modo in cui mi è stato riferito. È quasi ora di cena. Perché non ti fermi? Preparo del pesce, ti va?”

“Io non mangio molto.”

John scorse il corpo magro di Sherlock con uno sguardo critico:

“Si vede. – disse, riportando la propria attenzione sugli occhi dell’altro – Tu apparecchi ed io preparo.”

Sherlock gli fece un sorriso ed accettò:

“Lo sai che Molly, quella ragazza che vive al 558, ha una storia segreta con Gavin del 1098 alle spalle di Phillip, il suo fidanzato ufficiale, che abita al 3057?”

“Quello del 1098 si chiama Greg. – lo corresse John – Come fai a sapere questa cosa se è segreta?”

Con uno sguardo eccitato dal poter raccontare quello che avesse dedotto a qualcuno che, finalmente, lo stesse veramente ad ascoltare, Sherlock iniziò a spiegare come avesse capito della tresca fra i due amanti.

John lo guardò meravigliato e divertito.

Sherlock si lasciò affogare in quel calmo oceano azzurro che erano gli occhi di John.

 

 

Questa fu la prima di una serie di cene che Sherlock e John condivisero nei giorni seguenti.

La prima sera avevano fatto molto tardi, discutendo di letteratura gialla e di quali fossero gli autori migliori o peggiori.

Naturalmente, si erano trovati raramente concordi sul giudizio da dare ad un libro, ma questo non aveva loro impedito di trascorrere una serata piacevole e di ridere molto.

John, inoltre, si era assicurato che Sherlock mangiasse qualcosa.

Durante le cene seguenti, gli argomenti furono i più disparati, ma la conversazione era sempre interessante, malgrado, il più delle volte, fosse una specie di monologo di Sherlock.

A John non dava fastidio, anzi, gli piaceva ascoltare quella voce bassa e profonda che Sherlock esibiva quando parlava di qualcosa che lo entusiasmava.

 

 

Una sera, Sherlock si presentò con un regalo.

John lo guardò interrogativo, sorpreso dal pensiero che l’altro aveva avuto nei suoi confronti:

“Grazie. – disse interdetto – A cosa devo il regalo? Non è il mio compleanno.”

Sherlock arrossì leggermente.

Era la prima volta che John vedeva Sherlock in imbarazzo.

Gli sorrise rassicurante.

“Ho fatto delle ricerche. – rispose Sherlock, con una smorfia che voleva essere un sorriso – Sono sei mesi che ci frequentiamo, quindi è giusto che ti faccia un regalo.”

“Mi fai un regalo perché siamo amici?” domandò John, sempre più perplesso.

Sherlock lo guardò dritto negli occhi:

“Ho fatto un’analisi approfondita di quello che provo per te. – rispose con voce bassa – Non è stato semplice perché i sentimenti non sono il mio forte, ma sono giunto alla conclusione che io mi sia innamorato di te.”

John non disse nulla.

Sherlock lo fissò, in attesa, ansioso.

John gli sorrise e si avvicinò a lui.

Appoggiò le labbra a quelle di Sherlock e vi lasciò un lieve bacio, fissando Sherlock negli occhi.

Si allontanò subito e studiò la reazione dell’altro.

Sherlock lo guardava con una luce felice negli occhi:

“Sei giunto alla mia stessa conclusione?” chiese un po’ timoroso della risposta.

“Da un po’. – rispose John – Però non ero sicuro di cosa provassi tu e non volevo rovinare la nostra amicizia.”

Sherlock buttò