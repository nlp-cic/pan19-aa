il suo essere emozionato ed impaurito almeno quanto lo ero io. Li portò un attimo verso il basso, si mordicchiò il labbro inferiore, forse dandosi dell’idiota per essersi lasciato sfuggire quell’ultima frase, ma quando li risollevò erano carichi dello sguardo più speranzoso di questo mondo. Lui era in attesa, mentre io, bloccato in una posa marmorea, avevo il cervello in stand-by. Mi accorsi solo dopo un po’ del suo braccio finito a cingere le mie spalle, della mia mano ancorata alla sua camicia all'altezza dell'incavo del gomito. Stavo andando a fuoco. Eravamo vicini… tremendamente vicini… Una manciata di centimetri separavano i nostri volti dal compiere il grande passo. Dato che ormai ero in gioco e sarebbe stato ridicolo negare che era stato detto qualcosa che aveva modificato per sempre il nostro rapporto e il mio modo di riferirmi a Ralph, ebbi la compiacenza di domandarmi come avrei potuto sentirmi se si fosse sporto un po’ in avanti e avesse posato la bocca sulla mia… Ma dovevo pur riprendere a respirare, e, prima che avessi il tempo di ragionare, se mai lo avevo fatto nel corso di quei minuti, assieme al fiato permisi anche a qualcos’altro di venir fuori da me. Una frase limpida quanto infelice.- Io e Tara abbiamo deciso di andare a vivere insieme.Ralph ritirò il suo braccio da me come se mi fossi messo a scottare all’improvviso, ma con una tale naturalezza da scioccarmi. Recuperò dal tavolino rivista e occhiali, che inforcò, posizionandosi con un certo contegno nel precedente angolino che si era autoassegnato.- Ah sì? – disse soltanto.Stanco di rimanermene inutilmente appollaiato sulle scale in attesa di qualcuno che non sarebbe venuto ad aprire quella porta, ritornai al piano superiore dirigendomi verso la sala da pranzo. Tara mi stava aspettando là, davanti ad una tazza di caffè ormai freddo che non era stata consumata. - Allora?- Allora niente. – dissi seccamente, sedendomi di fronte a lei – Non c’è nessuno dei due, e non riesco a contattarli. Yu non mi risponde neppure sul cellulare.La mia ragazza mi scrutò a fondo, cercando chissà cosa. Gli occhi avellana erano privi di emozioni.- Che intenzioni hai?- Cosa..?- Lo aspetterai qui?La guardai, stordito e forse sorpreso dalla sua perspicacia. L’avevo sottovalutata anche troppo. Non le avevo detto dei violenti litigi avuti con Ralph a proposito di noi due, non le avevo confessato la dichiarazione spontanea ed inaspettata fattami dal ragazzo, né che ero stato sul punto di cedere davanti ad un suo bacio… Mi ero limitato a passare con lei una bella serata ed una piacevole notte; poi al mattino le avevo chiesto di venire con me alla villa per sbrigare una faccenda senza importanza che avevo pure dimenticato quale fosse con precisione, e avevamo trovato la casa vuota. Facevo semplicemente schifo.- Non so… - balbettai. Si alzò e prese la borsa – Tara..?- Non credo che sarebbe carino da parte tua fargli trovare la casa vuota, al suo ritorno. E’ meglio se resti qui ad attenderlo, o almeno che dia sue notizie.- Tara, io…Mi lanciò un’occhiata di ghiaccio.- Abbiamo bisogno di un periodo di separazione per riflettere sue questa storia, Boris. Tutti e due. Poi, eventualmente, decideremo se sia il caso o meno di iniziare a convivere.- ... Stai dicendo che vuoi lasciarmi? – ebbi il coraggio di chiedere.- Chiamami tu quando avrai sistemato tutto col tuo amico. – mormorò invece, e mi diede le spalle per prendere il suo soprabito dall’attaccapanni. Ebbi l’impressione di aver visto una lacrima scivolarle lungo la guancia, ma non la fermai.

(*) Con questo termine si intende una porzione di pianta (ad esempio un rametto, una radice o una foglia) che viene interrata, mettendo così radici e producendo un nuovo esemplare della stessa.(**) Ricordo, a chi non lo avesse già presente, che la trilogia parte dagli eventi successivi alla prima stagione di 'Beyblade' e non tiene conto degli avvenimenti delle due serie successive, anche se è apparso il personaggio di Hiromi/Hilary in 'Sin'. Perciò, ovviamente, Boris non si è mai neppure scontrato con Garland e non ha disputato altri incontri ufficiali dopo il torneo mondiale con la finale a Mosca. 


          (See the end of the chapter for  notes.)
          

Dalle imposte della finestra lasciate aperte per via della distrazione di qualcuno trapelavano deboli raggi di luna, che ricoprivano l’intero ambiente di una sottile e impalpabile patina argentea, capace, s’era possibile, di donare una vaga luminosità quasi eterea al volume fittamente intrecciato costituito dai nostri corpi giacenti nudi sul letto. Lui era ancora caldo, mi avvolgeva nell’abbraccio possessivo del sonno beandosi del tepore e del senso di protezione ricevuti in cambio. Respirava piano, come a voler far pensare che nessun brutto sogno stesse turbando la sua mente in quegli istanti: mostrava l’apparente serenità di chi sa di essere nel giusto, di una persona che può godersi il meritato e totale riposo che necessariamente spetta a coloro che non hanno pesi sulla coscienza. A guardarlo così lo si sarebbe anche potuto credere tale, ma io lo conoscevo troppo bene per non sapere quanto in realtà fosse infetto sotto quell’aspetto angelico. Mi prudevano le mani