la totale assenza di ideogrammi ad una scelta mirata da parte di Aoki: il pensiero che l’uomo gli abbia prestato quelle riviste proprio per non stancargli la vista dimezzata non gli passa proprio per la testa. Si limita a sfogliare delicato quelle pagine, come un bambino a cui hanno donato un regalo troppo bello per essere vero. Aoki annuisce tra sé, soddisfatto.Niente come la noia è compagna più scomoda, in un letto d’ospedale.

 

Subaru ha dita lunghe e affusolate: sembrano fatte apposta per perdersi nel pelo morbido di Inuki. Rapide e sicure, passano a grattare lo spazio dietro l’orecchio dell’inugami. Il guaito di piacere che ne consegue fa ridere Yuzuriha.“Ci sai fare”, commenta vivace.Subaru sorride, come non l’ha mai visto sorridere: ne è felice. E sapere che è tutto merito di Inuki la riempie di orgoglio.“Tempo fa avevo un cane”, lo sente mormorare, per poi tacere di colpo, come sorpreso lui stesso di starglielo raccontando.Ma è la prima volta in assoluto che Subaru gli racconta qualcosina su di sé, e lei non ha intenzione di lasciarsi sfuggire quell’opportunità. “Davvero? Dai, racconta, com’era?”Si sporge sul lettino, puntellandosi sulle braccia, e Subaru si ritrae un po’, vagamente a disagio per l’entusiasmo che scorge nei suoi occhi.“Beh … somigliava a Inuki. Era grande almeno quanto lui”. Un nuovo sorriso gli piega le labbra. “Era uno degli amici più sinceri che io abbia mai avuto.”“E che fine ha fatto?” Vuole sapere Yuzuriha.“E’ morto.” Lei sussulta, lui sembra invecchiato di colpo. Le sue mani smettono di accarezzare Inuki, come se un pensiero improvviso l’avesse afferrato. “Se fosse ancora vivo non mi riconoscerebbe.”Non crede che stia parlando dell’aspetto fisico, dell’occhio cieco e delle spesse bende che lo nascondono allo sguardo: sembra qualcosa di più intimo, inaccessibile. E’ di nuovo il Subaru impossibile da soccorrere, quello il cui pensiero la addolora ogni volta che esce da quella camera d’ospedale per tornare a casa.Lei l’ha provata, la solitudine.Inuki fa un movimento leggero, e sporgendo il muso verso Subaru gli lecca le bende sull’occhio destro. Lui sussulta, sconcertato, voltandosi verso gli occhi dorati e intelligenti dell’inugami.Yuzuriha sorride. “Però a Inuki piaci anche così”, esclama.E’ solo felice di averglielo detto, felice che Inuki gliel’abbia dimostrato: non si aspetta altro. Per questo resta totalmente spiazzata quando Subaru, esitando, le stringe la mano, le dita fredde come il ghiaccio.“Sei così giovane”, mormora. Sembra turbato.A nulla valgono le proteste insistenti di Yuzuriha, il tentativo di strappargli ulteriori spiegazioni: Subaru si limita a sorridere, e torna a giocare silenziosamente con Inuki.La ragazzina può solo ripetere a se stessa che Subaru le ha stretto la mano, dopotutto.Solo gli amici si stringono la mano a quel modo.

 

“Eh sì, hai la febbre.” Commenta Karen, passando una mano sulla fronte bollente del giovane.Il viso rosso, il capo affondato nel cuscino, le coperte tirate fin sopra il mento, Subaru rabbrividisce, sebbene la brezza del tardo pomeriggio sia appena fresca contro la pelle. “Mi spiace.”“Che colpa ne hai se ti si è alzata la temperatura?” Sorride lei, e si alza dalla sedia, riassettandosi l’abito. “Aspettami qui, vado a chiamare l’infermiera.” Una mano la ferma, gentile ma decisa, proprio mentre si sta dirigendo verso la porta. Karen si volta ancora“Va’ via”, la prega Subaru, l’occhio lucido a malapena aperto. “Non devi star qui. Non riesco neanche ad essere di compagnia.”“Questa è bella.” Karen ride. “Non devi essere di compagnia, devi solo lasciare che noialtri ti veniamo a trovare. Se stai bene si può chiacchierare, altrimenti si resta insieme senza dire nulla. Per me è lo stesso, sai.”“Non ne vale la pena. Non per me.” Insiste Subaru debolmente.E ne è convinto sul serio, si accorge Karen con stupore. Crede davvero che sia meglio per lei, per lui, che nessuno gli tenga la mano se soffre.Lo capisce, allora, forse lo ha sempre saputo: non è che un bambino rifiutato, uno dei tanti del tutto inconsapevoli di poter ricevere amore come chiunque altro.Il mondo ne è pieno, a quanto pare.Gli sfiora il viso. “Non hai ricevuto molti abbracci nella tua vita, non è così?” Gli domanda tristemente.Non aspetta risposta. Si china, cingendogli le braccia delicatamente attorno alle spalle, e posato il capo sul cuscino lo stringe forte.Lo sente irrigidirsi, lo sente protestare, lo sente teso finché le forze non lo abbandonano. La sua reticenza non fa che confermargli quello che già pensava.Sente Subaru tremare, quasi impercettibilmente, mentre non può che abbandonarsi a quell’abbraccio. Karen sa che non è per il freddo, non stavolta. Il cuore le si stringe.Fuori il sole comincia a calare.

 

L’occhio visibile di Subaru è chiuso, ma Kamui sa che è sveglio. Stanno spesso in silenzio in