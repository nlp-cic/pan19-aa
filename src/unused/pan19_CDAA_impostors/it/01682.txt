capitano e Sugawara-san, i visi più rilassati dopo essere riusciti a scamparla col vicepreside.
Di certo, avevano vissuto talmente tante emozioni quel giorno, che gli sarebbero bastate per tutta la vita, ci mancava una scena del genere che, agli occhi di un esterno, faceva intendere tutt’altro. Spostò lo sguardo sul gruppo, poi su Hinata che pigolava sotto il suo peso, poi sulla sua mano che teneva le mutande del ragazzo, e ancora sul gruppo.
Prese un bel respiro, le sensazioni di prima che adesso urlavano per via della furia omicida che si era unita a loro senza essere stata invitata. «Qualunque cosa stiate pensando, non è come sembra…»

 

 

 

 

I senpai avevano incaricato a lui di accompagnare Hinata a casa, visto che non poteva portare la bici conciato in quel modo e c’era il rischio che si ammazzasse. Non era la prima volta che Kageyama faceva la strada col ragazzo, a volte quest’ultimo lo accompagnava nei pressi di casa sua, la bici di fianco, e di tanto in tanto parlottavano del più e del meno, e solitamente il fulcro del discorso era sempre la pallavolo.
Si domandò come sarebbe stato uscire con Hinata, non pareva un tipo che avesse altri elementi di discussione; eppure… quando gli teneva compagnia e tra di loro c’erano attimi di silenzio… a Kageyama piaceva. Gli sarebbe bastato questo, camminare con lui e avere il privilegio di poterlo osservare e studiare più da vicino…
Ebbe quasi il desiderio di dare una testata al lampione più vicino dopo quel pensiero, la sensazione di calore che adesso rideva tutta contenta, sballottolando il povero giovane come un marinaio in mare aperto.
Scosse il capo, tornando a concentrarsi su Hinata, che camminava come se fosse un robot con i circuiti completamente fusi.
«Sei sicuro di riuscire a camminare?»
Il ragazzo non rispose, ancora carico di quell’adrenalina che gli aveva creato la bevanda alcolica, ma l’essere finito quasi sotto una macchina bastò a Kageyama per tirarlo verso di sé e prenderlo per mano, neanche fosse un bambino delle elementari.
Hinata all’inizio non capì, si lasciò semplicemente guidare – era sempre così con lui, si lasciava guidare, aveva fiducia in lui, sapeva che sarebbe andato tutto bene. Poi, dopo aver osservato la mano del setter che stringeva la sua, cercò di accarezzare quelle dita, come se volesse legarle alle sue, e un piccolo sorriso fece capolino tra le labbra.
«Mi batte forte il cuore…»
«Sarà perché sei ubriaco» Kageyama fingeva, anche lui sentiva che il cuore sarebbe esploso da un momento all’altro, la tentazione di cercare quelle dita che veniva scacciata via a stento.
«Sento la testa leggera…» continuò l’altro. «Mentre dentro… qualcosa mi fa smuovere tutto.»
Tobio trattenne il fiato, perché anche lui sentiva una specie di serpente che gli strisciava dentro, e aveva i brividi lungo tutta la schiena, sulle braccia, sulle mani, che adesso erano diventate l’oggetto d’attenzione del gelo, e intanto il calore gli accarezzava la testa, svuotandola.
«Mi sento sotto l’effetto di un incantesimo…»
«Incantesimo?» La sua faccia appariva scettica, tuttavia non lo era per niente. Quelle entità, quelle due sensazioni che si prendevano gioco di lui, stavano ancora ribollendo, e gli stavano dicendo, quasi facendogli la linguaccia: “Sai, anche noi ti abbiamo lanciato una stregoneria!”
Si distrasse per una frazione di secondo, accorgendosi solo dopo che Shouyou aveva mollato la sua mano per dirigersi verso le giostre di un parco giochi lì vicino.
«Mi sento… mi sento come se fossi in grado di confessare qualcosa che ho sempre tenuto nascosto!» urlò, arrampicandosi su una di quelle strutture in ferro per far giocare i bambini un po’ più grandi e avventurosi.
«Scendi immediatamente da lì, razza di stupido!» Il più alto gli corse dietro, seguendolo con gli occhi che saettavano per la rabbia e la preoccupazione, le tracolle del suo borsone e di quelle del pazzo che adesso gli stava sopra la testa che gli bloccavano la gola, e Kageyama pareva aver perso la capacità di muoversi. «Finirai per cadere!»
Hinata si mise in equilibrio precario su una sbarra, ciondolando un po’ prima di trovare fermezza sulle gambe, un sorriso che la diceva lunga su quelle che erano le sue reali intenzioni a colorargli il viso. «Sei spaventoso… e violento… e ogni volta che qualcosa non ti sta bene urli» mormorò, ma non abbastanza piano da non farsi sentire da Tobio, che subito si lagnò al sol sentire certe cose pronunciate dalla sua bocca.
Aveva idea di quanti difetti avesse lui, invece?
Non ebbe il tempo di preoccuparsi di una cosa del genere. L’urlo di Hinata che seguì, fermò il tempo, secondo Kageyama. Fece esplodere l’intruglio malefico che avevano preparato quelle due entità, e adesso non erano due, ma era un’unica cosa, e l’eco della risata si fece più forte, più acuto, il nodo al cuore si sciolse.
La sensazione divenne una.
«Io amo Kageyama-kun più di chiunque altro al mondo!»
Le orecchie gli pulsavano, le pupille erano diventate una cosa sola con l’iride, e si chiese se