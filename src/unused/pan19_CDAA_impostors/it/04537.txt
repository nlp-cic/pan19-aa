, è figlia di Anardil e ne porta tutte le caratteristiche, da quel che sento, ma l’ho vista da bambina e ho sentito come Erendis le parlava».

Írildë ricordava ancora quel giorno, in cui era andata a fare una semplice visita tra vicini di campagna, di quelle che era solita fare. Dopotutto, se fosse salita sulla torre campanaria della sua fattoria, avrebbe potuto scorgere la Casa Bianca di Erendis senza bisogno di un cannocchiale – non le costava nulla e le piaceva curiosare da quelle parti.

All’epoca della sua visita, Ancalimë aveva avuto poco più di dodici anni, ancora una bambina in tutto e per tutto, nonostante l’aria grave cui si atteggiava davanti alla madre.

«Vedi, Ancalimë, questa è una donna che vive libera dall’influenza degli uomini» aveva detto Erendis e Írildë non aveva avuto cuore di contraddirla. Ancalimë non era sembrata comunque molto impressionata da quelle parole, aveva assunto un’espressione annoiata più adatta a corte che alla campagna.

Dirle che non era libera dall’influenza degli uomini non avrebbe cambiato niente. Dirle che amava suo fratello con tutta se stessa e che adorava prendersi cura per lui dei suoi terreni non l’avrebbe sorpresa. Né dirle che suo nipote era la cosa più bella che avesse mai avuto tra le mani e che non poteva fare a meno di accontentarlo, anche ora che era adulto.

Non l’avrebbe sconvolta neppure dirle: amo tua zia da quel giorno in cui l’ho vista sul Meneltarma, commossa per i canti sacri intonati da suo padre, anche se non avevo idea che avrebbe mai potuto contraccambiarmi.

Írildë strappò un fico maturo e lo porse ad Almiel.

«Non penso Ancalimë sia come noi» le disse, quando Almiel lo prese. «Erendis non lo è, e guarda come lei odia gli uomini e come non si trovi a suo agio con loro, da quando le è capitata quella sciagura che è Anardil. È normale che sia più a suo agio con le altre donne, si sente al sicuro, non un oggetto per scaldare il letto e per arredare la casa, ma una persona.

«E Ancalimë è cresciuta in quell’ambiente, ha visto donne per tutta la vita, gli uomini sono creature bizzarre, misteriose e pericolose, secondo lei».

Almiel si addossò al tronco dell’albero e sbucciò il fico.

«E con te, Erendis è a suo agio pur sapendo che potresti essere attratta da lei, se capitasse?»

Írildë staccò dall’albero altri due frutti e si poggiò al tronco, rivolta verso Almiel.

«Sono una donna come lei e sa che la capisco. Ma soprattutto, non essendo un uomo, non è nel mio sangue vederla come un pezzo di arredamento, o un corpo caldo con cui divertirmi quando ho voglia». Írildë le tirò una gomitata giocosa. «Sarà che per quello ci sei tu».

Almiel le mostrò la lingua e addentò il fico.

«Dico sul serio, Alma, non credo tu sia responsabile di nulla» le disse Írildë. «Se ci sono dei responsabili in questa storia, sono Anardil ed Erendis. Per l’egoismo che ha rovinato il loro matrimonio, per quella legge ridicola, per l’educazione sbagliata che hanno dato ad Ancalimë.

«Voglio proprio sapere cosa ne pensa tua zia Silmariën di quella legge».

Almiel storse la bocca e finì di masticare. «Lei non ha niente da ridire, e non capisco perché. Avrebbe potuto essere regina con una legge apposta per lei, ma non prova rancore per mio padre, anzi è felice in Andúnië con i gabbiani e le conchiglie. E poi trova che questa legge di successione sia una buona idea. Perché non si pretende lo stesso dagli eredi maschi, allora?»

Írildë sbucciò un fico e lo porse ad Almiel, che sollevò un angolo della bocca in ringraziamento.

«Ma mia zia non ama molto Ancalimë» proseguì Almiel e divise il fico a metà. Il miele colò sulle sue dita, ma lei parve non farci caso. «Per qualche assurdo motivo, preferisce Soronto».

«Ha passato molto tempo da lei, da ragazzino. Lo conosce meglio e dubito non abbia cercato di plasmarlo secondo le sue idee. E Ailinel glielo avrà lasciato fare, perché l’ha sempre ammirata».

Mangiando un fico, lo sguardo sul tronco dell’albero, Írildë ricordò Soronto ospite da suo fratello. Un giovane dalle gambe lunghe, i capelli castani e lucidi che ricadevano oltre le spalle e il sorriso sulle labbra mentre spiegava a un piccolo Hallacar i cavilli delle leggi che stava studiando.

Da bambino, Hallacar lo adorava. Da adulto, era uno dei pochi che lui rispettava. Doveva esserci qualcosa in lui, per fare un simile effetto a suo nipote.

«Non mi sembra un buon motivo per fare preferenze». Almiel avvicinò una metà del frutto alle labbra. «Dovrebbe essere più comprensiva, perché Ancalimë potrà riuscire dove lei non è riuscita: sarà Regina, la prima Regina Regnante di Númenórë» disse e mise in bocca il fico.

Írildë sbucciò quello che le rimaneva in mano.

«Magari è proprio per quello» disse. «Non reputa Ancalimë adatta allo Scettro».

E su quello Írildë non faticava a darle ragione. Silmariën poteva essere una vecchia scorbutica, ma Ancalimë non stava dimostrando un briciolo