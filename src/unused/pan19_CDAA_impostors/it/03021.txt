forse no.

Forse Dean non vorrà parlare con lui, mai più. Forse è cambiato, come è cambiato Castiel, e quello che si sono già detti non cambia nulla, quindi perché parlarne? Eppure cambia tutto – tutte le decisioni che ha preso, tutto quello di cui era convinto. Tutto sbagliato. È così felice che sia tutto sbagliato.

Dean invece non lo è (o almeno non lo sembra, visto che l’ha quasi strozzato).

 Cas vorrebbe sapere quello che pensa, ma non può; gli tremano le mani.

“Come nuovo”, esclama l’infermiera appiccicandogli un cerotto sulla faccia. Lancia un’occhiataccia oltre la sua spalla, probabilmente rivolta a Dean, ma non aggiunge altro. “Grazie”, mormora in risposta e lei gli dà un buffetto sulla spalla; sorride, è carina. Evidentemente non sa chi sia davvero Castiel.

“Santo cielo, Dean! Vuoi piantarla di metterti nei guai?”

Un medico fa la sua entrata, una cartelletta blu sotto il braccio, e un’espressione accigliata che, suppone, dovrebbe sembrare minacciosa.

È davvero giovane, pensa, e questo un po’ lo fa sentire un fallito perché, che cavolo, un ragazzino può indossare il camice bianco e lui non è nemmeno riuscito a prendere la laurea. Ora ricorda perché preferisce essere fatto. “Scusaci, Wendy, puoi andare” ordina, l’infermiera si chiude la porta alle spalle e finalmente Dean si stacca dal muro.

“Kevin-”

“No, non dire nulla. Dimmi solo che ti è saltato in mente. Una rissa, Dean? Davvero?”

“Scus-”

“E se avessero chiamato la polizia? Vuoi farmi perdere il posto? Lo sai che dovrei denunciarvi entrambi, si?” il tono della sua voce si abbassa di un ottava, quasi tema di essere sentito. Cas lo trova buffo. Probabilmente è solo stressato.

“Lo so, lascia che ti-” tenta di nuovo, ma il ragazzo alza una mano invitandolo tacitamente a chiudere la bocca.  “Bene. E sai anche che siete sotto la mia responsabilità e che quindi è a me che fanno riferimento se tu combini qualcosa. Perciò la prossima volta evita di prendere a pugni il primo che passa. Novak, giusto?” Dean borbotta sottovoce qualcosa di incomprensibile ed alza le mani in segno di resa, Castiel si limita ad annuire, rigido, stringendogli la mano. “Dottor Tran. Il motivo per il quale non l’hanno ancora cacciato a pedate nel sedere, signor Novak”.

“Grazie per non avermi denunciato”.

“Kevin è il dottor House di questo ospedale. La sua parola è legge qui dentro”, spiega Winchester con una punta di ironia, rivolgendogli finalmente la parola, anche se non sembra davvero rivolto a lui, e guadagnandosi un’occhiataccia, l’ennesima della giornata, da parte del medico. “Ruffianare non ti fa guadagnare punti, Dean, sono ancora arrabbiato con te. Riguardo a lei”, Cas sente un brivido corrergli lungo la schiena quando stringe la cartelletta ed un cattivo pensiero si forma nella sua testa (ha le mie analisi?), “mi segua nel mio ufficio. Devo parlarle”. Istintivamente guarda Dean, incontra i suoi occhi e, benché li trovi confusi quanto i suoi, gli chiede aiuto: non è pronto a reggere una brutta notizia, non da solo, non senza una goccia di vodka e un paio di pasticche. Che codardo. Dean sembra comprenderlo.

“Brutte notizie?” chiede infatti con quella punta di preoccupazione che non lo aiuta a stare meglio.

“Nessuna notizia, Dean, le analisi non sono ancora pronte. Dì a Sam di andare a casa a farsi una doccia, le infermiere cominciano a lamentarsi”.

 

*****

 

 

Non è la prima volta che mette piede in un ospedale, anzi, ci è entrato spesso e volentieri, sia in veste di paziente quando era un marmocchio malaticcio,  sia in veste di fidanzato nel panico quando Dean si è rotto un braccio giocando a football, sia come medico tirocinante quando era ancora all’università. Sono (erano) un po’ come il suo habitat naturale, non per niente desiderava diventare cardiologo. Lo desidera ancora, ma ad un certo punto le sue priorità sono cambiate senza che potesse accorgersene. Deve essere stata una cosa graduale perché davvero non ricorda quando ha cominciato a mettere Dean davanti ai suoi sogni, davanti a tutto; potrebbe essere stata quella volta in mensa, quando Dean l’ha invitato a sedersi al tavolo con i suoi amici, o quella volta che gli ha insegnato a pattinare (il ghiaccio è molto più confortevole della terra, è pulito), oppure la prima volta che l’ha baciato ed è arrossito fino alla punta dei capelli.

Castiel non lo sa. Sa solo che prima c’era Dean e poi non c’era più, e non c’erano più nemmeno i suoi sogni.

Tutto per un malinteso – a pensarci bene non fa così ridere.

Forse è per questo che ora si sente così a disagio.

La vita gli sta urlando contro: “potevi avere tutto questo, potevi essere al posto di Kevin, potevi essere qualcuno, invece hai mollato. Patetico” e, grazie tante, come se Castiel non lo sapesse. Forse è il karma – forse è che sono passate più di dodici