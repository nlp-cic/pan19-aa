meno crudele e c'erano dei momenti in cui sembrava quasi protettivo nei suoi confronti. Forse stavano ridiventando amici, come se lui avesse deciso di riammetterla nuovamente nella propria vita.E poi, tutto era crollato. Da famoso detective e beniamino dei media, Sherlock si era ritrovato attaccato da più fronti, con il rischio di essere arrestato e condannato per i casi che invece aveva risolto. Niente di più assurdo. Lei conosceva Sherlock Holmes. Sapeva che non era un criminale e che tutto ciò che faceva era solo a fin di bene. Certo, era anche orgoglioso e arrogante, amava avere ragione e nel suo lavoro non c'era nessuno in grado di batterlo, ma con un cervello come il suo avrebbe potuto fare cose terribili e invece aveva scelto di aiutare le persone. E lei sapeva che quella decisione era stata presa da quel ragazzo dolce che viveva ancora in lui, nascosto da qualche parte tra la sua devozione al lavoro e la sua natura di Alpha.Lui doveva aver compreso quanto lei tenesse a lui perché, nel momento del bisogno, era andato da lei a implorarle aiuto, con gli occhi lucidi.“Se scoprissi che non sono tutto quello che tu credi io sia... Tutto quello che io credo di essere... Mi aiuteresti comunque?”“Di cosa hai bisogno?”“Di te.”A quelle parole sentì un brivido percorrerla. Era la sua natura di Omega che rispondeva al bisogno di un Alpha e lei voleva assecondarlo, in ogni modo possibile. Quasi non riuscì a trattenersi dal fare qualche passo verso di lui, fermandosi così vicino che il suo odore la stordiva.“Farò tutto quello che mi chiederai. Qualunque cosa.”Lui deglutì, mantenendo quegli splendidi occhi su di lei, e poi alzò una mano e le sfiorò la guancia delicatamente. La sua pelle era calda e lei chiuse gli occhi assaporando quel contatto tanto a lungo desiderato, sentendosi avvampare per il desiderio che la travolgeva.“Oh, Molly... Sei sempre stata la mia dolce Molly, anche quando ti cacciavo via... Non è così?”“Sono sempre stata tua, Sherlock, sin da quando eravamo bambini, e lo sarò sempre, qualunque cosa succeda.”“Dovrò andarmene, Molly, e non so per quanto tempo.”“Ma tornerai?”Lui non rispose, facendo una smorfia, e si allontanò da lei come per riprendere fiato.“Moriarty mi vuole morto, forse dovrei dargli ciò che vuole.”Quelle parole la sconvolsero e portò la mano alla bocca per trattenere un urlo di terrore. Non aveva mica intenzione di lasciarsi uccidere?“Non letteralmente, s'intende. Tuttavia glielo faremo credere, tu ed io.” spiegò lui rispondendo alla sua muta domanda e facendo nuovamente qualche passo verso di lei. “Sei con me, Molly Hooper?” aggiunse usando la stessa frase che diceva quando da ragazzini la trascinava in qualche assurda impresa.“Sempre.” replicò lei nello stesso modo in cui aveva sempre risposto. Due anni dopo. Tornare a Londra era stato un sollievo. Lì dove tutto funzionava, dove c'erano delle regole sociali e, soprattutto, quasi tutti gli Omega assumevano soppressori. L'Europa dell'Est non era molto moderna da quel punto di vista, e spesso si era ritrovato a doversi legare a una sedia per non fare qualcosa di stupido perché un Omega a chilometri di distanza aveva iniziato la Fase.Si era già mostrato a John, anche se con esiti discutibili, ma ora doveva andare da Molly. L'idea lo preoccupava. L'ultima volta che si erano visti c'era stata come una promessa fra loro, e nei due anni passati aveva avuto modo di pensarci spesso. Molly non era solo un Omega per lui, non lo sarebbe mai stata. Tuttavia, questo complicava decisamente le cose. Se fossero stati solo due umani tutto sarebbe stato più semplice. Avrebbero potuto essere amici, legati da qualcosa di diverso da dei bisogni fisici, ma solo dall'affinità delle loro menti, così come era quando erano bambini. Lei era tutto il suo mondo all'epoca, e avrebbe potuto esserlo ancora. Ora, però, c'era il rischio che degli stupidi istinti rovinassero tutto ciò che di buono e puro c'era fra loro. Avrebbe potuto rovinarle la vita legandola a sé, quando era l'ultima cosa che voleva.Si avviò agli spogliatoi del personale e la aspettò. Non ci volle molto per riconoscere il suo odore che si avvicinava. Era così caldo e dolce che si ritrovò presto ad aver bisogno di aria fresca, ma non fuggì, non quella volta, non sino a che lei non percepì il suo odore e si voltò a guardarlo, con un sorriso felice. Era evidente che fosse entusiasta di rivederlo, ma anche preoccupata. Temeva qualcosa. Lui.Quando si avvicinò e assieme al suo odore ne percepì un altro, capì il perché. Aveva un compagno. Un Beta, apparentemente. Dovette trattenersi dall'urlare per la delusione. Ora che aveva quasi accettato il proprio destino... Ma era felice per lei. Molly Hooper meritava il meglio, e lui non lo era. Non lo sarebbe mai stato. Molly stava facendo colazione quando il suo telefonò trillò. Era un messaggio da parte di Sherlock che la invitata a Baker Street quella mattina. Sospirò. Non sapeva se accettare. Era stato così bello rivederlo, ma