. Cicatrici più o meno visibili di cui fa bella mostra con rughe, ombre di lacrime amare versate, ma anche di lividi, morsi, unghie. Baci. E, se abbassa le palpebre e si lascia di nuovo avvolgere dal buio, può rivivere ogni cosa – ogni minuto, ogni secondo – degli ultimi anni, attraverso quelle cicatrici.

 

Buffo, perché all'inizio non sembrava tanto male, la prima pagina della loro vita assieme. Era stata brillante, promettente, ricca di vita. Splendida come quel raggio di sole e anche di più. Rinvigorente come le risate che faceva da bambino e il cui suono aveva pian piano scordato una volta divenuto adulto. Non era più solo, né sul campo né all'interno delle mura domestiche. Aveva trovato qualcuno. Qualcuno con cui ridere e condividere le sue passioni.

 

Un morso, un bacio... Una cicatrice.

 

Ma poi ogni cosa si è rotta, distrutta in mille pezzi. Ogni cosa si è frantumata al suolo, cadendo assieme a lui nel vuoto. Sherlock era sopravvissuto. Le sue ossa lo erano, la sua pelle. Ma non il suo cuore.

 

Lacrime, lacrime. Lacrime salate, tante lacrime. Un'altra cicatrice.

 

Aveva perso il suo angelo, tornando indietro. Uscendo dal Regno dei Morti, si era voltato e... puff, il suo cuore non c'era più. John non ha voluto esserci più per lui. Anche gli angeli hanno le loro debolezze e fanno cose sconsiderate, evidentemente.

 

Sherlock apre di nuovo gli occhi e osserva per l'ennesima volta quel raggio irrispettoso, che ogni minuto che passa sembra diventare sempre più intenso.

 

C'era sole anche quel giorno. Un raggio di luce che filtrava dalla vetrata colorata e andava ad accarezzare i lunghi capelli rossi della sposa, incorniciati dal velo nuziale. Luce intensa, bianco accecante, che ferivano gli occhi di Sherlock, costringendolo a chiuderli e a rifiutarsi di assistere a ciò che si stava prepotentemente svolgendo davanti a lui.




 



Non farlo, John...
 Lo ha fatto


 

Non importa, perché John sarà sempre il suo angelo, il suo cuore. Il suo eroe. Anche se ha perso la testa. Una terza cicatrice, la più grossa, proprio al centro del petto. E Sherlock se ne è stato là, in piedi, a guardare, mentre ogni cosa dentro di lui e tutto attorno bruciava. E lasciava ombre di lacrime amare sulla pelle.

 

"Va tutto bene. Va tutto bene, perché amo il modo in cui mi fai male, John" mormora Sherlock adesso, schiudendo appena le labbra. Allunga una mano. C'è calore, adesso, a contatto della sua pelle.

 

 

John non vede l'ora di svegliarsi. Vuole aprire gli occhi e tutto se stesso al nuovo giorno. Vorrebbe uscire in strada e correre e gridare fin quando non avrà più fiato nei polmoni. Anche il suo corpo è pieno di cicatrici. Molte di più e più vecchie di quelle di Sherlock. Ci sono cicatrici anche dentro la sua testa. Sono i ricordi di voci così cariche d'odio da sembrare veri e propri chiodi conficcati nella pelle. Non hanno solo il sapore amaro di lacrime versate, ma anche l'amaro di parole urlate seguite immediatamente dal pentimento per averle pronunciate.

 

Andava tutto bene, all'inizio. Era tutto così perfetto. La prima pagina del libro della loro storia assieme. Poi era accaduto qualcosa e tutto era diventato nero, scuro. Vetri che si frantumavano, battaglie che lui, da soldato, non era più capace di combattere. Sherlock lo aveva tolto da una guerra con cui avrebbe voluto disperatamente continuare a destreggiarsi, al fianco del suo Generale. E, decidendo al suo posto, il Generale aveva finito per trasformarsi in Nemico.

 

Di nuovo vetri rotti, sentimenti infranti. Tradimento. E cicatrici. Tante, troppe.

 

John apre gli occhi. Le ciglia bionde si muovono un paio di volte, accarezzando l'aria. Sorride, il dottore. Mary era graziosa. Lo era la prima volta che l'ha incontrata al parco, nel suo abitino di seta cruda azzurra. Lo era anche nel suo abito da sposa bianco. Ma era, appunto, solo questo: graziosa. Non era intelligente. Nemmeno melodiosa. O arrogante, irritante. Semplicemente, non era fantastica o meravigliosa.

 

C'era luce, quel giorno, in chiesa. Avvolgeva l'altare e ogni cosa, ogni persona. Una luce così intensa da impedire di vedere realmente.

 




Lo vuoi? Per il resto della vita?
 Lo voglio...


 

Una cicatrice, l'ennesima. E l'ultima, la più intensa, quella che fa più male, perché colpisce il cuore di tante persone. Troppe.

Poi è arrivata la pioggia, l'uragano. Perché non può non piovere quando il cielo si incupisce e si gonfia di tristezza. Una pioggia che ha rimosso quella luce troppo accecante, spogliando di falsità ogni cosa e rendendola di nuovo visibile per ciò che era. Qualcosa che non doveva essere.

 

Morsi, unghie. Baci, tanti tanti baci.

Sorride, John, adesso. Forse lui non è un dottore o un soldato. È solo un masochista, perché invece di correre nella direzione opposta, quella dell'apparente salvezza, si è precipitato indietro, correndo verso