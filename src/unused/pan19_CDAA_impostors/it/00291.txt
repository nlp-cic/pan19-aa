ombrello naturale, ne aveva catturato i fiocchi, impedendole di posarsi sul terreno sottostante.

Dean, appena cosciente, si diresse in quella direzione, parzialmente consapevole che almeno non si sarebbe sdraiato su un giaciglio ghiacciato.
Poco prima di raggiungere quello che vedeva come un riparo, crollò a terra, rovinando sulla neve intonsa.
Si trascinò per gli ultimi metri, incapace di tirarsi nuovamente in piedi e si lasciò cadere sul letto di foglie, tenendosi le braccia strette intorno al corpo; i tremiti erano sempre più violenti.
L’odore forte di terra e delle foglie in via di decomposizione gli riempì le narici, risvegliando parzialmente i suoi sensi.
Si rigirò sulla schiena, reprimendo il gemito di sofferenza che spingeva in gola per essere lasciato libero, ma che lui, caparbiamente, si rifiutava di far uscire, perché il suo istinto, a dispetto della ragione, gli diceva che la creatura che gli dava la caccia forse era ancora sulle sue tracce.

Si lasciò andare contro il terreno, il respiro ridotto a brevi rantoli tremanti.
La sensazione di gelo che provava non poteva essere descritta, il suo corpo non gli rispondeva nemmeno più, aveva a malapena la coscienza del tremito che lo attraversava. Non sentiva più le gambe e nemmeno le mani, che teneva bloccate sotto le ascelle come per proteggerle e scaldarle, contro un corpo che non aveva più calore da offrire.
I minuti passavano, Dean entrava ed usciva da uno stato di incoscienza. Razionalmente sapeva di dover rimanere sveglio, ma non riusciva a contrastare la pesantezza delle palpebre.

Aprì lo sguardo di scatto, quando si rese conto di avere chiuso di nuovo gli occhi. Lo spettacolo dello scorcio di natura che lo circondava, coi suoi colori invernali ricoperti da un chiarore uniforme e il rumore dell’acqua che scorreva a pochi metri da lui, contribuiva a cullarlo verso il sonno mortale che Dean cercava cocciutamente di tenere lontano.
Si ripiegò su se stesso, raccogliendosi in posizione fetale, come se con quel gesto potesse difendersi dal freddo che sentiva nelle ossa.
Non si rese conto di scivolare nuovamente nell’incoscienza.

Quando riaprì gli occhi si trovava nella cameretta della sua infanzia. Era nel suo letto, sotto una coltre calda di coperte. Sua madre era china su di lui, bella e giovane come la ricordava nei suoi sogni di bambino, dopo averla persa in quel modo così drammatico.
Gli carezzava la testa, affondando le dita nei suoi capelli. Dean ne percepiva il calore e sentiva l’amore di cui erano intrisi quei gesti.
Vedeva le labbra di sua mamma muoversi, ma non sentiva alcun suono. Poi, come se avessero improvvisamente restituito i rumori al mondo, sentì la sua voce che intonava la ninna nanna che gli cantava quando era piccolo. Le parole di Hey Jude risuonarono nelle sue orecchie, portando con loro la calma che da bambino riusciva sempre a traghettarlo nel mondo dei sogni.
Si lasciò cullare dalla voce di sua madre che lo avvolse in un caldo abbraccio, sentendosi al sicuro.
Un rumore stonato si intromise nella serenità di quella canzone, riportandolo prepotentemente alla realtà; come lo sparo di un fucile in una valle silenziosa, un ramo si era spaccato sotto il peso della neve che non era più in grado di sostenere, ed era crollato a terra poco distante dal suo riparo di fortuna.

Il gelo tornò ad aggredirlo, liberò le mani per portarle davanti alla bocca e soffiarci sopra un po’ del suo alito caldo. Le labbra si spaccarono di nuovo quando aprì la bocca e la piccola stilettata di dolore lo riportò definitivamente alla realtà. Si guardò le dita che avevano preso una sfumatura bluastra e ci mise qualche secondo a rendesi conto che le striature rosse che le sporcavano, erano di sangue.
Il ricordo della ferita subìta fece riaffiorare il dolore, come se, la ritrovata consapevolezza, avesse riportato l’attenzione anche su quella realtà.

Il suo pensiero corse immediatamente a suo fratello. Sammy era da solo.
Sperò che i colpi che aveva messo a segno avessero alla fine abbattuto il mostro, o almeno lo avessero indebolito a sufficienza da permettere al minore di ucciderlo senza rischiare.
Cercò di rialzarsi con l’irrazionale intento di andare a cercare Sam, coscio anche del fatto che avrebbe dovuto muoversi per cercare di riattivare la circolazione. Ma la risposta a quel tentativo furono i mille aghi che si conficcarono contemporaneamente nei suoi muscoli congelati. Crollò al suolo, privo della forza necessaria anche solo per cercare di continuare a respirare.
Scivolò di nuovo nell’incoscienza, velocemente come la prima volta; senza nemmeno accorgersene il mondo intorno a lui si dissolse e lui si lasciò abbracciare dall’oscurità.

Quando riaprì gli occhi si trovava in una stanza di motel che ricordava bene.
Era successo lì la prima volta.
Quando quello che c’era tra lui e suo fratello si era affacciato alle loro coscienze per quello che era, gli anni in cui entrambi erano stati titubanti ad affrontare un sentimento che credevano sbagliato, si erano dissolti col primo bacio che si erano scambiati.
Dean era sdraiato nel letto. Sapeva che, se si fosse voltato, avrebbe trovato Sammy ad attenderlo. Così si girò sul fianco e lo vide addormentato accanto a sé, col viso rivolto verso di lui. Gli occhi chiusi, l’espressione rilassata e le lenzuola che lo coprivano dalla vita in giù.

Lo guardò,