incapace di salire nella loro stanza, terrorizzata dall'idea di perdere di nuovo il controllo, di provare di nuovo, e moltiplicato, il dolore sordo della notte precedente.
Quando tutte le luci del parcheggio si erano spente era finalmente entrata nell'albergo.
Si guardò allo specchio, salendo in ascensore: aveva un'aria allucinata che la spaventava. Distolse rapidamente lo sguardo e, invece di premere il tasto che l'avrebbe portata al piano della stanza sua e di Leo, premette il pulsante più in alto di tutti.
Uscì pochi secondi dopo, guardandosi cupamente attorno, e capì di essere arrivata alla terrazza sul tetto dell'hotel. Non aveva fatto in tempo a realizzarlo che sentì delle voci familiari discutere.
«...e dovresti essere soddisfatta, ti dico, perché hai giocato un meraviglioso Mondiale. Fosse per me saresti nominata miglior libero del mond-»
«Dici così solo perché mi ami.».
Piske si rese immediatamente conto di essere capitata nel luogo sbagliato al momento sbagliato. Era esterrefatta. Moki e...! Chi avrebbe mai detto che quei due...? Erano così professionali, sempre, mai un gesto d'affetto, mai un'occhiata significativa. In confronto lei e Leo avevano praticamente appeso dei manifesti.
«Dillo un'altra volta e giuro che anche se ti amo non ti parlerò mai più. Lo sai bene che non giudico una prestazione sportiva se non con freddezza.».
Al suono della voce arrabbiata del mister Piske non riuscì a trattenere un brivido di paura. Quando voleva sapeva essere davvero intimidatorio.
«...lo so. Perdonami. È che sono così...» disse Moki scoppiando in lacrime «...giù, stasera.».
Marco sospirò e mise un braccio attorno alle spalle di Monica, stringendola a sé. «Piccola, piccola... scusami tu. Non avrei dovuto... ah, ma anch'io sono un po' teso stanotte.»
«Deluso, vuoi dire.»
«Credimi, sono molto orgoglioso di voi e del percorso che avete fatto. Pensa solo che avete battuto tre a zero le campionesse del mondo, nello scontro diretto... siete state grandiose. Senti, perché non vai a farti un bagno caldo? Sono sicuro che ti farà sentire meglio. E fra qualche minuto ti raggiungo, d'accordo?».
Moki si limitò a dargli un bacio su una guancia, poggiare per un istante la fronte contro la sua tempia e poi staccarsi da lui e dirigersi verso l'ascensore.

Piske si spostò rapidamente nella zona d'ombra lì accanto.
Non era certo il tipo che origlia le conversazioni altrui, e avrebbe dovuto trovare il modo di parlare con Moki e spiegarle cos'era successo; ma non era questo il momento adatto.
Mentre aspettava che l'ascensore fosse di nuovo libero per poter scappare via notò con sorpresa che il coach si stava accendendo una sigaretta. Non resistette. Avanzò.
«Da quando fumi, mister?».
Bonitta non sobbalzò. Continuò a guardare le luci della provincia milanese, soffiando via una boccata di fumo con tutta calma, prima di rispondere: «Mi stavo giusto chiedendo se avresti detto qualcosa o se saresti andata via discretamente. Ma da brava centrale ti piacciono gli attacchi veloci, già...»
«Ti eri accorto di me?»
«Un po' difficile non notarti. Sei rimasta davanti all'ascensore aperto per almeno un paio di minuti.»
«Mi dispiace, Marco, io...» «Niente di cui scusarti, Vale. Meglio il terrazzo di quel parcheggio, per angosciarsi. Ci siamo chiesti con Moki quanto saresti rimasta lì. Giravi in tondo come una tigre in gabbia.». Anche Bonitta con 'sta storia della tigre no, eh?! «E, per rispondere alla tua domanda, quando sono malinconico mi concedo qualche tiro di aria inquinata. Stasera ne ho diritto, che ne dici?». Piske non rispose, colpita dal tono amaro di lui. «Vale? Stai per sfogarti e dirmi che sono un vecchio pazzo e che ho violato qualsiasi etica professionale? Fai pure, se può aiutarti a star meglio, non mi dirai nulla che io non pensi già.»
«Non stavo per dire nulla del genere! Fai tutto da solo, mister. Sono l'ultima che ti verrebbe a far la predica su chi frequenti o non frequenti, ti pare?» rispose Piske indignata e con la voce che iniziava a incrinarsi. «Anzi, sono felice per voi. E poi Moki è in gamba, sono certa che sa quello che fa.»
«E allora cosa c'è? È solo la tristezza per la partita o c'è qualcos'altro? È successo qualcosa con Leo? Sul pullman, prima, mi era sembrato che...».
«Non farmi pensare a lei, Marco, ti prego, o succede di nuovo come ieri sera, ti prego...» e all'improvviso crollò in ginocchio davanti alla balaustra di cemento della terrazza e le lacrime iniziarono a scendere.
Marco gettò subito la sigaretta, le si inginocchiò a fianco e, dopo una breve esitazione, la strinse in un abbraccio.
«No... non... voglio... essere...» -le sembrava di non poter più respirare.
«Sshhhh, sshhhh. Tranquilla. Piangi tranquilla. Non può vederti nessuno qui. Nemmeno io.»
«È che...» spiegò Piske singhiozzando, nascosta nella polo blu di Marco «stasera... è stata l'ultima partita