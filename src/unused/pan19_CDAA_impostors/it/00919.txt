sempre la punta dei suoi piedi.
“È strano, ma studio letteratura generale, anche a me piacerebbe trasferirmi, magari in America e insegnare in quei grandissimi college dei film, fare le lezioni all’aperto, leggere Neruda a persone che riescono ad apprezzarlo e citare Beckett senza essere preso per pazzo, mi piace leggere e quando stavo alle superiori l’ho nascosto a tutti, persino a mia madre, perché pensavo che la reputassero una perdita di tempo… ho un sacco di sogni giganteschi ma, come puoi constatare, sono comunque noiosissimi” Terushima si avvicina a lui con uno strano sorrisetto in volto, fa caldo e non riesce a respirare, queste cose non le ha mai capite, che senso ha avvicinarsi in questo modo così destabilizzante? È un modo per farlo andare fuori di testa? Perché ci sta riuscendo benissimo, Hajime non capisce più nulla e vorrebbe semplicemente sparire.
“Non è perché sei noioso, ma voglio baciarti in questo momento”  e magari è un po’ cliché, perché nello stesso istante in cui le loro labbra si incontrano qualcuno ha rotto un vaso o qualcosa del genere, ad Hajime sinceramente non interessa.

 

Those great whites, they have big teeth
Oh they bite you
Thought you said that you would always be in love
But you're not in love no more
Did it frighten you?
How we kissed when we danced on the light up floor
On the light up floor

 

Per Hinata Shouyou due cosa sono importanti nella vita: la prima è giocare a pallavolo fino allo sfinimento e la seconda è battere Kageyama in ogni cosa. È naturale che quando Bokuto Koutaru e Kuroo Tetsuro lo invitano a passare un pomeriggio con loro perché l’anno prossimo dovrai scegliere quale squadra rendere la più forte, passerai sempre del tempo con noi lui non può assolutamente declinare l’invito, e poi, se hanno chiesto di lui e non di Kageyama questo non implica una specie di vittoria su quest’ultimo? La sua altezza non è cambiata di molto, ma adesso riesce ad arrivare al metro e settantacinque e non viene più scambiato per uno studente delle elementari.
“Chi ha invitato Chibi-Chan? Non ho voglia di fare il babysitter” ovviamente il commento di Oikawa Tooru non lo scalfisce, perché dovrebbe? Daichi-San gli ha sempre detto e ripetuto di ignorare i suoi commenti cattivi e che non ne vale la pena di struggersi per lui.
“BABYSITTER? TI FACCIO VEDERE IO A CHI SERVE UN B-”
“Tranquillo Shouyou, fa così perché è uno sfigato e ci tiene i segreti” tutto il temperamento di Hinata si blocca alle parole di Kuroo, in effetti una volta osservato meglio Oikawa Tooru non sembra avere una bella cera, con una maglietta azzurrina stropicciata e dei pantaloncini di tuta è letteralmente steso sulle gambe di Akaashi e Sugawara e Hinata è sicurissimo del fatto che a Bokuto e Sawamura questo non piaccia per nulla, ma cerca di non pensarci e si avvicina a Daichi-san che gli regala un gran sorriso e lo fa accomodare vicino a lui.
“È bello vederti di nuovo Hinata, mi manca averti sempre in giro a rimediare ai tuoi bisticci” se dev’essere sincero anche a lui mancano un sacco tutti i suoi vecchi compagni, certo essere vice-capitano è un ruolo che lo appaga, ma un po’ gli manca la spensieratezza di dover solo giocare e fare più punti possibili senza pensare tutte quelle scartoffie che i più grandi devono fare per forza, come se la scuola non bastasse.
“Io invece non voglio vedere proprio nessuno… o meglio, Suga-Chan non è che hai qualcosa da fare in questi giorni? Mi piacerebb-”
“Okay basta così” quando alza la voce Daichi fa sempre paura, il suo primo giorno nel club di pallavolo non se lo potrà mai dimenticare per colpa di quella reazione così spaventosa “ci vuoi dire cosa ti succede? Sei più fastidioso del solito, cioè hai anche rotto la porcellana buona della nonna di Bokuto l’altra sera, non sei normale” c’è un silenzio quasi assordante (ad eccezione delle bestemmie di Bokuto), Hinata non capisce perché nessuno prende la parola o perché Oikawa, il famoso Grande Re, sia così strano.
La prima reazione è di Kuroo, che si alza in piedi e punta il dito contro la fronte del rosso, ha gli occhi che gli escono fuori dalle orbite ed è la prima volta che per Hinata non sembra così figo come in verità è spesso.
“Tu sei arrabbiato perché non sei riuscito a tornare a casa con Terushima, vero? Non riesci a capire come Hajime abbia fatto a batterti perché sei il più bello del mondo e cose simili” questo ha senso, pensa Hinata, è risaputo oramai del gigantesco ego dell’ex capitano della Seijo, ma non avrebbe mai immaginato che sarebbe arrivato a portare problemi all’interno del loro gruppo.
“Non credo sia proprio questo, vero Oikawa-san?” Akaashi non è un tipo che parla molto, il più delle volte lascia Bokuto parlare per lui, o comunque dice il minimo indispensabile. Oikawa sbuffa e nasconde la faccia nella gamba di Suga, Hinata trova la scena quasi adorabile se non fosse per il fatto che la maggior parte di loro si sta arrabbiando e che quindi non capisce il motivo per cui lui si ritrova lì in