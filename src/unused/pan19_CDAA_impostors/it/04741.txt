, James? Com'è andato il viaggio?”
“Sto bene... Credo. Tu piuttosto come stai? Mi sembri su di giri stasera...” Il suo tono si fa appena più basso e delicato, come se si stesse pentendo di qualcosa.
“Sono contento perché tu sei qui.” Risponde con tutta la sincerità di cui un bambino è capace, “Perche ti viglio bene e mi piace stare con te.”
Il sorriso che gli regala è fatto d innocenza e purezza; se James avesse un cuore se lo sentirebbe strappare dal petto, ora. Ma siccome non ha nulla che somigli a un cuore, si sente solo estremamente in colpa.
E Michael nota subito che c’è qualcosa che non va.
“Cosa cos’hai?”
“Michael, ci sono stati dei problemi… Non voglio che ci rimani male, non devi, ma... Mi proibiscono di tornare a trovarti. Io—“
È come se gli fosse caduto il mondo addosso.
“Perchè?! No!” Le lacrime arrivano in meno di un attimo e gli occhi verdeazzurri del bambino diventano due fiumi in piena, e la sua testa è una tempesta, il suo petto un terremoto, “No! Non puoi abbandonarmi! Perché- Non mi vuoi più bene? James non puoi!”
James gli sussurra una scusa dopo l’altra mentre lo stringe forte tra le braccia, lo stringe nello stesso modo in cui Michael si era immaginato di essere portato via con lui, su nel cielo, tra le stelle.
“Mi dispiace, mi dispiace cosi tanto, piccolo...”
“Non puoi!” Le urla strazianti di Michael sono tante pugnalate nel petto di James.
“Non ho deciso io, non ti farei mai del male, mi dispiace tanto.”
La porta si apre di scatto e il padre di Michael ha gli occhi spalancati di paura e incredulità.
“Michael,” Sussurra e non è sicuro che suo figlio possa sentirlo sopra le sue stesse urla di dolore, “...Con chi stai parlando?”
Il bambino urla, abbracciando il vuoto che un attimo prima era stato James.

 

 

06. The only exception – Paramore.
Lui non si è mai innamorato.
Non che gli dispiaccia, anzi è ben contento di non essersi rincitrullito come certi suoi amici che una volta trovato il così detto grande amore della loro vita sono diventati dei perfetti idioti e sono scomparsi dalla circolazione perchè sempre appiccicati alla ragazza di turno.
Inoltre, com’è ben noto l’amore fa male, tanto o poco non è importante, fa soffrire e Michael ha già abbastanza preoccupazioni di suo, senza bisogno che ci si aggiunga una seccatura in più.
Michael è un uomo pratico, non può avere alcun tipo di distrazione tra i piedi.
Quindi quando vede James Mcavoy per la prima volta, il mondo gli crolla addosso.
Le sue convinzioni, le credenze che l’hanno animato per tutta una vita si sfaldano come un castello di sabbia sotto le onde del mare.
Non sa se è amore, perchè non l’ha mai provato prima. Ed è questo che lo preoccupa; non si è mai sentito così.
Nessuno gli ha mai fatto l’effetto che gli provoca James, con quegli occhi blu come il mare e un sorriso che potrebbe sciogliere il cuore più duro.
Non è soltanto questione di aspetto fisico, nonostante James sia un ragazzo bellissimo e i fumi dell’amore glielo fanno apparire ancora più bello e desiderabile di quello che è. I suoi occhi blu si sgranano quando Michael lo sfiora, la sua bocca è un frutto proibito che lo prega di morderlo, la sua pelle bianca come il latte, cosparsa di una manciata di lentiggini dorate lo fa uscire di testa e Michael si ritrova a volerlo toccare, sempre.
La sua risata gli fa venire voglia di abbracciarlo e sbatterlo sul letto allo stesso tempo, e Michael si sente impazzire quando James gli sorride guardandolo come se fosse la cosa più bella della sua vita.
Si trova bene con lui, riescono a ridere e scherzare come se nulla fosse, come se fossero nati per divertirsi insieme.
Diamine, non ha mai creduto nemmeno nei colpi di fulmine e nell’anima gemella, ma a quanto pare deve ricredersi su parecchi punti.
E’ irrimediabilmente innamorato di James, nonostante sia un uomo, nonostante le circostanze non siano per nulla favorevoli, nonostante non riesca ad ammetterlo ad alta voce nemmeno a sé stesso.
Michael non si è mai innamorato, ma James ha cambiato tutto.

 

07. Extraordinary girl – Green Day.
La guarda sempre.
Dannazione, Michael la odia.
D’accordo, in realtà non odia proprio lei, dato che neppure la conosce, non sa nemmeno il suo nome. Non che gli interessi.
Odia il modo in cui James la guarda.
Non lo sopporta, sembra uno stupido quando si imbambola a fissarla nel bel mezzo dei corridoi della scuola o quando passa l’intera lezione a lanciarle occhiatine maliziose e a ridere da solo sotto i baffi.
“La vuoi smettere?” Sbotta un giorno mentre se ne stanno su una delle panchine del cortile.
James è seduto al suo fianco e non appena Michael nota il suo sguardo farsi vacuo sa già chi sta passando senza bisogno di voltarsi a controllare.
“Uh....” Mugugna James, intelligentemente. Non lo ha nemmeno guardato in faccia“James!”
“S-