altro della mia vita.
-Per esempio?- chiese Mads, il mento sulla mano e uno sguardo interessato.
-Beh, in realtà… Sai, mi piace recitare.- rispose imbarazzato, anche se si rendeva conto che per un ballerino il teatro non doveva sembrare chissà quanto distante dal proprio mondo.
-Davvero? Forte!-
Quando si separarono, si erano già scambiati il numero di telefono. A Daniel sembrava davvero incredibile. Quella mattina non sapevano nemmeno l’uno il nome dell’altro, e adesso avevano un appuntamento per sabato…
Sabato.
Cazzo, la partita. Come aveva potuto dimenticare la partita?
Si affrettò a tirare fuori il telefono e comporre rapidamente un sms.
-Cosa ne pensi delle partite di rugby?- chiese.
Sperò che la posizione di Mads fosse favorevole. Quando, pochi secondi dopo, ottenne risposta, si ritrovò a sorridere come un ebete.

**

Quella sarebbe stata l’ultima partita della stagione. Era sempre nervoso prima di partite particolarmente importanti, e questa volta lo era ancora di più pensando a chi si trovava in mezzo al pubblico. Sperò davvero di non fare la figura dell’idiota.
-Ehi, tutto bene?- gli chiese Sean. -È da giorni che sei strano.
-Dici?- rispose laconico Daniel.
Sean lo guardò sospettoso, ma uno dei motivi per i quali erano migliori amici era che non si stavano troppo addosso. Magari Daniel glielo avrebbe raccontato, quando avesse avuto qualcosa di più concreto in mano.

Chissà, forse l’incentivo a fare bella figura lo fece giocare meglio, perché alla fine, oltre a non inciampare sui propri piedi, riuscirono anche a vincere la partita.
Era sudato fradicio, pieno di erba e fango e con qualche graffio in più, ma quando uscì dallo spogliatoio Daniel era galvanizzato (nonché di nuovo con un aspetto umano).
Mads lo stava aspettando, e la sensazione di euforia di Daniel aumentò.
-Ciao.- gli disse Mads, un sorriso su quella bocca che a quel punto Daniel moriva dalla voglia di baciare. Da giovedì non aveva fatto che pensare a quello, e mentre messaggiavano fino a tarda notte aveva avuto il sospetto che lo desiderasse anche l’altro.
-Ciao.- rispose Daniel, trattenendosi a malapena da quell'impulso. -Ragazzi- disse ai suoi compagni di squadra. -lui è Mads. Vuoi venire a festeggiare con noi?- si affrettò a chiedergli, pregando che accettasse. 

Fu una serata perfetta. Mads era perfetto. Entrò subito in sintonia coi suoi compagni di squadra. Uno avrebbe potuto pensare che uno studente di danza classica fosse snob e con la puzza sotto il naso, ma lui non era così. Rispose colpo su colpo a tutte le battute che gli fecero, prestandosi pure a dimostrare quanto fosse snodato, esibendosi in un ponte che diede qualche problema alle normali funzioni di Daniel.
Dio beato, era davvero sexy.
Le occhiate che Sean gli lanciava lasciavano intendere che avesse intuito qualcosa. Quando Daniel si scusò per andare in bagno, Sean lo seguì.
-Stronzo.- gli disse l’amico, dandogli un pugno bonario. -Quando pensavi di dirmelo eh?
-Dirti cosa?- rispose Daniel, in parte sollevato che Sean non lo stesse già picchiando a sangue. Doveva ammettere che lo aveva temuto.
-Sei proprio una testa di cazzo, Danny. Lasciatelo dire.- Sean si fece serio. -Lo sai che ti puoi fidare di me, vero?
Daniel sospirò e si sentì in colpa a non avergli detto prima della sua cotta, anche se fino a due giorni prima non c’era stato nemmeno il pensiero che potesse succedere qualcosa.
-Ma certo, Sean. È solo che… ci siamo parlati due giorni fa per la prima volta. Non volevo tenertelo nascosto, ok? Era solo…
-Va bene va bene.- disse Sean sorridendo. -Non volevo farti il terzo grado. Solo… Non devi preoccuparti. È fantastico.
Daniel sorrise, e sentì ancora una volta il profondo affetto che lo legava a Sean. -Grazie amico.
Alla fine della serata Daniel era decisamente brillo, e sospettava che parte della responsabilità fosse da dare all’euforia che sentiva a guardare Mads negli occhi.
-Posso offrirti un passaggio?- sussurrò questo al suo orecchio quando gli altri iniziarono ad andare via.
-Uh.- disse Daniel, ingoiando a vuoto. -Sicuro.
Salutarono gli altri, e si avviarono verso la macchina di Mads.
-Wow amico.- esclamò Daniel quando la vide per la prima volta. -È una vera bellezza!
Daniel stava ammirando la vecchia Camaro del ’69 dalla vernice nera quando le mani di Mads gli presero il viso, voltandoglielo per baciarlo.
Daniel superò in fretta la sorpresa, chiudendo gli occhi e prendendo i fianchi di Mads. Cristo santo, era davvero alto.
Mads lo sbatté contro il fianco della vettura, sospirando contro la sua bocca, lasciandogli andare il viso per prendergli i polsi, inchiodandoglieli sopra la testa.
-Cazzo.- disse con la sua voce profonda, quell’accento sexy che faceva vibrare Daniel. -È da quando sei entrato in campo che volevo farlo.
-Solo?- grugnì Daniel, mordendo il labbro inferiore e carnoso del ragazzo. -Io è da mesi.-
Mads ridacchiò, e continuarono a baciarsi per lunghissimi minuti.
Cazzo se