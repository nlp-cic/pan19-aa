!" Si guardò il corpo con frenesia, come se cercasse artigli di Velociraptor al posto dei piedi. Mariqueen aggrottò le sopracciglia, cercando di ricostruire l'accaduto. "Sei salito sul tetto con un temporale simile? A pregare dei demoni per renderti ancora più raccapricciante e folle?" Lui prese a saltellare, forse poteva volare, o saltare più in alto? "Sai quanto sarebbe figo avere le ali, o i denti da serpente? Ma non riesco a capire cosa mi sia spuntato, non vedo nulla, ma sento qualcosa che cresce in me… E si concentra lì, nei tentacoli!" Si portò vicino al volto l'arto incriminato, osservandolo con una folle luce negli occhi. Un po' come quando aveva visto David Bowie dal vivo per la prima volta. "Eccolo! Sta uscendo! Sono… Sono…" Riuscì ad emettere soltanto dei versi inarticolati quando, dal gruppo di ventose sulla punta del tentacolo, uscì una bolla di bava. Questa sembrava gonfiarsi ogni attimo di più, fino a tendersi e scoppiare. Attaccato al tentacolo, avvolto dal liquido appiccicoso, si trovava qualcosa di simile ad un frutto acerbo. Alan, che era il più vicino, provò a toccare quello che sembrava una pera, e la staccò con facilità. Aveva una buccia marrone, ed aveva una consistenza molliccia. Probabilmente l'interno era quasi liquido. Trent si avvicinò e guardò da vicino il frutto, osservandolo con perplessa attenzione. "… Sono un uomo-pianta." Ci volle tutto l'italiano ottimismo di Alessandro Cortini per cercare di far vedere a Trent il lato positivo della cosa. Ora doveva passare quattro ore al dì al sole e bere più acqua, certo, ma almeno aveva un indicatore delle idee lì, a portata di mano. "So già da solo quando ho delle idee, non ho bisogno di un fottutissimo frutto che spunti ogni volta che mi viene in mente qualcosa." Ringhiava lui, i tentacoli incrociati sul petto. "Vero, ma almeno avvertono gli altri." Rispose pacato Alessandro, con un bel sorriso. Sapeva bene quanto le idee di Trent potessero essere pericolose, sia sul palco (quante volte aveva rischiato di cadere perché il cantante decideva di saltargli sulle spalle?) che durante le registrazioni (si chiudeva in un religioso silenzio fino a che non aveva tradotto in musica quello che stava pensando, e più volte lui aveva creduto che Trent stesse male). Il sorriso rassicurante di Cortini lo fece calmare. Più tranquillo poggiò la testa sulla spalla del musicista, chiudendo gli occhi. Alessandro sorrise e carezzò la testa al suo boss, senza accorgersi dei tentacoli che iniziavano ad avvilupparsi attorno a lui, e troppo tardi sentì il pop del frutto che scoppiava. Un litro d'acqua più tardi, Trent stava proponendo ad Atticus una canzone che gli era venuta in mente. L'aveva scritta e la stava canticchiando, mostrando il foglio al produttore, soddisfatto del suo estro artistico. Quello sollevò lo spartito e lo lesse con volto impassibile. "Sicuro che sia una buona idea?" Chiese, visibilmente a disagio. "E' parecchio diversa dalle tue sonorità solite." "Figurati, Everything sarà un successone!" Atticus non rispose, e indicò il frutto che poco prima era nato dal fondo di uno dei tentacoli. "Non so, anche quello è un po' piccolo e striminzito." Disse con aria tranquilla osservando che per la prima volta sembrava malato e secco. Trent serrò le labbra e guardò il frutto con aria di rimprovero. "Trent. Smettila di fare quella faccia. Sappi che non ho intenzione di aspettare di trovarmi una chimera nella camera da letto. Obbligherò Marilyn a riportarti quello che eri, che tu lo voglia o no." Disse Mariqueen stizzita poco lontano. Trent si girò verso di lei, mentre Atticus metteva di sottofondo della musica. Poco prima, accendendo la televisione, erano passati gli One Direction e Trent era avvizzito. Non ci aveva messo molto a capire che, come i tentacoli rappresentavano la sua lussuria, la sua pelle che cambiava aspetto a seconda della melodia rappresentava il bisogno fisico che Trent sentiva per la musica, come una pianta ha bisogno del sole e dell'acqua. Ma ora, con la sua sete di malefatte soddisfatta, della bella musica ad accompagnarlo e i suoi amici attorno a lui, si sentiva -momentaneamente- soddisfatto.

Riferimenti David Bowie è uno degli eroi della giovinezza di Trent.Everything è un brano uscito ad Agosto 2013 con una sonorità estremamente differente rispetto alle solite dei Nine Inch Nails. Sentire Everything è come sentire una delle canzoni sdolcinate dei Three Days Grace al loro massimo diabete. In realtà il testo è molto serio, ma la musica è davvero troppo allegra e "commerciale".One Direction. Il fatto che Trent avvizzisca è semplicemente un atto di provocazione. Non credo sia mai successo.

Robin Finck, che doveva raggiungere gli altri, ha nel frattempo smarrito la strada, incontrando personaggi poco raccomandibili.


          (See the end of the chapter for  notes.)
          

L'ultima cosa che Robin ricordava era che doveva incontrare il regista in un casolare vecchio e in disuso. L'idea originale era prenderlo, e insieme andare da Trent, che pareva aver avuto un problema con il caro vecchio testa di cazzo Marilyn. Aveva parcheggiato la sua macchina sul prato, e mentre i primi fulmini illuminavano il cielo