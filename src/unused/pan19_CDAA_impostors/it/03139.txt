fra loro. Credo che l’ostacolo più grande di una qualunque relazione di Karim sia Karim stesso. Perciò no, non credo che sarebbe mai cambiato qualcosa resistendo. Perché forse serve solo la persona giusta per lui e chissà se c’è e chi è. Spero per lui. Perché amare è bello ed è bello essere ricambiati. Perciò glielo auguro. A prescindere da qualunque cosa io sarò mai per lui e da quanto e come ora lo avrò. I due si salutano e nel silenzio escono. Io rimango qua dentro ancora un po’, sospiro, appoggio la fronte alla parete del piccolo box dove ero rimasto chiuso e sto qua perdendo la cognizione del tempo. Karim che lascia il segno.No, non saprà mai che ero qua. Di sera a cena lo vedo molto abbattuto e silenzioso, gli altri lo lasciano in pace, non so se sanno e cosa sanno, forse qualcuno ha idea, ma conoscendolo dubito che avesse messo i manifesti. Io penso che quando lui riuscirà a vivere un rapporto speciale con trasporto ed alla luce del sole, allora quello sarà la volta che amerà. Lo osservo per tutto il tempo mentre ascolto con mezzo orecchio i discorsi degli altri miei colleghi a cena, Carlo tiene banco come sempre raccontando i molti aneddoti che ha a disposizione. Appena lo vedo che si congeda per andare a dormire, noto Raphael, suo compagno di camera negli spostamenti dei tour, che lo guarda sorpreso e gli chiede se vuole compagnia; forse lui sa qualcosa, del resto stanno sempre insieme. Karim scuote la testa con un sorriso tirato e va. Non è stato facile salutare Gonzalo, hanno avuto una storia complicata, ma comunque è stata la prima di Karim. Sono infastidito dal suo stato e al tempo stesso dispiaciuto. Geloso. Non vorrei che stesse così male per un altro. Non aspetto molto per alzarmi anche io, seguo l’impulso ed anche se per la mia sopravvivenza dovrei evitarlo finché è così depresso per un altro, gli vado comunque dietro. Lo raggiungo in corridoio verso le camere e gli metto un braccio intorno alle spalle, stringo la presa e lui sussulta girandosi a guardarmi, quando vede che sono io, si rilassa. - Ehi! - Fa un sorrisino un po’ amareggiato ed io cerco di essere calmo ed incoraggiante. - Pensavo ti andasse compagnia… - Normalmente rifiuterebbe chiunque, ma siccome sono io si stringe nelle spalle, guarda in basso, piega la testa di lato e poi annuisce. - Grazie. - Aveva appena rifiutato Raphael e lui con Raphael ha un bellissimo rapporto, perché lui è perfetto. Non è invadente, non è confusionario, non è troppo allegro. Sta al suo posto, è calmo e ascolta. Col capo indico la direzione della mia camera che per fortuna non condivido con nessuno. Lui mi segue silenzioso assicurandosi che non ci sia nessuno nei paraggi, dopo di che entra e si chiude la porta alle spalle, rimane un istante fermo incerto sul da farsi e provo a capire se sia emozionato o se non sia toccato minimamente dal fatto che è nella mia camera.Non siamo mai stati nella camera di uno dei due, la nostra non è una reale relazione. - Come stai? - Chiedo delicato togliendomi le scarpe, lui fa altrettanto e si stringe nelle spalle. - Non lo so. - Una risposta strana. Lo guardo ancora mentre metto giù la chiave magnetica ed i due telefoni, uno di lavoro ed uno personale. - Ti va di parlarne? - Karim mi guarda finalmente, guarda me e non quello che faccio assente, accusa la domanda ed è come se realizzasse che no, non ha la minima intenzione di farlo. - Dovrei parlare con te di Gonzalo? - Chiede esterrefatto. Se sapesse che li ho sentiti mentre si salutavano… mi stringo nelle spalle e faccio finta di nulla dandogli la schiena mentre tolgo il copriletto ed apro le lenzuola, incerto se prepararmi per dormire o cosa.Fare sesso con lui ora per la prima volta, proprio dopo che l’ha fatto per l’ultima volta con Gonzalo, sarebbe troppo anche per lui anche se forse sarebbe perfetto. Scacciare il ricordo di uno che non vedrai più con qualcuno che invece vedrai sempre. - Sono a tua disposizione per qualunque cosa ti serva per stare meglio. - Dico poi piano di schiena rispetto a lui, il profilo basso, lo sguardo per terra. Karim rimane fermo e ci pensa. Appena lo dico mi rendo conto che non è davvero una buona idea, invece. Eppure ormai l’ho detto e quasi so cosa sta per dire...- Voglio che me lo togli dalla testa. - Dice basso e penetrante, un tono quasi di comando, mi eccita subito. Infatti avevo ragione.Mi giro a guardarlo fermo davanti al letto, lui mi sta poco distante, si avvicina lentamente, molto piano. Il cuore inizia a battere perché mi sembra incredibile che succeda ora. - Sei sicuro? Non credo sia una buona idea proprio stanotte. - L’avrei preso io prepotentemente quando non ce l’avrei più fatta ad aspettare, ma fra un po’ di giorni. Karim si indurisce. - Credevo di essere tuo. - Dice fermandosi fino a sfiorarmi col suo corpo. - Lo sei. - - Credevo che non vedessi l’ora di