notare che c’era qualcosa di cui avrebbero dovuto parlare.
Quella mattina era uscito di casa più nervoso del solito, prima di spazientirsi al punto tale da montare un litigio sul niente.
Yuya sembrava almeno essersi accorto del fatto che non era sereno, in quel caso, ma non aveva fatto nessuno sforzo particolare per cercare di capire cosa ci fosse che non andava.
Si era rifugiato a casa di Kei, incrociando sulla porta Kota in procinto di andare a prendere Yuya per poi andare a lavoro.
“Sei mattiniero, oggi.” gli fece notare, indossando la giacca e raccogliendo le proprie cose dal tavolino all’ingresso.
Yuri scrollò le spalle, poco convinto.
“Non mi andava di rimanere a casa.” si spiegò soltanto, senza fornirgli alcun dettaglio. “Vai, prima che Yuya se la prenda con te per aver fatto tardi.” lo spronò poi con un cenno della testa, per poi salutarlo e dirigersi verso la cucina.
Trovò Kei chino davanti al seggiolone, un vasetto di omogeneizzato in mano e buona parte del contenuto sparsa fra i capelli e i vestiti. Quando lo vide entrare si voltò verso di lui, sorridendogli.
“Ah, ciao Yuri!” lo salutò, alzandosi in piedi e rivolgendogli un gesto con la mano, tornando poi a guardare il bambino con aria amorevole. “Kyo-chan? Guarda, è venuto Yuri-nii a trovarci. Fa’ ciao-ciao con la manina.” lo spronò, ma il piccolo non sembrò minimamente interessato all’arrivo di Yuri, e preferì sporgere la mano per farla finire direttamente dentro il vasetto di omogeneizzato.
Kei alzò gli occhi al cielo, mentre Chinen parve aver dimenticato qualsiasi nervosismo o cattivo umore, e scoppiò a ridere.
“Vedo che abbiamo ancora qualche problema a capire che mangiare non è un gioco.” constatò, mentre il più grande rinunciava a dare qualcos’altro al bambino e si dirigeva verso il lavello, cercando di ripulirsi alla bell’e meglio.
“Così pare.” disse, risciacquandosi e prendendo Kyohei in braccio, pulendogli il viso con il bavaglino. “Però quando è con il suo altro papà fa il bravo, non è vero?” fece per prenderlo in giro, avvicinando il viso al suo e facendogli una smorfia, facendo scoppiare a ridere il bambino.
Alzò lo sguardo su Yuri, lievemente imbarazzato, facendogli poi cenno di seguirlo in bagno.
“Come mai sei qui così presto? Credevo avessimo detto che ci saremmo incontrati per pranzo, no?” gli chiese, togliendo la tutina a Kyohei e controllando la temperatura dell’acqua prima di cominciare a lavarlo.
Yuri si morse un labbro, indeciso su cosa dire e cosa invece tacere all’amico.
“Non mi andava molto di rimanere in casa, a dire il vero. E ho pensato che tu saresti comunque rimasto qui insieme a Kyo-chan prima di uscire, per cui ho pensato che non ti avrei disturbato.”
Kei gli sorrise, annuendo vigorosamente prima di rivolgere nuovamente l’attenzione al figlio.
“Tu non disturbi mai. E poi, soprattutto quando Kota è a lavoro, due braccia in più fanno sempre comodo.”
E Yuri mostrò quanto in effetti avesse ragione, e gli diede più aiuto possibile nel fare il bagno al bambino, il quale sembrava essersi svegliato fin troppo allegro quella mattina, e con il chiaro intento di farli impazzire entrambi nel tentativo di tenerlo fermo.
Ma se Yuri aveva sperato che quello bastasse a tenergli occupata la mente, si era sbagliato di grosso.
Era per ben più di una ragione che si trovava lì in quel momento, ma non si sentiva ancora pronto per svelarne nessuna all'amico.
C’era la voglia di uscire da quella casa e di non vedere Yuya, certo. E c’era la voglia di passare del tempo con Kei e con Kyohei, ma per quanto ci si sforzasse non riusciva a sentirsi completamente felice in quel frangente.
Non era mai stato un tipo invidioso, Yuri. Con tutto quello che gli era capitato nella propria esistenza, mai gli era passato per la mente di volerla scambiare con quella di qualcun altro. Men che meno con quella di Kei, che solo adesso pareva essersi stabilizzata dopo anni di calvario.
Eppure lo invidiava, adesso. Lo invidiava per quello che aveva ottenuto, lo invidiava per quanto era semplice la sua felicità, lo invidiava perché lui non aveva bisogno di chiedere, perché Kota era divenuto fin troppo bravo, con il tempo, a comprendere qualsiasi sua necessità.
Scosse la testa, sospirando e tornando ad aiutarlo a finire di lavare il bambino, per poi asciugarlo e rivestirlo, portandolo con loro in salotto dove Kei lo tenne saldamente in braccio, sedendosi sul divano di fronte al più piccolo.
“Allora? Cosa c’è davvero che non va?” gli chiese a quel punto, rivolgendogli un’occhiata consapevole, come a volergli dimostrare che non avrebbe creduto a scuse inventate lì sul momento.
Yuri si morse un labbro, alzando le spalle.
“Non c’è niente che non vada, Kei. È solo...” sbuffò, facendo come per riprendere a parlare prima che l’altro lo interrompesse.
“Che cosa ti ha fatto Yuya?” domandò, sospettoso, e Yuri a quel punto non poté fare a meno di scoppiare a ridere.
“Non mi ha fatto niente