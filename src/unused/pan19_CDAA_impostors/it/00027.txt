questa pagliacciata. – disse con irritazione.

Lavi rise sommessamente, indietreggiando fin quasi a far toccare le loro schiene. Indossava un ampio mantello e come arma aveva un arco, ma non lo teneva a tracolla. L'aveva in spalla al contrario e lo stringeva a sé, le braccia conserte per impedire che gli scivolasse lungo il braccio. La faretra, contrariamente a come un arciere l'indosserebbe di solito, era agganciata alla cintura e gli pendeva dietro il sedere, incrociando il fodero di Kanda.

– Questa società è medievale – rispose alle recriminazioni di lui – e tiene al protocollo del reggente che governa il pianeta. Ci tocca, ma sarà per poco.

Entrambi continuavano a scrutare con sospetto dinanzi a sé.

– Pochissimo – replicò Kanda – perché se nessuno si presenta, io entro.

– Giù! – gridò Lavi all'improvviso e una freccia si piantò nella pietra della facciata. – Ripariamoci dentro, i ribelli attaccano!

Kanda si rese conto che, probabilmente, la residenza del direttore era già caduta ancora prima del loro arrivo e, se era così...

– Lenalee potrebbe essere prigioniera! – esclamò e subito imprecò fra sé per la leggerezza con cui la ragazza conduceva le missioni.

– Vado a cercarla – disse Lavi, strisciando dentro un corridoio – tu cerca di barricare la porta.

Kanda non fece in tempo a insultarlo per l'idea balzana appena partorita, che una pioggia di frecce lo costrinse a indietreggiare per farsi scudo di una delle grosse ante.

– Dannatissimo idiota – borbottò fra sé – si farà ammazzare e comprometterà la fottuta missione.

 

 Una volta dentro, Lavi si alzò in piedi, guardandosi intorno, come se sapesse già cosa cercare o chi.

– Lenalee, finalmente – disse, scorgendo la ragazza in compagnia del partner – Yuu ha dei dubbi su di me, dobbiamo fare in fretta.

– Kanda sospetta sempre di tutto e di tutti – lo rassicurò, battendogli una spalla – è più probabile che pensi tu sia completamente idiota, fidati.

Lavi sollevò un sopracciglio.

– Grazie del complimento. – rispose. – Hai la prigioniera?

– Certamente – disse lei, tirando avanti qualcosa di molto simile a un manichino vestito – è tutta tua.

– Che diamine... – esclamò il giovane, preso alla sprovvista.

– Androide disattivato – spiegò Lenalee – il nostro cliente ci tiene particolarmente, è un modello nuovo; ed è anche il computer che controlla la miniera. Se vuoi entrare nelle grazie di Kanda ti conviene sbrigarti, fra poco arriva il capo dei ribelli per il gran finale.

Il giovanotto accanto a lei, bizzarri capelli bianchi e un segno altrettanto strambo su una guancia, scosse la testa con disapprovazione. Lavi le rivolse un'occhiata in tralice.

– Per caso questa missione è tutta una farsa? – chiese.

– Allen – si presentò il giovane – e, no, non lo è. Semplicemente, Lenalee è una manipolatrice e ha aizzato entrambe le parti per farle massacrare a vicenda, mentre noi agivamo indisturbati. Ahi!

Allen ricevette una gomitata ben piazzata a opera di detta manipolatrice e si piegò in due dal dolore.

– Oh – commentò Lavi – davvero? Il mio nome è Lavi, comunque. – aggiunse, tendendo la mano al giovane albino per aiutarlo a raddrizzarsi. – Quindi, io sono solo un diversivo per tenere occupato Kanda... – Lenalee sorrise, l'aria furba, facendogli cenno di sbrigarsi, che già si udivano rumori di scaramucce provenire da fuori. – Allora vado, non voglio perdermi Yuu che combatte.

– Kanda ti ucciderà, quando capirà quel che hai orchestrato. – disse Allen alla ragazza, appena Lavi fu fuori portata.

– Staremo a vedere. – rispose lei, strizzandogli l'occhio. – È tempo che andiamo anche noi.

Allen sospirò e la seguì.

 

L'attacco al palazzo era davvero strano, pareva quasi che non mirassero nemmeno a lui, ma che ci fossero altri combattenti.

Kanda si sporse oltre la porta e vide divampare numerosi fuochi nella foresta attorno alla costruzione, più o meno dove gli era stato detto si accampassero i lavoratori ribelli. Lentamente, uscì dal nascondiglio, riparandosi dietro una delle colonne all'ingresso del giardino.

Le parti in lotta erano chiaramente visibili da lì, con gli uomini del direttore che duellavano senza risparmiarsi.

– Capo, sono tutti impegnati, possiamo entrare a riprendere Marion. – disse all'improvviso una voce, molto più vicina di quanto si sarebbe aspettato.

Colpì il proprietario della voce e si parò davanti al compare, un uomo più o meno della sua corporatura.

– Guarda guarda cosa abbiamo qui – disse questi – un intruso non previsto dal piano. La ragazza ci ha mentito, a quanto pare.

La ragazza... Lenalee, che, come sempre, cercava di plagiare le parti in causa a vantaggio della missione e si cacciava nei guai.

– Dov'è lei – chiese, brandendo la spada – che ne hai fatto?

L'uomo scoppiò a ridere.

– Io? – disse – Cosa le farò, piuttosto, non appena la scovo.

Nel proferire quella minaccia mostrò la scure che usava come arma e si scagliò su di lui. Kanda schivò, ruotò su sé stesso e colpì violentemente l'avversario. Con talmente tanta forza che questi si schiantò sulla colonna dell