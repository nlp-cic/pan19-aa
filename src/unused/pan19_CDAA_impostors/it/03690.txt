ma fuggire ora sarebbe patetico e demotivante.
Decide di rimanere, nonostante la nausea (ed è sicuro che vomiterebbe arcobaleni tanto è gay la situazione), nonostante il mal di testa e nonostante il terrore di essere rimasto con loro da solo senza Percy.
Tutto fila liscio, finché non cominciano a parlare di ragazzi. Dopo un po’ le ragazze sono così prese dalla conversazione che sembrano essersi dimenticate di Nico.
Nico spera che continuino ad ignorarlo, perché la nausea sta aumentando e non riesce a capire se il motivo sono le ragazze oppure quello di cui stanno parlando o se, semplicemente, il problema è lui.
Ha la fronte imperlata di sudore, il respiro affannato e sta tentando in tutti i modi di non far vedere che è a disagio e che sta per sentirsi male.
È così concentrato sulle sue converse nere e tutte bucate che alla domanda a bruciapelo di Piper “E tu Nico? Con chi trovi che stia meglio Jason? Reyna o me?” risponde senza pensarci due volte:
“Percy.”
Appena si rende conto di quello che ha detto, si porta subito una mano alla bocca e inorridisce.
Le ragazze lo guardano, confuse. Poi Nico vede i loro occhi sgranarsi.
Improvvisa! Si dice, disperato, Prima che capiscano!. Ma il cervello, la lingua, il corpo, tutto è andato in cortocircuito e l’unica altra cosa che riesce a pensare in quel momento è Scappa!.
Dopo minuti d’infinito e teso silenzio, Nico si alza di scatto e con uno scusatemi appena sussurrato, corre verso la Capanna Tre.
Dopo aver vomitato (purtroppo non arcobaleni), Nico appoggia la fronte sudata alle piastrelle del bagno. Sono fredde, ma gli danno ben poca consolazione.
Chiude gli occhi, ignorando il cattivo sapore in bocca e il fatto di essere seduto sul pavimento del bagno, e desidera di poter scomparire, di essere inghiottito dalla sua stessa ombra, perché sa che non riuscirà a rimediare a quello che ha combinato.
 
Quando Percy bussa alla porta della Capanna per la cena, Nico è nascosto sotto le lenzuola. Con una voce che sembra provenire dall’oltretomba, dice che non ha fame e Percy, stranamente, non insiste. Lo saluta, dicendo che gli porterà un pezzo di torta più tardi.
Appena sente la porta chiudersi, Nico sospira e rilassa i muscoli irrigiditi.
Si rigira nel letto e comincia a pensare a come giustificare la sua risposta senza senso e fuori luogo:
 

 



 
Scarta immediatamente le prime due opzioni. Sarebbe come fare coming out e contemporaneamente ammettere di avere una cotta per Percy e, no, Nico non sopravvivrebbe.
La terza opzione sembra la migliore, ma Nico sa che Annabeth è troppo intelligente per farsi ingannare da una giustificazione così banale.
Si rigira di nuovo, nervoso. Spera solo che lo lascino in pace, almeno finché non si sentirà pronto psicologicamente (cioè mai).
Per il momento le avrebbe evitate. Non è la migliore delle scelte, ma dopotutto, Nico è bravo a nascondersi.
 

*

 
Nico non è riuscito a dormire. A tenerlo sveglio, oltre alle sue preoccupazioni, è stata la paura di sognare. I ménage à trois onirici ultimamente non sono più molto à trois. Jason è sparito dalla circolazione e Nico si trova sempre più spesso ad affrontare Percy da solo, senza nessuna barriera alta, bionda e muscolosa che possa attenuare quell’intimità così tanto desiderata nella realtà, ma altrettanto temuta nei sogni.
“Ehi, Nico! Ci sei?”
Il Percy reale gli sta sventolando la mano davanti alla faccia, riportandolo brutalmente alla realtà.  
Nico scuote la testa. Si era incantato a fissare i cereali nella tazza, adesso diventati una poltiglia indefinita. Sbatte gli occhi una, due volte per reidratarli e mette a fuoco il volto di Percy.
“Tutto bene?” chiede Percy, sporgendosi un po’ più verso di lui, la colazione ormai dimenticata.
Nico si accorge del suo sguardo preoccupato e il pensiero di alzarsi e scappare ritorna forte quanto lo era stato un anno prima.
Percy lo guarda, aspettando una risposta. Nico ricambia lo sguardo, pensando a quanto vorrebbe odiarlo, prenderlo a pugni, baciarlo.
Percy lo confonde, lo cerca sempre, lo tocca in continuazione e Nico non sa cosa fare. È arrabbiato con se stesso perché si è permesso di sperare ed è arrabbiato con Percy perché glielo ha permesso.
E Nico è stanco, stanco perché non ha più posti dove nascondersi.
“Nico, guardami.”
Percy è ancora più vicino. Nico lo fissa con occhi esausti.
Percy sospira. “So che la notte fai incubi…”
Nico sente la paura prendere il posto della stanchezza. S’irrigidisce e stringe forte i pugni sotto al tavolo.
“E sento che mi chiami nel sonno” continua Percy.
Nico trattiene il respiro e sente in bocca il sapore della bile e della paura che possa aver scoperto tutto.
“Sei sicuro di non volerne parlare?” domanda Percy, allungando una mano e sfiorandogli il braccio.
Nico si ritrae come se si fosse bruciato.
Percy aggrotta le sopracciglia. “Voglio aiutarti, Nico. Lasciati aiutare, ti prego.”
Ti prego, pensa Nico, ti prego smetti di fare l’eroe!
Percy non sa che quelli di Nico non sono incubi ma sogni erotici, e che quando mugugna il suo nome nel sonno è per chiedere