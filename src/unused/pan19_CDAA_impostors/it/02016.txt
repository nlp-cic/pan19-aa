, poi suo fratello chiuse il libro e ricominciò dalla prima pagina: «Nel mezzo del cammin di nostra vita, mi ritrovai per una selva oscura, che la diritta via era smarrita…» E Michael si perse nella sua voce, cercando non tanto di ascoltare quella di Sam Winchester, ma di rievocare quella del Lucifer dei suoi ricordi.
 
*°*°*°*°*
 
Michael riemerse lentamente dal sonno, il cuore del suo tramite batteva troppo veloce, il suo respiro era troppo breve. Chiuse un momento gli occhi, cercando di calmare con la sola forza di volontà quella matrice impazzita. Cos’era successo, aveva sognato? Per quanto ci provasse, non riusciva ad afferrare le trame sfilacciate della visione creata dal subconscio del suo corpo umano.
Rabbrividì senza accorgersene. Detestava dormire, quelle perdite di coscienza lo facevano sentire miseramente fragile; sarebbe potuto accadere di tutto durante esse, e lui non sarebbe stato pronto a reagire.
Si strappò le lenzuola di dosso e si mise in piedi, poi lanciò uno sguardo distratto alla sveglia a forma di diavoletto – un regalo di Gabriel – posata sul comodino. Era ancora notte fonda, poteva essere troppo presto o troppo tardi, secondo gli standard umani.
S’infilò in bagno e si sciacquo il viso con acqua fredda – aveva scoperto che era un ottimo modo per svegliarsi –, poi alzò lo sguardo sul riflesso del suo tramite nello specchio. I suoi occhi – gli occhi azzurri di Adam – erano arrossati e gonfi di sonno, i capelli chiari arruffati in tutte le direzioni, il viso ombreggiato da una soffice barba bionda.
Avrebbe dovuto radersi, constatò con una smorfia. Non sapeva se fosse più irritante il radersi, la ricrescita o la barba in sé. Per quanto ci provasse, non riusciva ancora a farlo nel modo corretto, il che – se possibile – lo innervosiva ancora di più; era certo di poter fare qualunque cosa dopo una semplice spiegazione. Apparentemente, radersi non rientrava tra queste. E, infatti, sibilò quando le lamette gli procurarono un piccolo taglio sul collo.
Per quanto minuscola, la ferita cominciò subito a sanguinare copiosamente. Michael fissò il rivolo rosso acceso colargli sul petto con una sorta di fascinata contemplazione.
«Hai intenzione di morire dissanguato?» domandò una voce roca. Lucifer era poggiato con una spalla contro la cornice della porta, le braccia incrociate sul petto nudo.
Michael non rispose e lui mosse qualche passo nella sua direzione, prendendogli il polso con cui reggeva il rasoio e scostandolo per avere un accesso più facile al suo collo. Rincorse il rivolo di sangue con la lingua, poi chiuse la bocca sul graffio, succhiandolo piano.
Michael tremò – un brivido tutt’altro che spiacevole –, ma non lo fermò. «Che stai facendo?»
«Cauterizzo» sussurrò Lucifer, direttamente sulla sua pelle «La saliva è disinfettante».
E lui non trovò nulla da dire, il respiro che si faceva di nuovo affrettato. Era ancora sporco dei rimasugli della schiuma da barba e quella di suo fratello era una scusa, lo sapeva, solo una scusa, ma la sua mente si era svuotata. «S-smettila…» smozzicò, la voce incerta, spezzata. Il sottile dolore del taglio che si univa al piacere causato da quella bocca umida.
«Non vuoi davvero che lo faccia» replicò Lucifer, stringendo le mani sui suoi fianchi e sospingendolo contro il lavandino.
Michael percepì la porcellana fredda premere contro le sue reni, i pollici tracciare la sporgenza delle sue anche, le labbra risalire sotto il suo orecchio. Chiuse gli occhi, mentre il battito cardiaco nel suo torace accelerava. «N-non riesco a pensare…» ansò, senza fiato.
«È normale,» lo rassicurò suo fratello, schiacciandosi contro di lui «sono gli ormoni». Il suo tono era deciso, la sua bocca prepotente, il suo corpo lo stava schiacciando. Michael rabbrividì e chiuse le mani attorno al bordo del lavandino, Lucifer si fermò soltanto quando incontrò il suo sguardo. Doveva aver scorto qualcosa in esso, perché i suoi occhi si ammorbidirono e gli accarezzò una guancia con gentilezza. «Da quanto tempo non occupavi un tramite?» gli domandò.
«L’ultima volta… è raccontata perfino nella Bibbia degli umani» rispose con qualche difficoltà, il fiato corto, la voce ridotta quasi ad un sussurro.
Le braccia di Lucifer scivolarono attorno alla sua schiena, stringendolo contro il suo torace caldo, mentre poggiava la fronte contro la sua. Le palpebre calarono come un sipario a nascondere i suoi occhi, le labbra rilasciarono un sospiro contro le sue. «Sarebbe più facile odiarti, se non fossi qui, se non avessi fatto questa scelta. Sarebbe più semplice tenere le mani a posto» bisbigliò.
Michael si sentiva la gola arida, la bocca asciutta. Cercò di deglutire, riuscendoci a fatica. «Nostro Padre sapeva che la punizione peggiore era confinarmi in Paradiso mentre tu eri libero sulla Terra» mormorò.
«Ma saresti stato ancora te stesso… Oh, Michael, Michael» sussurrò «Per tanto tempo, ti ho odiato così tanto» confessò, mordendosi le labbra, le sopraciglia corrugate, gli occhi ancora chiusi.
Lui sentì il cuore accartocciarsi su se stesso – sì, proprio come se fosse fatto di carta. Non poteva lasciarlo di nuovo solo, non poteva permettere che accadesse ancora una volta, non importava cosa avesse fatto