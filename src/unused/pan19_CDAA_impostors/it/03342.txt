del piano terra. Ponderò i pro e i contro di rivelargli la cosa. Troppi contro, a quell'ora del mattino, ma prima o poi se lo sarebbe lasciato sfuggire.

Anche senza dar voce ai propri pensieri, poté vedere il granitico direttore dello S.H.I.E.L.D. incupirsi ulteriormente.

“Sono a un soffio dallo sbatterti in cella con l'accusa di cospirazione con il nemico, Stark. Fossi in te non tirerei troppo la corda”.

“E perdere i miei generosissimi finanziamenti? Senza contare che poi dovresti vedertela con Pepper. No, Nick, sappiamo entrambi che non oseresti mai arrestarmi”.

Per un attimo, mentre gli sorrideva serafico, fu certo che Fury sarebbe uscito dallo schermo in stile Samara per strangolarlo a mani nude, o almeno era ciò che faceva presagire la sua espressione omicida.

“Posso renderti la vita molto, molto difficile”, disse invece, con parole strozzate.

Questo era già più credibile, così Tony abbandonò il sorriso.

“Andiamo, tanto ormai lo sai anche tu che lo stronzetto in pelle non è più un vero e proprio pericolo”.

Il volto di Fury si contorse per quello che pareva l'inizio di un colpo apoplettico.

“Tu dici?”, chiese, e Tony non sapeva come si potesse sibilare e ringhiare allo stesso tempo, ma ne aveva appena avuto la prova più lampante.

“Beh, è da quasi cinque mesi che non cerca più di conquistare la Terra”. Cosa per cui lui si prendeva tutto il merito, considerando che aveva provveduto a dissuadere il dio dai suoi propositi più distruttivi distraendolo in prima persona. Si era sacrificato, ecco, e Fury avrebbe dovuto quantomeno ringraziarlo. “Da qualche settimana si allena con Thor senza cercare di ucciderlo”. Tra il tentato omicidio e la tentata mutilazione c'era un netto miglioramento, no? “E una decina di giorni fa ci ha pure aiutato contro Doom”.

Sorvolò sul fatto che Loki avesse passato la prima parte del combattimento a sogghignare sulla loro 'inettitudine da mortali' e ad applaudire indiscriminatamente chiunque mettesse a segno un colpo, e che fosse sceso in campo solo quando l'altro psicopatico, quello con maschera di ferro e aspetto di gran lunga meno sexy, aveva proclamato di poterli sconfiggere tutti grazie alla sua inarrestabile magia – Loki si era sentito personalmente sfidato e lui sperava davvero che ritrovarsi con una maschera appiccicata al volto dotata di denti aguzzi e sibilante come un serpente non fosse così doloroso com'era sembrato dalle urla di Doom.

L'importante era che il suo nemico preferito avesse lottato al loro fianco, rendendo inerme la minaccia di quel folle di Latveria nel giro di una ventina di minuti e aiutandoli a salvare il mondo. Poi, si era presentato nella sua camera per fargli un controllo approfondito delle ferite riportate nello scontro. Molto approfondito, ma questo sapeva che sarebbe stato meglio tenerselo per sé.

Tornò a fissare lo schermo reprimendo simili, pericolosi ricordi.

Evitato l'infarto, Fury aveva assunto un'espressione da martire.

“Quindi Loki non userebbe mai ciò che ha appreso presso di te per fare danni sulla Terra”.

“Non più del solito”.

“E non è che per caso hai avuto modo di istruirlo sulla fauna terrestre”.

“Perché mai avrei dovuto farlo?”.

Non apposta, almeno.

Era successo qualche sera prima. Aveva avuto intenzione di educare Loki ai classici imperdibili dell'intrattenimento videoludico, ma in qualche modo Jarvis lo aveva tradito, schierandosi con i tentativi di Capsicle di edulcorare la sua intera vita, così, invece di Gola Profonda, a venire proiettati sullo schermo erano stati i primi minuti de La marcia dei pinguini.

Fuori dai suoi tristi ricordi e da dentro lo schermo, Fury non aveva ancora perso quell'aria paziente, e Tony cominciava a sentirsene minacciato.

“Quindi non hai idea di cosa avrebbe potuto scatenare l'interesse di quel sociopatico per dei pinguini”.

Tony si irrigidì, pur mantenendo un'espressione imperturbabile.

 


Loki aveva guardato le prime immagini della covata con un guizzo di interesse.


“Cosa sono?”.

“Pinguini. Animali terrestri. Amano il freddo, sanno nuotare, mangiano pesci e sembrano delle suore”.


Si era morso la lingua, perché Loki probabilmente gli avrebbe chiesto delle suore, posticipando la visione e quindi il sesso, ma il dio aveva ancora gli occhi fissi sui pinguini.


“Hanno ali troppo piccole”, aveva commentato poi, la fronte corrugata.

“Infatti, non sanno volare”.


Dopo quest'ultima risposta era stato in procinto di ricercare il giusto film, ma il dio gli aveva afferrato il polso con delle tenaglie travestite da dita.


“Prova a cambiare immagine e ti farò strangolare dalla tua stessa mano”.

 

“Pinguini? Certo che no”.

“E nessuno, che tu sappia, avrebbe mai potuto dargli l'idea di usarli come armi”, continuò Fury.

 

“Ti immagini? Cannone a pinguini”, aveva detto, ridendo come se avesse appena pronunciato la battuta del secolo.


Ma con la serata ormai rovinata dall'intervento del boy-scout d'America aveva cercato di sopire la noia e l'astinenza con dell'alcol e in quello stato inebriato gli erano venute in mente idee geniali.


 

“Assolutamente”.

“E lui non ha mai mostrato interesse al riguardo”.

 


Loki lo aveva fissato pensieroso, sorseggiando l'