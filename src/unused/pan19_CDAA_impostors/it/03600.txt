dall’altro.

E in questo mondo che stavamo creando l’uno tra le braccia dell’altro, avevamo bisogno di tutto.

Il giorno successivo fu un venerdì e per tutto il tempo mi sentii come se avessi dovuto vomitare. La testa mi faceva male ininterrottamente; avevo un dolorino fastidioso vicino alla tempia sinistra che non aveva smesso di assillarmi anche dopo aver preso aspirina dopo aspirina. Avevo praticamente dovuto supplicare Sam per farmi dare delle medicine, il che lo aveva messo soltanto di cattivo umore e aveva aggiunto ulteriore tensione a quella che mi si stava addensando dentro. Il mio stomaco era agitato, lo sentivo come se fosse stato vuoto e pieno allo stesso tempo, attorcigliato e annodato.

Durante il pranzo, quando credetti di non riuscire più a sopportarlo, mi diressi al bagno per vedere se sarei riuscito a sentirmi meglio. Invece, l’unica cosa che sentii furono le fredde mattonelle dei bagni della scuola sulle mie braccia nude quando mi sedetti lì e aspettai – solo aspettai - che il contenuto del mio stomaco, già quasi vuoto, venisse fuori. Provai anche a vomitare mettendomi due dita in gola, ma non successe nulla. Alla fine, vergognandomi troppo all’idea che le persone che entravano vedessero le mie ginocchia, che sporgevano dai jeans strappati, sulle piastrelle, mi arresi e tornai alla mensa, dove Sam e Travis non avevano neanche notato la mia assenza. Quando mi risedetti causando uno sbilanciamento del peso, Sam mi guardò, adocchiando prima me e poi il mio panino mangiato per metà.

“Posso avere il resto?”, mi chiese con gli occhi spalancati. Scrollai soltanto le spalle e glielo diedi, poco interessato alla bibita gassata che mi stava offrendo in cambio.

Sam arricciò il naso mentre mangiava il resto del panino, agitandosi sul suo posto e parlando animatamente con Travis dei loro piani per il pomeriggio. La bibita frizzante che mi aveva dato in cambio non mi diede alcun beneficio, anzi, riuscì soltanto a farmi sentire come se il mio stomaco stesse bruciando dall'interno.

Attribuii il mio malessere al fatto che la notte prima avevo fumato l'ultima sigaretta del pacco che Gerard mi aveva dato. Mi ci era voluto un po' per finire l'intero pacchetto; la mia dipendenza dal fumo era diventata piuttosto sporadica durante le settimane trascorse da quando mi era stato dato, ma immaginai che forse stavo ancora attraversando una qualche forma di astinenza da nicotina. Doveva essere così. Solitamente prendevo in mano il pacchetto soltanto quando ero nervoso, e lo ero stato sempre più di frequente quelle settimane. In qualche modo, quella sostanza incatramata mi faceva sempre sentire meglio, calmando i sentimenti negativi che avevo dentro mentre l'aria malsana mi riempiva i polmoni al loro posto. Ma sapevo che, qui a scuola, il tremare delle mie ginocchia e della mia voce era causato da molto più che semplice desiderio di nicotina.

Ero nervoso perché sarei dovuto andare da Gerard quella sera. Niente era cambiato tra noi, almeno non ancora. Comunque se avessi potuto decidere io, le cose sarebbero cambiate per il meglio. Non ero nervoso per questo cambiamento; nient'affatto. Era ciò che avrei dovuto fare, ciò che avrebbe causato il tutto, che mi spaventava a morte. Pur essendo spaventato fino al midollo, accompagnato dal costante mal di testa e la necessità di vomitare da un momento all'altro, ero ancora deciso a voler andare. Nessuno avrebbe potuto convincermi a tirarmi indietro. Sam mi aveva persino invitato ad una festa quella sera – il primo invito dopo mesi da parte dei miei amici, che ormai a malapena parlavano con me – e io avevo comunque rifiutato. Avrei rinunciato a tutto, nonostante fosse per andare dall'artista che avevo visto quasi ogni giorno nel corso dell’ultimo mese. Se il cambiamento fosse avvenuto quella sera, l'avrei accettato, lo sapevo. Ma se non fosse accaduto niente, se mi fossi tirato indietro o qualsiasi altra cosa, avrei comunque continuato ad andarci e sarei stato felice di farlo. Avrei rifiutato l'invito di Sam qualsiasi altro giorno della settimana; quel giorno era soltanto molto più importante degli altri.

Gerard mi avrebbe dipinto, perciò era qualcosa di più dei nostri normali incontri, sempre che fosse possibile definirli normali. Gerard mi avrebbe disegnato, nella mia forma più pura, e mi avrebbe mostrato quello che pensava di me. Mi avrebbe fatto un ritratto, un disegno, avrebbe preso la mia immagine essenziale e le avrebbe dato la sua interpretazione. Avevo bisogno di vedere quell'interpretazione. Avevo bisogno di sapere come mi vedeva, così avrei potuto giudicare le mie azioni. Io già sapevo cosa provavo per lui. Mi stavo innamorando e molto velocemente, anche dopo che mi aveva ridotto a brandelli quando gli avevo suonato la chitarra. Mi aveva fatto invaghire ancora di più in un certo senso perché era stato brutalmente onesto con me, cosa che nessun altro aveva mai fatto.

Nessuno aveva mai fatto un sacco di cose che invece Gerard stava facendo per me, e potevo sentire che mi stavo affezionando a lui sempre di più per questo. Lo consideravo un mio amico, il mio mentore, ma c'era sempre una cosa alla quale non riuscivo a non pensare. Il mio ragazzo.

Il termine stesso suonava così infantile. Sembrava un termine che si usa alle medie o alle superiori