nascondi il viso nell’incavo del suo collo, mentre lui ti abbraccia stretto e ti accarezza piano il polpaccio sinistro con il piede.
Ed è in quell’esatto momento che vorresti soltanto dirgli: «Fanculo a New York, non posso lasciarti andare, ti voglio qui con me». Ma non puoi farlo, perché ormai è troppo tardi. Perché ora, l’unica cosa che puoi fare è trattenere le lacrime, essere fottutamente orgoglioso di lui e lasciarlo libero di vivere il suo sogno.

 

7. You Think You're A Man - Full Frontal
«Vieni o te ne vai? O vieni e poi te ne vai? O vieni e rimani?»
Quel bellissimo biondino – di cui non sai nemmeno il nome – che sei riuscito a rimorchiare fuori dal Babylon e a portarti a casa quella sera, vestito così schifosamente male da farlo quasi sembrare eterosessuale – con quel giacchino blu dalle maniche troppo lunghe, quella orribile camicia a quadrettoni, quella maglietta bianca, quei jeans sformati, quelle scarpe da ginnastica – e a dir poco petulante, ti fissa, fermo, immobile, e tu allarghi le braccia per farti ammirare, mostrandoti in tutta la tua nudità, bellissimo quanto un dio dell'Olimpo. Ed è proprio nel momento in cui credi che quel ragazzino scapperà via, impaurito, che si toglie il giacchino blu e viene verso di te, lentamente. E non ci vuole poi molto – il tempo di assaggiare le sue morbidissime e carnose labbra – perché vi ritroviate sul tuo letto, mentre lui sembra già andare in estasi con dei semplici movimenti della tua mano sul suo cazzo. E non ti ci vuole poi molto nemmeno per capire che lui è ancora puro ed innocente – in tutti i sensi –, visto che finge soltanto di fare il saccente, il ragazzino esperto e vissuto, ma che poi farfuglia di essere attivo, passivo e persino ambidestro e non sa neanche cosa diavolo sia il rimming. Ridi e continui ad accarezzarlo tra le gambe, mentre pensi: “Tu credi di essere un uomo, ma sei soltanto un ragazzino. Ma questa notte, grazie a me, finalmente, lo diventerai.”

 

8. Only Time - Enya
«Che ci vediamo la prossima settimana, il prossimo mese... o mai più... non importa, è solo tempo.»
Dio solo sa quanto cazzo ti sia costato dire quelle parole proprio mentre un fottuto groppo ti sta attanagliando la gola – un groppo che nemmeno il migliore dei liquori che hai versato in entrambi i vostri bicchieri è capace di disintegrare –. Non riesci più a reggere lo sguardo di Justin – deluso, triste, malinconico –, così abbassi per un attimo gli occhi sul pavimento e poi gli dai le spalle. E ti senti crollare, ti senti di merda, perché non sai se riuscirai a resistere senza di lui – non ora che è diventato troppo importante per te –, non sai se riuscirai a sopportare il pensiero che, forse, potreste davvero non rivedervi mai più – e il tuo non è pessimismo, ma solo realismo, perché nella vita non sai mai cosa possa succedere –. Non sai se riuscirai a sopportare l'idea – assurda, infondata, impensabile – di lui a New York che si innamora di un altro e, lentamente, si dimentica di te e ti trasforma solo in uno dei suoi tanti ricordi. Stringi forte il bicchiere tra le dita, serri le mascelle e ti dici che no, cazzo, il tuo Raggio di Sole non potrà mai dimenticarti, proprio come tu non potrai mai dimenticarti di lui. E allora preghi, preghi davvero che quello che vi dividerà – oltre ad alcune miglia di distanza –, sia solo tempo.
Lo senti appoggiare il bicchiere ormai vuoto sul Mies van der Rohe e prendere qualcosa in mano. Qualcosa che tu hai già capito di che si tratta.
«Non li hai restituiti?», ti chiede, mostrandoti la scatolina rossa.
Ti giri di nuovo verso di lui, passandoti una mano sul collo, e scuoti piano la testa.
«Non li ho restituiti.»
E sorridi nel momento in cui Justin apre la scatolina e con le dita sfiora gli anelli dorati – i vostri anelli, gli anelli che avreste dovuto scambiarvi il giorno del vostro matrimonio come segno di amore e fedeltà – che vi sono al suo interno. Rialza il viso su di te, mentre chiude la piccola custodia e la riappoggia sul tavolino. Lentamente si avvicina a te e ti prende una mano tra la sua, guardandoti negli occhi.
«Non ci servono anelli o giuramenti per provare che ci amiamo. Lo sappiamo già.»
Sorridi, di un sorriso malinconico, per poi sospirare e sorridere di nuovo, questa volta di un sorriso orgoglioso.
«Ce l’hai fatta.»
«A fare cosa?», ti chiede, sorridendo a sua volta.
«A diventare... il miglior omosessuale che potessi immaginare.»
Justin sorride ancora e abbassa lo sguardo per qualche secondo, mentre il sorriso sulle sue labbra, a poco a poco, si spegne. Gli sorridi quando rialza il viso su di te ma, nell’attimo in cui senti le lacrime spingere per uscire e l’angoscia invaderti il corpo, lo afferri per la nuca con una mano e lo baci – un bacio disperato, un bacio pieno di dolore –, il più a lungo possibile, per poi appoggiare la fronte contro la sua,