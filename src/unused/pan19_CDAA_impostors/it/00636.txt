al famiglio, cercando di convincere entrambi della cosa. I due si girarono contemporaneamente a fissare il drago che stava strattonando tra le fauci la carcassa di qualche povero animale. ______Dopo i primi giorni di Harry all’Accademia i ragazzi si erano abituati alla nuova routine mentre aspettavano che le sessioni di allenamento cominciassero. Ogni mattina il mago appena sveglio apriva le tende per fare in modo che la luce svegliasse il famiglio che dormiva in un letto affianco al suo che avevano sistemato grazie all’aiuto di Zayn e Liam qualche giorno prima. Harry poi prendeva in prestito dal mago un paio di Jeans e una maglietta abbastanza larga per le sue spalle e si copriva con il mantello che ormai aveva dichiarato suo di diritto. Entrambi scendevano a far colazione con gli altri e il famiglio passava la maggior parte del tempo a parlare dell’Altro Mondo con Zayn, il sorriso smagliante che non lasciava trapelare nessun segno di nostalgia. Louis si dirigeva alle lezioni lasciando che Harry esplorasse il castello, più di qualche volta però il ragazzo tornava da lui nel mezzo della giornata, spinto a stare sempre vicino al mago dal suo istinto. A fine giornata, a luce spenta, si raccontavano le nuove cose che avevano imparato, Louis rispondeva alle domande del famiglio e ne porgeva delle altre, deciso a conoscere il più possibile del ragazzo. Louis non l’avrebbe mai ammesso ma non era poi così terribile stare con Harry, riusciva a cogliere di sorpresa il mago ogni volta che diceva qualcosa anche se il suo senso dell’umorismo era terribile.“Ehi, Louis” I due ragazzi erano diretti alla grande palestra dall’allenamento per la loro prima lezione insieme e Harry aveva deciso di allentare la tensione propinando al mago una sfilza delle sue migliori battute. Louis era deciso ad ignorarlo, magari così avrebbe smesso, ma il famiglio reclamò la sua attenzione con una leggera gomitata. “Cosa dice una cassaforte ad un’amica quando si incontrano?” Gli occhi verdi di Harry erano pieni di entusiasmo e attesa, quindi Louis per quella volta fece un’eccezione e rispose al ragazzo.“Cosa?” La sua voce era piena di esasperazione ma questo non sembrò fermare il ragazzo che continuò “Che combinazione!” poi cominciò a tenersi la pancia mentre rideva alla sua stessa battuta, la voce roca che risuonava per tutto il corridoio. A Louis scappò un sorriso prima di tornare serio e scuotere la testa. Girato l’angolo trovarono Liam e Niall che si incamminavano nella loro stessa direzione e il famiglio li salutò brevemente prima si ricominciare a raccontare la sua barzelletta. Lugh e Sophia erano dietro di loro, in solo pochi giorni avevano raddoppiato la loro taglia e Louis notò con un brivido di paura i denti affilati di Sophia e il fumo che usciva dal naso di Lugh, segno che aveva cominciato a sputare fuoco. Al centro della grande sala li aspettava Paul, uno dei loro professori, accompagnato dal suo enorme coccodrillo. “Benvenuti alla vostra prima lezione di allenamento alla battaglia, cominceremo a vedere cosa siete capaci di fare adesso poi inizieremo con le basi, formate delle coppie, mi raccomando combattete con famigli di tipo diverso dal vostro!” La confusione cominciò a crescere nell’aula mentre gli studenti cercavano un compagno, Louis invece si stava guardando intorno nella speranza di trovare qualche famiglio inoffensivo quando fu chiamato da Paul. Il mago fece cenno ad Harry di seguirlo fino al fondo della sala dove il professore era in piedi affianco ad una pila di materassi di protezione.“Allora Louis, nonostante il tuo venga considerato un famiglio da combattimento non può di certo combattere a mani nude contro i vari animali, quindi abbiamo deciso che potrà avere una spada” spiegò Paul porgendo ad Harry una spada d’allenamento di legno, prima di liquidarli con un sorriso e correre verso Lugh che aveva appena dato fuoco ad una sedia mancando di poco Sophia. Harry e Louis si scambiarono uno sguardo spaventato, entrambi consapevoli della totale inesistenza di coordinazione del famiglio. Liam si propose come loro compagno dal momento che a Niall e Lugh era stato vietato ogni scontro fino a quando Niall non sarebbe stato in grado di comunicare con il drago e dargli ordini che non comprendessero uccidere qualcuno.Liam si allontanò da loro di qualche metro, abbassandosi per parlare con il lupo per qualche minuto, lasciandoli soli. “Cosa devo fare?” chiese Harry, la sua voce era incerta e velata di paura e le sue mani tremavano visibilmente strette intorno all’elsa dell’arma. “Niente paura, non può farti del male, non attaccare e se ti corre contro, spostati” Louis era consapevole che i suoi consigli erano del tutto inutili e scontati ma non sapeva cosa altro dire, il famiglio ascoltò le parole con attenzione e annuì deciso prima di girarsi verso il suo avversario. Il mago gli diede un’ultima pacca sulle spalle, poi fece qualche passo indietro sfregandosi le mani e ripendo nella mente gli incantesimi di difesa. Liam e Louis si scambiarono un piccolo cenno, entrambi con le mani pronte davanti a se e con l’attenzione rivolta al proprio famiglio, pronti allo scontro. Sophia fu la prima ad attaccare, le fauci chiuse in un ringhio mentre avanzava lentamente verso Harry. Louis sfruttò l’attimo di distrazione del suo avversario per lanciargli un incantesimo che fece perdere l’equilibrio al mago. Liam reagì mentre ancora era al suolo, colpendo