genere. Quello per cui non riesce mai ad essere abbastanza preparato è invece la presenza di Rinoa.Lei arriva, saluta tutti con voce ancora assonnata, e lui non riesce più a comportarsi con naturalezza. Se durante le lezioni, con un certo sforzo, riesce a concentrarsi, durante i tempi morti la sua attenzione va verso di lei. Non riesce a prevedere quello che farà, si dice, e per questo deve tenere gli occhi aperti. Così nota che, pur essendo lei amichevole con Irvine, non sono più costantemente insieme come prima. Forse hanno deciso mutualmente di rompere, o forse Rinoa si è accorta di che terribile dongiovanni lui sia, Squall non ne ha idea e non ha intenzione di chiedere informazioni a nessuno. Anche Selphie se n’è accorta, e non li fa più lavorare in gruppo durante le riunioni del comitato. Il lato negativo è che adesso la fa lavorare con Squall e, anche se il tempo pare volare, lui non sa che senso dare allo stomaco chiuso e all’istinto di trattenerla ancora un po’ anziché lasciarla tornare a casa. Non sa che senso dare nemmeno al fatto che ha notato l’odore del suo shampoo l’altro giorno, quando lei si è piegata sul suo banco per vedere i suoi disegni, e non riesce a toglierselo dalla testa.Tutto sta cambiando troppo.Così Squall va a correre. Il ritmo dei suoi passi, la musica nelle orecchie, la sensazione dei muscoli che lavorano, non possono cambiare all’improvviso, senza che lui possa controllarli. Può prevedere i risultati dei suoi allenamenti e stabilirsi degli obiettivi, senza che nessuno stravolga i suoi piani. Due volte alla settimana, tre se si sente parecchio confuso e ha davvero bisogno di non pensarci, si reca al parco più grande della città, piuttosto vicino a casa sua, e parte. Non bada al resto; pensa solo a mettere un piede dopo l’altro, musica nelle orecchie, e guarda distrattamente il paesaggio, senza fare caso alle persone. Esce dalla piacevole sensazione di trance solo quando decide che ha corso abbastanza. Allora fa un’ultima camminata intorno al parco e si avvia verso casa.Stavolta, per evitare la partita a Monopoli con Laguna, ha deciso di correre anche di domenica. C’è troppa gente in giro, famiglie che approfittano del giorno di riposo per fare un picnic tutti insieme, bambini che giocano a pallone, anziani che si fanno una camminata e altri corridori, e Squall ha l'impressione di non poter respirare. Finisce presto di correre, stanco e irritato, ma la giornata non è ancora finita.«Ehi Squall!» lo saluta una voce familiare. Per un istante, Squall desidera terribilmente che Rinoa lo lasci in pace, ma anche che si avvicini e gli parli anche se lui sembra non averne troppa voglia. Confuso, si volta verso di lei e nel movimento una cuffietta gli cade dall’orecchio. Rinoa è in jeans e una vecchia maglietta anziché in uno dei suoi soliti vestiti colorati, con i capelli legati in una coda alta, ma Squall la trova comunque carina. Lei gli sorride. «Ti ho visto correre prima, ma non ti volevo disturbare. Vieni spesso qui?» mentre parla, un grosso cane le viene incontro, una pallina in bocca.«Sì. È il tuo cane?»«Oh sì, lui è Angelo! Lo porto al parco sempre a quest'ora.» dice Rinoa, prendendo la pallina e lanciandola con sorprendente forza. Squall non sa che dirle; non le ha mai parlato prima d’ora fuori dalla scuola, né sa come portare avanti una normale conversazione. Lei sembra quasi leggere nei suoi pensieri perché ride imbarazzata e si spiega, «È così strano vederci fuori dalla scuola! Quasi mi dimentico che ognuno ha una propria vita!»«Già.» concorda Squall, sentendosi un idiota. Ecco cosa ha preso da Laguna, pensa, l’inettitudine con le donne. Ellione gli ha raccontato parecchio di lui e sua madre, delle figuracce che faceva e di quanto si amavano.Angelo torna ancora, l’immagine della felicità quando Rinoa lo accarezza e gli lancia di nuovo la pallina. Sembra che lei sia fatta per spargere positività intorno a sé, quella stessa positività che in molti hanno detto che a Squall manca. Quando lei gli sorride nervosamente, Squall deve ammettere che nemmeno lui è immune a questo suo potere.«Hai fretta?» gli chiede. «Angelo ha bisogno di stare all'aria aperta, potremmo passeggiare insieme, se ti va.» Squall annuisce senza nemmeno pensarci. Mi piace Rinoa, realizza improvvisamente. Tutto all'improvviso ha un senso, la sua ultima reazione per prima: vuole davvero stare con lei, vuole sentirla parlare, lasciare che lei gli trasmetta passione e positività. Stordito dall'improvvisa epifania, spegne il suo MP3 e la segue senza nemmeno rendersene conto. Angelo trotta allegramente al fianco di Rinoa, osservando Squall.«Corri spesso?» Ci vuole più di un attimo perché Squall registri la domanda e risponda, ma Rinoa è paziente. «Sembri molto tranquillo quando corri. In pace con il mondo.»C'è qualcosa nel modo in cui lo dice che non fa sentire Squall come se fosse giudicato e ciò lo incoraggia a parlare, a dire qualcosa di sé. Vuole che lei