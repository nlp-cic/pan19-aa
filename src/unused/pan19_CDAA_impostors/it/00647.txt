passare del tempo.

I primi giorni dopo la morte di Spartacus il Siriano aveva temuto il compagno si perdesse nella pazzia causata dal dolore. Un dolore sordo, adulto, terribile. Una macchia nera che impediva di respirare, una presa al cuore alla gola allo stomaco. Non si era permesso di piangere a fondo la propria perdita, Nasir, per non addolorare maggiormente il Germano. Si era concesso sino in fondo all’uomo che aveva scelto, senza remore, senza pentimento alcuno, con il sollievo addosso nel vedere quel dolore venir pian piano meno.

 

Col passare dei giorni l’ombra dietro ai suoi occhi azzurri si era fatta sempre più inconsistente, mentre il carattere bellicoso sembrava ammansirsi a poco a poco. Gli spigoli di quel cuore irrigidito dalla vita sembravano essersi arrotondati, ma il fuoco al fondo di quegli occhi azzurri rimaneva lo stesso.

 

Avevano raggiunto il Reno che erano ormai in pochi. Ognuno di loro cercava un posto da poter chiamare casa, un luogo in cui poter piantare di nuovo le proprie radici, una vita da vivere finalmente privi di catene.

 

Avevano trovato una casa abbandonata e vi si erano fermati. Nasir aveva storto il naso di fronte alla paglia sul tetto [1], salvo poi passare l’inverno ringraziando gli Dei perché senza di quella sarebbe probabilmente assiderato.

- Ah, voi gente del sud – lo aveva rimbrottato sorridendo Agron – tremate al minimo freddo – poi se lo tirava vicino e lo copriva con il proprio mantello – Ci sono io a scaldarti, little man, rilassati -.

E cullato da quelle parole, finalmente al sicuro, ogni notte riusciva ad addormentarsi.

 

Avevano iniziato a cacciare, salvo poi rendersi conto che la selvaggina non era abbondante come nei boschi della Repubblica e occorreva riparare con bacche e qualche cavolo.

Nasir si offrì persino di coltivare il piccolo pezzo di terra che si trovava dietro la casa ma i risultati furono piuttosto mediocri.

 

Avevano qualche denaro risalente alla campagna di Spartacus, ma quanto avrebbero potuto vivere o anche solo sperare di sopravvivere?

Cacciavano, tentavano di coltivare quel poco di terra ma l’inverno era rigido e le provviste necessarie molte. Ogni notte, prima di addormentarsi, Nasir si trovava a implorare gli Dèi affinché gli indicassero la via da percorrere ma le se parole parevano perdersi nel vento freddo di settembre.[2]

 

- Diese brauchen zu viel Sonne. Versuch mal mit Kohlen und Beeten (questi hanno bisogno di troppo sole. Prova con i cavoli e le barbabietole – rosse NdA -)– gli aveva detto un giorno un contadino dal quale aveva acquistato qualche ortaggio e che – evidentemente – l’aveva visto imprecare davanti allo scarso raccolto in un terribile impasto di Germanico e Latino.

 

Aveva chiesto ad Agron se avesse capito bene e – al cenno affermativo di questo ultimo – si era messo d’impegno con l’ennesimo tentativo agricolo.

Il risultato fu leggermente meno mediocre. Complice il sale avrebbero avuto di che sopravvivere durante l’inverno.

- Sehr gut (molto bene / bravo) – gli aveva mormorato il compagno, sfiorandogli l’orecchio con le labbra.

 

Una volta in primavera avrebbero potuto tentare l’acquisto di un vitello da latte, per ottenerne l’anno successivo carne e pellame da vendere al mercato. Passo dopo passo ce l’avrebbero fatta.

 

In tutto quello, lo spettro di Roma si faceva sempre più evanescente.

 

 

 

- Non dormi? – la voce di Agron lo fece sussultare comicamente.

Si voltò e incrociò le iridi chiare dell’uomo, nonostante il buio.

Le avrebbe trovate ovunque.

 

- Nemmeno tu, a quanto pare – mormorò quietamente l’altro prima di avvicinarsi all’altro e appoggiare il capo sulla sua spalla.

 

- Qualcuno scalciava – borbottò il Germanico, prima di rafforzare la presa attorno alla vita del compagno.

 

- Ad onor del vero, tu russi – lo rimbrottò Nasir, prima di sollevarsi un poco e sfiorargli le labbra con le proprie.

 

Agron rispose al bacio, prima di portarlo su di sé ed approfondire quel contatto.

 

Era bello, poterlo fare ancora.

Poter godere del calore e delle carezze del compagno.

Poterlo amare senza la paura di morire il giorno seguente.

Potersi concedere sporadicamente qualche giornata in cui lasciare le coltri era impensabile.

 

- Non ne hai mai abbastanza? – gli soffiò sulle labbra il Siriano.

 

Con un colpo di reni l’altro ribaltò le loro posizioni e prese a mordergli il collo, dove già prima labbra denti e lingua avevano indugiato.

 

- Non mi pare tu te ne sia mai lamentato –.

 

E al ritmo di quelle carezze e di quelle spinte, al suono dei loro sospiri indecenti, Nasir parve mettere da parte quell’incubo, relegandolo in un angolo remoto della propria mente.

 

Agron lo prese di nuovo con quell’urgenza che glielo aveva fatto amare, perché era voglia desiderio possesso. Perché in quel momento erano entrambi nudi, senza filtri o armature a proteggerli.

 

Quando lo sentì dentro di sé, ad un soffio dall’orgasmo, non riuscì a non lasciarsi sfuggire un gemito acuto.

 

- Ti amo – mormorò, prima di mordersi il labbro inferiore e venire sullo stomaco del compagno che raggiunse l’apice a sua volta dopo un paio di spinte.

 

Il Germano uscì dal compagno che si strinse al suo fianco, prima di recuperare la coperta di lana che era finita malamente ai piedi del giaciglio