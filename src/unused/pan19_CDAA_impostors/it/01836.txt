riesce a parlare o a… muoversi, dovrei aver capito cosa è successo. E’ passato del tempo, dopo il morso del serpente, prima che lei ingerisse l’Elisir di Lunga Vita, e per questo il veleno che già circolava nel suo corpo deve aver fatto in modo di causarle questa… immobilità di cui lei è affetto, al momento. Per quanto riguarda la voce, invece… Non è stato a causa del veleno; è stato proprio il morso – le zanne del serpente, insomma – a crearle un danno talmente profondo da andarle ad intaccare le corde vocali. Le abbiamo ricostruite” Precisò subito lui “ma forse occorrerà del tempo prima che, beh, lei riprenda a parlare normalmente.”
E, quando lo farai, pensi proprio che gli enuncerai tutti i motivi per cui un paziente non si sente molto rassicurato nell’ascoltare una lunga frase piena di ‘probabilmente’ e di verbi al condizionale.
Dal canto suo, invece, Sherman si limita a guardarti – ancora – come se fosse in attesa di qualcosa che tu invece non puoi dargli.
“Ha qualcosa da aggiungere, rispetto a tutto quello che le ho detto io, signor Piton?”
No, affatto. Anzi, è stato proprio lui a renderti più chiare le idee, e il contrario, purtroppo, non è possibile.
Oltre che malato ora ti senti anche più inutile di quanto tu al momento non sia.
Fai un cenno di diniego con la testa, guardandolo serio, e finalmente lui si decide a smettere di parlare, o quasi. Perlomeno si alza dalla sedia, segno che sta per uscire dalla stanza.
Prima di far questo, però, ti poggia una mano sulla spalla, un gesto che forse vuole essere di… conforto? È un tentativo piuttosto scarso.
“Lei guarirà, signor Piton. È una promessa, questa.”
Oh, per favore.
È patetico.
Ma lo guardi comunque, mentre ti sorride con una strana piega delle labbra, e ti chiedi perché ti stia dicendo una cosa del genere, dato che ti conosce come uno degli uomini peggiori del mondo. Non che tu non lo sia fino in fondo, precisi tra te e te.
Poi, però, non appena lo guardi negli occhi, capisci.
Lui sa. Ecco perché si comporta così, ecco perché ha davvero accettato di aiutarti, di fare questo grande favore a Potter.
Lui sa.
In questo momento lo detesti come non l’hai mai veramente detestato fino a quel momento, e lo guardi in una maniera che avrebbe fatto accapponare la pelle a chiunque.
Sherman capisce di aver detto qualcosa di sbagliato, o, almeno, che la sua presenza non è più così gradita, e si allontana, fino a sparire fuori dalla porta della stanza, richiudendola poi dietro le proprie spalle.
Tu non smetti di guardarlo con la stessa luce negli occhi fino a quando la porta non si chiude con uno scatto della serratura.
Ora sei solo – più o meno. E ti senti stanco, nonostante tu non abbia veramente fatto un granché. Hai solo appurato di essere ancora vivo e per mano di chi, dopotutto. E che non hai più la privacy mentale di cui godevi in passato.
Capisci di aver bisogno di dormire, e, come prima, sprofondi nell’oblio non appena chiudi gli occhi.
Proprio però come era successo prima, anche stavolta vieni svegliato. Ti esce dalle labbra un sibilo che sarebbe stato un borbottare infastidito, in altre circostanze, dato che, evidentemente, da quando ti sei miracolosamente svegliato, pare che nessuno voglia farti riposare più di tanto.
Quando apri gli occhi, allora, ti ritrovi davanti il professor Sherman, proprio come prima.
Ti ricordi anche del fatto che lui sia a conoscenza dei tuoi segreti, e allora non fai nulla per reprimere l’espressione infastidita che ti nasce sul volto. Sì, è vero, non hai la certezza che lui sappia – sei troppo debole per fargli un Legilimens tramite il mero contatto visivo – ma lo supponi. Ed è capitato poche volte che le tue supposizioni fossero totalmente errate.
Accanto a lui, però, è tornato il tirocinante con la sua espressione sottomessa, e stavolta è presente un altro guaritore, poco più giovane di Sherman, probabilmente.
“Signor Piton, perdoni il disturbo, ma ho preferito svegliarla, dato quanto stiamo per fare.” Iniziò subito Sherman, attirando allora la tua attenzione “Quando si trovava nell’incoscienza ovviamente procedevamo senza remore, ma ora… Sì, beh, stiamo per medicarle la ferita, quindi capirà… E’ meglio che lei sia sveglio, durante la procedura.”
Ah.
In effetti è meglio così: se tu ti fossi svegliato perché in preda a più dolorosi spasmi, la cosa ti avrebbe di certo… irritato.
“Va bene, allora, signor Piton?” Ti chiede Sherman, come se mai ti avesse medicato o  toccato, fino a quel momento.
Ma annuisci, cosa che pare dargli conforto.
“Oh, lui è Abner Witherington, uno dei nostri più esperti guaritori. Mi assisterà nell’operazione.”
Come è giusto che sia, non lo degni di uno sguardo.
A questo punto, però, Sherman smette finalmente di parlare, e si avvicina ulteriormente a te; inizia a scioglierti le bende che senti avvolte intorno al collo, e