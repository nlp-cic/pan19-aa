!” esclama, puntandole un dito contro, ma le parole un po’ farfugliate tolgono forza al comando ed Eli lo sa, ma continua, ancora più testarda, seriamente. “Io ti conosco da anni ormai. So che sei una ragazza fantastica, e per questo sono certa che non si sta accontentando. E se per caso lo stesse facendo, sta solo scoprendo che fortuna ha avuto a sposarti. Sembrate così felici ultimamente, non ti fare abbattere proprio ora da questi dubbi”

Marie tenta di sorriderle anche se non si sente particolarmente convinta, ma è un’ubriaca onesta lei e Elisaveta tiene sempre gli occhi aperti. “Dovresti parlarne con lui” dice.

“Cosa?!” esclama Marie, sconvolta. Elisaveta alza un sopracciglio; non le riesce particolarmente bene, ma è in ogni caso convincente.

“Non da sobria” decide.

Quello che non può sospettare, è che nello stesso momento, in un diverso locale, Arthur sta decantando le sue lodi a un Gabriel indeciso tra l’essere divertito e l’essere annoiato. “A metà film sapeva già chi fosse l’assassino e come avesse fatto!”

“È una donna intelligente” dice Gabriel, accontentandolo. Arthur annuisce. “Per questo ti piace la sua compagnia” Arthur arrossisce di colpo e apre e chiude la bocca inutilmente, incapace di proferire verbo, e a Gabriel viene da ridere per l’assurdità della reazione quando è tutto così ovvio. Almeno non tenta di negare. “Ancora non ci arrivi?”

Arthur tenta di fulminarlo con uno sguardo, irritato dal suo divertimento. “Che cosa?” borbotta.

Gabriel sospira teatralmente e alza gli occhi al cielo. Arthur sbuffa. “Non è una cosa che ti posso dire, ti conosco troppo bene per sapere che non è una buona idea. Presto capirai da te”

 

 

IX. L’atmosfera confortevole e grintosa, alla moda ma con decisi tocchi personali, del locale, un’ampia sala con tavoli tondi ai margini della pista da ballo, reca l’impronta inconfondibile di Elisaveta. Per celebrare i primi 5 anni di gran successo della sua attività di party planner non poteva fare altro che organizzare una festa in grande e persino Marie, il cui stesso ricevimento di matrimonio è stato organizzato da lei, rimane a bocca aperta dalla meraviglia. Accanto a lei Arthur ha una reazione simile e, sebbene sia piuttosto attraente nel suo elegante completo nero, sembra un pesce fuor d’acqua. Ha di certo partecipato a parecchi ricevimenti, data la sua famiglia e il suo lavoro, ma non è riuscito mai a sembrare completamente a suo agio: qualcosa, nella sua perfetta postura o nei capelli fuori posto o nella sua impossibilità di stare fermo un attimo, che sia il battito di un piede o il picchiettare di un dito, lo tradisce. Non hanno altro tempo per ammirare il luogo, perché Elisaveta, in un vestito scollato rosso che le dona, li raggiunge e li accoglie con un caloroso sorriso, abbraccia Marie e stringe la mano ad Arthur.

“È un piacere conoscerti meglio, finalmente” gli dice con un tono leggero, ma Marie nota il suo sguardo e sa che lo sta studiando.

Anche Arthur sembra essersene accorto, perché risponde con un sorriso “Lo è anche per me”, mai così affabile, lasciando entrambe le donne di stucco. Elisaveta ne è affascinata e le scappa una risatina; mentre li accompagna al tavolo che condividono, guarda Marie, e lei alza le spalle.

Seduto a un tavolo da quattro persone, con un ghigno da Stregatto, li aspetta Gilbert, il ragazzo di Elisaveta, un uomo che al suo primo incontro con Marie le ha dato l’impressione di essere un personaggio del mondo dello spettacolo (e non era lontana dalla realtà: infatti suona in un band piuttosto famosa. Eli ha proprio la fissa per i musicisti) per la pelle chiarissima, i capelli bianchi e le lenti a contatto rosse, ma soprattutto per la sua egocentricità. Elisaveta non ha altro tempo se non quello per le presentazioni e un monito per Gilbert di comportarsi da adulto, prima di andare ad accogliere gli altri ospiti e intrattenerli, ma spesso, durante la cena, torna al tavolo per fare conversazione.

“Che ve ne pare della serata?”

Arthur le sorprende di nuovo, rispondendo per primo. “Fantastica. Ci devi aver lavorato parecchio”

Mentre Elisaveta risponde con un sorriso al complimento, qualcosa fa capolino nella mente di Marie, una possibilità fino ad allora ignota: non starà mica cercando di piacere alla sua migliore amica? Non l’avrebbe mai immaginato, nemmeno quando gli ha chiesto di farle da cavaliere. Lo conosce meglio ora e sa che Arthur è una persona intelligente, anche piacevole se lo desidera, ma non sembra amare la compagnia; è per questo che, quando parla con Elisaveta o Gilbert o le chiede di ballare, si sente lusingata.

 

 

X. È immerso nell’atmosfera confortevole e familiare del suo solito locale, seduto al solito tavolo, circondato dal piacevole tintinnio dei boccali e dai vari frammenti senza senso di conversazioni, ma non è accompagnato da Gabriel, ma da sua moglie. Per lungo tempo Arthur ha cercato l’occasione giusta per invitarla a cena fuori sfruttando il giorno libero del personale di casa, per lungo tempo ha immaginato i possibili modi in  cui sarebbe