nero aveva ripreso a battere. -Stai bene? No, ovvio che non stai bene. Molly si faceva le domande e si rispondeva da sola, mentre gli controllava le pupille e gli prendeva il polso. -Sto be... Un colpo di tosse. -Sto bene, Molly. Smettila di preoccuparti-, disse l'angelo nero, mettendosi a fatica a sedere sul lettino. -Non posso, non smetterò mai. Questa storia non finirà mai! E io non so se riesco... Non so se posso... La voce della ragazza si spezzò in gola quando la mano dell'angelo nero sfiorò la sua. Sorprendentemente calda, per appartenere a uno che é appena morto e resuscitato. -Sì che puoi. Lo hai già fatto e lo farai ancora. La voce dell'angelo nero era, al contrario, autoritaria. Ma dolce. Le labbra della ragazza si atteggiarono a un sorriso spento. -Sei un vero schifo! -Giá, dovrò farmi una bella doccia... -E buttare il cappotto nella spazzatura. -Tanto ne ho altri tre uguali. Una scrollata di spalle e un disperato tentativo di fare dell'ironia. Lui, che non ne era proprio capace. Ma negli occhi dell'angelo nero c'era solo una tristezza inanimata. Per un attimo scese di nuovo il silenzio tra quelle due anime, protagoniste di un destino che non avevano scelto loro. Non del tutto, almeno. -Quando finirà?-, domandò Molly a un tratto, tenendo lo sguardo fisso sul vuoto davanti a sé. -Finirà mai? -Non lo so quando finirà. Non lo so se finirà... L'angelo nero  aveva parlato con sincerità: non aveva davvero idea di quando sarebbe finita la sua battaglia. Sapeva solo che era appena cominciata. A fatica, mise i piedi per terra, uno dopo l'altro. La testa gli girava ma sapeva bene che non poteva permettersi di riposare. Né in quel momento, né per molti giorni (o mesi) a venire. -Dove andrai, adesso? -Starò qualche giorno da mio fratello. Dopodiché non so. Qualche goccia di sangue finì  sul pavimento. Plin plin. Proveniva dal cappotto o dai capelli arruffati; dal suo cuore o dalle sue ali, entrambi feriti. Non aveva importanza. -Lui dov'é? Molly si portò una mano tra i capelli, nel vano tentativo di ravvivarli. C'era ben poco da ravvivare, quella mattina, perché ogni cosa era morta, anche quelle che apparivano ancora vive. -Credo che tuo fratello stia firmando delle carte. Dopo dovrà fare il riconoscimento. Lo porterò in un'altra stanza, come concordato. Ha detto che c'é un'auto che ti... -Non mi riferivo a mio fratello. L'angelo nero teneva gli occhi fissi sulla piccola pozza di sangue che separava i suoi piedi da quelli di Molly. -Io... Credo che sia... Non so... Non voglio parlargli. -Devi farlo, Molly. L'angelo nero alzò di colpo lo sguardo, posandolo sul viso della ragazza, con sollecitudine. La costrinse a guardare in quelle iridi di ghiaccio. E le parve di vedere ardere solo fuoco e disperazione. -Non posso, non ce la faccio. Con lui é diverso. -Se inganni lui, inganni tutti. Molly si specchiò di nuovo in quegli occhi: il fuoco si era spento, lasciando spazio alla sola disperazione. -È di questo, che si tratta? Ingannarlo? Per quanto? -Per sempre, se sarà necessario. La voce dell'angelo nero era fredda e categorica, non tradiva emozioni, che sembravano essersi ridotte solo a un ammasso di ceneri. -Tu non hai idea di che significhi. Guardarlo negli occhi, parlargli e mentirgli. Sotto quella montagnetta di ceneri sembrò accendersi inaspettatamente una piccola fiamma, a quelle parole. -Ti sbagli, Molly, so benissimo cosa significhi. Era il mio cuore e l'ho tradito.  La patologa sospirò e annuì, rassegnata. Per un attimo, le parve di sentire nell'aria una melodia di pianoforte. Sfiorò dolcemente il dorso della mano sinistra dell'angelo nero. Forse era solo la pioggia.  -Dovrai imparare a vivere senza il tuo cuore. Ti ricordi ancora, come si fa?-, chiese Molly, allontanandosi dal lettino. L'angelo nero chinò il capo, tornando a osservare la piccola pozza di sangue ai suoi piedi. In quel momento, a Molly sembrò davvero di scorgere le sue ali: erano nere, voluminose, ripiegate su loro stesse e sanguinavano lacrime. -Sarò il suo combattente e il suo custode, Molly. Per il resto della vita. Anche se lui non lo saprà-, le promise.  Molly socchiuse la porta. Mise la testa fuori e si accertò che nessuno fosse in vista. -C'é una macchina ad aspettarti nel vicolo qua dietro. Istruzioni di Mycroft. Molly guardò ancora per un attimo l'angelo nero negli occhi, cercando di imprimersi bene la sua immagine nella mente, poiché ignorava se e quando lo avrebbe rivisto. Poi sparì.       Al piano di sopra venne inghiottita da una fiumana di gente. Pazienti e personale medico regolare sommati a poliziotti e curiosi. Questi ultimi erano sempre presenti quando c'erano prede sulle quali ci