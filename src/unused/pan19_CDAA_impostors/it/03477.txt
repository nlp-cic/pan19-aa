fratello e ai compagni. Stando al gioco, Gemini fece finta di barcollare per un po', pienamente consapevole dell'ubicazione di ognuno di loro in base al fulgido cosmo che riusciva a percepire, prima di inciampare e cadere addosso ad Aiolos.

“E' troppo alto per essere Aiolia” si beffò del piccolo leoncino scherzosamente poi gli accarezzò i capelli “Però ha i suoi ricci” passò ai lineamenti del viso. “E decisamente un bel sorriso” lo specchiò sulle sue labbra poi si tolse la benda. “Aiolos di Sagittarius”

“In persona” gli fece un inchino il ragazzo poi guardarono le dodici case.

“E' tardi bambini. Domani diventerete tutti saint e la cerimonia si terrà presto. Arrivarci stanchi è sconsigliabile” al solo accenno dell'evento venturo, i futuri cavalieri si strinsero l'un l'altro e volarono verso le proprie dimore, lasciando ai due più grandi il compito di aggiustare il prato provato dai loro impetuosi passi.

 

 

Ventiquattrore dopo precise, sedevano nuovamente tutti sul prato, ben più calmi rispetto al giorno precedente ma ugualmente affamati di piacere. L'idea quella volta la diede Death Mask che saltò in piedi e prese la fascia dal capo del Sagittario senza neanche la cura di chiedere il permesso.

“Rigiochiamo” ghignò “Ma con una variante” senza un'ulteriore spiegazione, bendò Aphrodite e nel contempo lo spogliò dell'armatura che gli rivestiva i fianchi, sostituendola con la propria parte. Incuriositi e attratti da quell'idea, tutti e nove si scambiarono pezzi dell'armatura, chi la spalla, chi l'elmo, Milo e Aiolia addirittura si porsero uno stivale, poi lasciarono il povero cavaliere dei Pesci a brancolare per riconoscerli. Inutile dire che, se era lo svedese la vittima accecata, il più eccitato dal gioco era il cavaliere del Cancro che si guardò bene dallo scappare quando questi si diresse verso di lui, andando a tentoni. Apprezzò fortemente le ue dita che gli carezzavano il viso e i capelli, inciampando nell'elmo di Camus che non riusciva a mascherare a dovere l'ispida consistenza dei suoi unici capelli, così il gioco finì troppo presto e Cancer si trovò a dover brancicare per cercare di riprendere lo svedese, lesto nello sfuggirgli. Quella volta nessuno dei due ragazzi più grandi stette a vederli, il loro ruolo di guide soppiantato da quello di compagni, ma solo a gioco finito se ne resero conto i nove cavalieri dello zodiaco e per la prima volta da quando si erano incontrati, ebbero paura insieme, e si strinsero.

 

Il tempo dei giochi era morto insieme al loro status di apprendisti, non appena erano diventati cavalieri a tutti gli effetti non era stato più concesso loro tale privilegio, nemmeno nei periodi sporadici di pausa che potevano strappare ai loro ruoli. Si erano susseguiti gli anni, era giunta tra loro la dea tanto aspettata, vi era stato un tradimento e per anni tutti avevano pensato alla persona sbagliata, finché non erano giunti cinque bronze saint a reclamare l'innocenza di Sagittarius e la divinità di Saori. Alcuni erano caduti sotto i loro colpi determinati ma ad annientare davvero il gruppo dello zodiaco era stata la loro ferma volontà dinnanzi al muro del Pianto, quando si erano annientati tutti e dodici insieme pur di permettere ai loro successori di passare. Non era previsto un ritorno, eppure c'era stato. Inaspettato, incontrollato ma desiderato, una mano divina li aveva tirati nuovamente in piedi dai loro sarcofagi marmorei e aveva soffiato in loro una nuova vita, restituendoli al mondo che loro avevano protetto fino alla fine.

Non era stato facile il ritorno, per nessuno. C'era stato chi aveva rincontrato un proprio caro e aveva pianto per la gioia, chi aveva rinnovato una già salda amicizia, chi aveva scoperto di amare oltre tale sentimento ma qualcuno aveva dovuto fare i conti il proprio passato e le proprie azioni, da lui stesso più volte biasimate, tanto deplorevoli da averlo spinto a rinunciare alla vita in favore dell'onestà. Se non ci fosse stata Athena nella tredicesima casa a ricordargli che era la volontà della sua dea a rivolerlo sulla terra, Saga probabilmente si sarebbe infilato la daga nuovamente nel petto pur di non dover convivere ogni giorno con la consapevolezza di aver tentato un deicidio e di aver contribuito perché il suo migliore amico e compagno fosse assassinato. La colpa che portava non era tanto differente da quella del gemello Kanon e in parte i due riuscivano a condividerne il biasimo, consolandosi con gli occhi nelle sere migliori, quelle in cui avevano abbastanza coraggio da alzare la testa da terra e fronteggiare il proprio riflesso incarnato, vedendo nei suoi occhi il riflesso dei propri peccati. Nonostante gli anni fossero lentamente strisciati anche dopo la Sacra Guerra, nonostante il Santuario fosse tornato alla bellezza di un tempo e il mondo finalmente sembrava aver ritrovato la pace, il cuore del protettore della terza casa non riusciva a convincersi di meritare tutto quello e si puniva spontaneamente con i disumani allentamenti e l'auto segregazione, convinto che così almeno un poco avrebbe dissipato il peso che sentiva sul petto. Ai suoi compagni non era sfuggito il suo comportamento e ognuno di loro in cuor suo se ne doleva perché convinto che il loro vecchio mentore e amico avesse sofferto abbastanza tormenti da riscattarsi, eppure non giungeva alle loro menti una possibile soluzione, almeno finché Aiolos non ritrovò nella nona casa la