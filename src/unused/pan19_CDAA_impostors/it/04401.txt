quella notte aveva dormito poco. Era risultato credibile, forse per la fiducia che i suoi amici avevano in lui o a causa dei traumi infantili che avrebbero reso difficile il sonno a chiunque. Non ne era certo.
Da quel giorno tentava di andare in quel cafè il più spesso possibile. A volte lo faceva senza rendersene conto. Ascoltando per caso i discorsi del posto era venuto a conoscenza degli account di Shun sui vari social network. Li aveva visitati, ma non aveva il coraggio di rimanerci per più di qualche minuto. Preferiva vederlo dal vivo, anche se le sue foto erano davvero belle. Se ne era scaricato una o due. Tentava di non guardarle spesso.
Dopo due settimane il barista aveva iniziato a notare che le sue visite erano diventate sempre più frequenti. Chiacchieravano quando il cafè non era pieno e Shun non era sommerso dalle ordinazioni. Hyoga aveva memorizzato le parti della settimana in cui era più probabile trovare Shun al banco e cercava di attenersi ai suoi turni.
Una mattina era stato sul punto di chiedergli il numero di telefono. Non per combinare qualcosa di bollente, o per averlo più a portata di mano per starci assieme in quel senso. Lo voleva per poter parlare con lui anche fuori da là dentro. Era per saperlo raggiungibile quando ne sentiva il bisogno. Emotivo.
Ma non glielo aveva chiesto, e lui stesso temeva che fosse perchè si stava già arrendendo, senza che fosse iniziato nulla. Hyoga l' autosabotatore.
Insomma, Shun gli piaceva. Dentro e fuori. Gli piaceva in un modo che faceva bene al cuore, lo sentiva a pelle, lo sentiva come qualcosa che faceva parte di lui, di cui aveva bisogno. E quando erano assieme sentiva provenire la stessa cosa da lui.
Ma aveva dei dubbi. E se Shun fosse stato così con tutti? Se fosse stato solamente molto gentile? Forse Hyoga era così a corto d'affetto da sciogliersi per il primo che lo trattava un po' meglio degli altri.
Aveva visto decine e decine di ragazze e qualche ragazzo nella sua stessa condizione. Pellegrini che arrivavano in quel posto dove i veri intenditori delle bavnde calde non mettevano piede, accomunati dalla cotta -passeggera o persistente- per il barista.
Shun li trattava tutti bene e con gentilezza. Perchè Hyoga avvertiva qualcosa di più provenire da lui quando erano assieme?
Un giorno Hyoga aveva ordinato il suo solito tè da Shun. Il cafè era affollato e non aveva avuto tempo per parlare a lungo con lui.
Hyoga se n'era andato col tè, bevendolo soprappensiero per strada, anche se non gli piaceva e non doveva berlo per forza una volta uscito. Lo aveva finito e lo stava gettando via, quando una scritta sotto al bicchiere di carta aveva catturato la sua attenzione.

Aveva aspettato la sera per scrivergli, perchè non avrebbe mai disturbato Shun nell' orario di lavoro.
'Ciao. Ho guardato per caso sotto al bicchiere. Ingegnoso.'
Qualche minuto dopo gli era arrivata una chiamata a cui aveva risposto.
Shun aveva riso argenteo quando aveva sentito la sua voce. "Finalmente te ne sei accorto!"
"Cosa vuoi dire?"
"E' da una settimana che ti scrivo il mio numero di nascosto. Non ci tenevo a farmi sentire o vedere mentre te lo davo, sai com'è."
Hyoga aveva riso di cuore. "I tuoi fan mi avrebbero ucciso."
"O santificato. Non capisco perchè così tanta gente sia ossessionata con me. Non faccio nulla al di fuori dell' ordinario."
"Secondo me sì."
"Smettila." Si sentiva il sorriso nelle sue parole.


"Ciao biondo."
Hyoga alza la testa all'improvviso, ridestato dai suoi ricordi. Un Seiya tutto allegro e pimpante si staglia davanti a lui.
"Stavo andando ad allenarmi e passando qui davanti ti ho visto. E' qui che prendi da bere per noi di solito?" nella sua voce c'è qualcosa che aggiunge la domanda implicita: 'Come mai?'
Hyoga sa che c'è un solo modo per sviare Seiya. "Seiya. Come va? Hai parlato con Saori di recente?"
Funziona. Lo sguardo di Seiya perde per un istante la sua tipica scintilla e lui fa un breve sospiro. A Hyoga non piace vederlo così ma è necessario se vuole essere lasciato in pace.
"Non penso ricambierà mai, Hyoga. Non so cosa fare."
"Ma glielo hai fatto capire."
"L' ho fatto, oh se l' ho fatto."
"A parole?"
"No, ma cosa c'entra?"
"Seiya, starà scambiando la tua devozione per diligenza. Forse ai suoi occhi sei solamente uno molto ligio al dovere."
"Tu mi stai dando consigli di cuore? E parla come mangi. O bevi. Cosa stai bevendo?"
Hyoga non può mentire. E' scritto sul suo bicchiere e anche uno come Seiya sei accorgerebbe della bugia. "Tè."
"Ma non ti faceva schifo quello che non ti fai da solo?"
"Prenditi qualcosa, ti va?" Dice Hyoga mettendo nella mano di Seiya banconote di tutti i tagli e qualche moneta, quello che aveva trovato in tasca. "Offro io."
"Hyoga, non mi servono i pezzi da cinquanta."
"Prenditeli e ordinati qualcosa." Tutto pur di levarselo di torno un istante.
Seiya obbedisce.
Quando