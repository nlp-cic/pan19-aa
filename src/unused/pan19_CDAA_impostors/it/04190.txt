la mano sulla sua, sulla sua pancia, per  racchiuderlo. Era la cosa più perfetta che gli fosse mai successa, e la sporcò.  Se ne strappò, e strapparsene lo peggiorò. Dove c’era un accordo privato, un  reciproco non detto, adesso c’era la reazione vergognosa del suo corpo,  esplicita e violenta come lui. C’era il senso di colpa, di nuovo, e faceva  schifo.   

Trovò scuse per giorni,  dopo quella volta. Fingeva di non cogliere i segnali, di voler dormire solo che  suvvia, abbiamo un’età, non siamo grandi per le ninna nanne? Fingeva e suo  fratello lo capì. Sulla soglia, una sera, lo scrutò da sotto quelle ciglia  incantatrici e disse a voce bassa: “Nii-san, credi che non lo senta anch’io?”  Si toccò la pancia. “È come una percussione qui.”  

 


9. Smetti di  tremare e di agitarti e di affannarti e di imprecare e ritrova il tuo centro, che  sono io.

  



È ciò che hanno  descritto, anche di più; una scavatura verticale dentro il cuore delle cose,  lontana da tutto, meno che dal mare. L’acqua ha modellato intorno a sé nei  secoli l’abbraccio della roccia, e di smeraldo come lei, altrettanto limpido  nell’incresparsi, Shun avanza con la bocca aperta, raccoglie il biancore della  luna insieme alla vegetazione, che si arrampica sulle pareti. Occhi che si  spogliano della corolla malinconica che normalmente li incornicia e finalmente  si rivelano nel loro unico, purissimo bagliore. Occhi che hanno suscitato in  Ikki una devozione che nemmeno Athena stessa è mai riuscita ad eguagliare.  Occhi che hanno visto in lui ciò che doveva diventare, che l’hanno guidato e  hanno compiuto il suo destino. Occhi di un ragazzo di quindici anni che tocca  una stalagmite, incuriosito, poi si gira, guarda lui, e sorride.
“È incredibile.”
“Lo so”.
Shun appoggia la guancia  alla pietra.
“Nii-san,” comincia,  “quando mi hai detto che non puoi rinunciare alla rabbia, non intendevi forse  al dolore?”
Lui non risponde.
“Ti sei così abituato al  dolore che non sai come vivresti in sua assenza?”
“Forse” ammette. “Temo di  trovarmi senza niente che mi sia altrettanto famigliare.”
“Neanche me?”
“Tu a volte mi confondi.”
“In che senso?”
“Mi disarmi. Un attimo mi  sembra di capire cosa pensi, quello dopo non ne ho idea.”
“Allora chiedi.”
Lui sorride. Shun gonfia  le guance e abbraccia mogio la stalagmite.
“Sei tu che mi confondi”  mormora.
A cosa stai pensando? Cosa provi veramente? 
“Nii-san, non voglio  legarti. Né cambiarti, né spaventarti.”
“Non sono spaventato.”
“Io invece sì, perché  temo di perderti.”
Lo temo anch’io, e non ci sono sentimenti o desideri che  giustifichino questo rischio. Tutto è volatile, però tu, solo tu, non sei  negoziabile.  
“Non mi perderai, è  impossibile.”
“Grazie. Ma vedi, io sono  felice. Anche quando mi viene da piangere, o mi fai arrabbiare perché non  parli…quando siamo insieme, Nii-san, io sono sempre felice.” Non lo sembra,  adesso. Sorride, ma è un sorriso triste. “Ho accettato che è strano, e che non  dovrei sentirmi così, ma se questo è il prezzo per averti in questa vita, mi va  bene. So riconoscere il male, l’ho avuto dentro, e so benissimo che non c’è  l’ombra del male, in quello che provo. Per questo ho deciso di accettarlo senza  tormentarmi, e di lasciarmi essere felice.”
Ikki non sa se lui lo  stia guardando. Stringe i denti, non può muovere nemmeno un muscolo, perché se  lo facesse griderebbe: non c’è male, ma non c’è nemmeno solo bene,  perché io non sono come te; io voglio invaderti come ti ha invaso il male,  vomitarti la mia rabbia, la mia angoscia e la mia fame dentro al cuore,  riempirti fino all’orlo dei miei demoni e usarti per purificarmi in te. Siamo  così fittamente intrecciati, noi due, non riusciamo neanche più a distinguere  cosa vogliamo uno dall’altro? L’ancestrale groviglio delle nostre radici sarà pure  sacro, ma ha fatto un casino. 
Lui si arrende al suo  silenzio. “Comunque non ti sto chiedendo niente, solo che anche tu capisca che  puoi essere felice.” Una crepa, nella voce. Dura un attimo. “E se non ci  riuscissi tu da solo, allora spero che qualcuno compirà questo miracolo per te.  Anche se quel qualcuno non dovessi essere io.”
“Certo che saresti tu.”
Shun lo sta guardando. Ha  gli occhi lucidi, le guance imporporate. Ikki lo sa perché anche lui lo sta  guardando, adesso, e non gli può mentire. Shun sorride. Si morde l’angolo del  labbro, come a trattenersi, a non sorridere di più o a non piangere, ma non ci  riesce. Scivola dietro la stalagmite, per non farglielo vedere, lo sente tirare  su col naso. Dopo un po’ si sporge, poi con gli occhi liquidi fa quella cosa di  guardarlo fisso, cioè ammaliarlo,