. Inevitabilmente la associò alla principessa Fiona.



Illogico e stupido. Lei non era una principessa e non era una mezza orchessa.



Dopo aver terminato di mangiare, aiutò Molly a caricare la lavastoviglie e poi, come promesso, improvvisò un concerto per loro. Sia Molly che Amy ne furono entusiaste. E poi, tutti e tre presero posto sul divano per guardare il secondo film di Shrek.



Quando, all’inizio del film, comparve il Principe Azzurro, ne fu un po’ deluso. Il primo film parlava di personaggi “diversi” e un banale Principe che si vantava delle sue imprese era tutt’altro che interessante.



La storia proseguiva con Shrek e Fiona in viaggio di nozze impegnati in romantiche attività con esiti alquanto discutibili.



Molly guardava lo schermo divertita e anche Amy sembrava felice di rivedere il suo amato orco. Nell’osservarle non riuscì a trattenere un sorriso.



Il film proseguiva con i neo sposi invitati a raggiungere i genitori di Fiona, il Re e la Regina di Far Far Away nel loro castello. Mentre l’orco era inizialmente contrario, sua moglie non desiderava altro che riunire la famiglia e alla fine ottenne la meglio nella discussione. Quindi Shrek, Fiona e il loro amico Ciuchino raggiunsero una città all’insegna dell’apparenza, molto simile alla moderna Hollywood.



Come l’orco aveva previsto, il Re non lo accettava come genero e lo incolpava del fatto che sua figlia fosse ancora un’orchessa e quindi, all’oscuro di tutti, cerca di farlo uccidere.



Quando i due sposini ebbero una furiosa litigata, l’orco prese la decisione di sacrificare tutto ciò che era, cioè un orco, per amore di sua moglie, prendendo una pozione magica per rendere entrambi umani. Purtroppo, però, non aveva previsto le macchinazioni del Principe Azzurro che sperava ancora di diventare Re sposando Fiona…



L’intrigo era fin troppo semplice per Sherlock, ma non poteva stupirsi dato che si trattava di un cartone animato. D’altra parte, nei momenti più noiosi, poteva dedicarsi a osservare Molly e la piccola Amanda ridere per le scene comiche del film. Non aveva mai avuto l’occasione di vedere la patologa così rilassata e sorridente. O, almeno, non in sua compagnia. Si era creata un’atmosfera familiare tra loro, e doveva ammettere che gli piaceva. Si sentiva come a casa. Nessuno lo giudicava o si aspettava qualcosa da lui. Erano semplicemente lì a godersi un momento di relax.



Durante la scena in cui Shrek-umano correva a cavallo di Ciuchino-destriero verso il castello per salvare Fiona dal Principe, Molly gli passò la bambina per andare in bagno.



Sherlock strinse a sé la bambina che guardava lo schermo con un sorriso estasiato. Era chiaramente stanca ed era un miracolo che fosse ancora sveglia. La cullò leggermente mentre posava le labbra sulla sua testolina e cominciava a canticchiare fra le labbra. Amy sembrò reagire immediatamente a quella vibrazione iniziando a sbadigliare. Quando, qualche minuto dopo, Molly rientrò nella stanza, la piccola dormiva serenamente fra le braccia del suo padrino.



“Sei davvero un bravo baby-sitter… Saresti un padre perfetto.” Commentò lei con voce bassa mentre andava in cucina a versarsi dell’acqua.



Sherlock voltò il capo, osservandola. Sembrava essere turbata, poteva vedere chiaramente la sua mano tremare. Si accigliò ripensando alla sua frase e allo sguardo che aveva quando lo aveva detto. I suoi occhi sembravano essersi illuminati ed era arrossita. A quanto pareva il fatto che lui fosse capace di badare a una bambina era, dal punto di vista di Molly, molto attraente. Quella consapevolezza lo turbò più di quanto avrebbe immaginato. Strinse le labbra nervosamente, domandandosi se avesse dovuto replicare o se fosse meglio lasciar cadere la cosa. Molly, una volta ricomposta, ritornò a sedersi accanto a lui, ma non lo guardò, ostinatamente concentrata sul video. Sherlock, d’altra parte, rimase immobile in attesa di trovare qualcosa di adatto per rompere il ghiaccio, invano.



Nel frattempo, il film giungeva al termine. Shrek salvava Fiona e si offriva di rinunciare per sempre alla sua vita da orco, per il bene della donna che amava. Lei, però, non era d’accordo.


 


“Voglio quello che vuole ogni Principessa. Vivere felice e contenta… con l’orco che ho sposato.”


 


Se nel primo film i due si erano amati nonostante i loro difetti, nel secondo dimostravano di amarsi soprattutto per quelli, perché altrimenti non sarebbero stati le stesse persone.



Sherlock deglutì nervosamente. Non poté fare a meno di domandarsi se la donna che gli era seduta accanto provasse qualcosa di simile nei suoi confronti. Solo il fatto di formulare quella domanda lo rese consapevole di quanto lo desiderasse. Il bisogno di essere amato in un modo così totale gli causò una dolorosa fitta allo stomaco. Si chiese se potesse accettare quel tipo di amore incondizionato da chiunque e la risposta giunse immediata e potente nel suo Mind Palace. No, non chiunque.



Mentre iniziavano i titoli di coda, si voltò a guardare Molly, scoprendo che si era addormentata. Rimase a osservarla per dei lunghi minuti, contando i suoi respiri, e presto cominciò a sentire le mani prudergli per il bisogno di toccarla.



Si alzò dal divano e posò delicatamente la bambina nella sua culla, assicurandosi che il