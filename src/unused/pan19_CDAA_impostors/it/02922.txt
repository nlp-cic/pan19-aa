Balthazar?»

«Solo un paio d'ore. Ha un aereo da prendere questo pomeriggio.» rispose Castiel al suo posto, e Balth annuì.

«Sì, mi fermo solo un paio d'ore per... per...»

Castiel sorrise. «Per scoparmi. Sì.» concluse, mentre Balth si strozzava con l'aria e gli stritolava la mano in una morsa d'acciaio.

«Qualche ora ci vuole.» commentò, schiarendosi la voce.

Dean annuì, poco convinto, e indicò l'uscita. «Io devo fare un salto in chiesa, venite con me? Vi aspetto in macchina.» si scusò per poi allontanarsi, e Castiel non poteva sbagliarsi, aveva visto un'ombra nell'espressione dell'altro, qualcosa che non riuscì da subito a classificare.

Non riuscì a rimuginarci troppo su perché, non appena Dean sparì oltre l'uscita, Balth lo colpì in testa. «Ma dico ti sei fottuto il cervello?» sbottò.

«Scusami Balth, mi è... scappato.»

«Scappato? Come può esserti scappato? Insomma, eri lì per dirgli che lo ami non per rivelargli che io e te convoliamo a nozze!»

Castiel annuì e gli prese la mano. «Ti prego, amico, fallo per me. Fingi di trovarmi irresistibile e di essere sobriamente gay.» lo pregò, trascinandolo fuori. «E adesso dammi una di quelle patacche di anelli che hai.»

«Cosa? No! Perché dovrei...»

«Maledizione Balth! Mi hai chiesto di sposarti e ho detto di sì. Dammi quell'anello!» ordinò, ma non aspettò una reazione e se lo prese con la forza, infilandoselo prima di salire in auto.

Dean li stava aspettando e Castiel fece di tutto per impedire a Balth di salire in macchina per primo e stargli accanto, ma l'altro fu più svelto e si accomodò proprio in mezzo, facendo da divario umano tra lui e Dean.

Seguirono minuti di religioso silenzio in cui Castiel avvertì l'impulso di aprire la portiera e gettarsi nella strada mentre l'auto era ancora in corsa: Balth gli prendeva la mano, gli accarezzava il viso, gli odorava i capelli e non faceva che mormorare frasi indecenti ad un volume decisamente troppo alto.

«Allora... vi sposate.» osservò Dean all'improvviso. «Sai Balthazar avevo sentito parlare di te, da Cas ovviamente, e ho sempre avuto l'impressione che tu... beʼ che fossi...»

«Etero?» domandò l'uomo, ammiccando.

«Ecco, sì. Non fraintendermi, non c'è nulla di male, è solo che le tue esperienze con quel soprano mi avevano trasmesso una certa idea di te.» puntualizzò.

Balth esitò per pochi istanti, circondando le spalle di Castiel e tirandoselo contro il petto - era così forte e impostato che il ragazzo non sarebbe riuscito a divincolarsi neanche provandoci!- mentre sorrideva affabile. «Oh, Dean Dean Dean. Quella storia mi serviva per stimolare Castiel, per attirare la sua attenzione. Sembra che questo bel ragazzo abbia un debole per le cose, nel nostro caso persone, che non può avere.»

Castiel tossì, pizzicandolo su un fianco per liberarsi. «E invece eccomi qua, guardami Dean, sono fregato.» si inserì, ridendo. «Smettila.» sussurrò all'orecchio di Balth, sperando che l'amico non dicesse qualcosa che poi non sarebbe riuscito a spiegare.

La chiesa era gremita, quasi come se le nozze dovessero svolgersi in quell'istante. Castiel non capiva il motivo delle prove: quanto poteva essere difficile sposarsi? Lo vuoi o non lo vuoi, fine della storia.

«Balth ti prego, comportati bene.» lo pregò sottovoce.

«Non posso prometterlo.»

«Vuoi distruggermi, non è così?» domandò, terrorizzato.

«Non ne hai la minima idea.» replicò, afferrando uno degli invitati e dandogli una pacca sulla spalla platealmente. «Ehi, sono Balthazar, il fidanzato di Cas. Non possiamo avere figli, ma ci piace provarci, non so se hai capito.» si presentò, per poi allontanarsi con Castiel sotto braccio.

Poteva andare peggio di così?

Una Jo urlante e festosa corse loro incontro e per Castiel fu il corrispettivo di una mazzata in piena fronte.

Sì, poteva andare decisamente peggio e non avrebbe smesso finché Balth non se ne fosse andato.

«Non ci credo, Cas. Ti sposi anche tu? Perché non ce l'hai detto?» domandò la ragazza, sull'orlo dell'euforia. «Mamma vieni qui, Castiel si sposa!»

Una donna affiancò quasi immediatamente Jo e Castiel non colse una grande somiglianza: Jo era decisamente più simile a suo padre nei lineamenti, ma gli occhi... gli occhi erano così simili, con la stessa luce e la stessa determinazione.

«E questa qui deve essere la sorella minore della sposa» commentò Balth, nel tentativo di adularla, ma la madre di Jo restò impassibile.

«Spero che non ti abbia conquistato con questo genere di stronzate, Castiel. Jo mi ha detto che sei una persona intelligente.» commentò. «Sono Ellen.»

«Trovo meraviglioso il fatto che vi sposiate. Dico davvero. Sul serio Cas, abbiamo passato tanto tempo insieme, potevi accennarmi qualcosa!» si lamentò Jo.

«Io volevo dirlo» si intromise Balthazar. «Ma Cas ha