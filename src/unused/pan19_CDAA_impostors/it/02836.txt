dovuto chiederglielo. Stava per aprire bocca quando l’altro gli si avvicinò per prendere il cavatappi dal cassetto del tavolo.“Faccio io” disse Peter prendendoglielo dalle mani, giusto per concentrarsi su qualcosa che non fosse l’imbarazzo che provava. Cominciò ad armeggiare con la bottiglia con scarsi risultati e sentì gli occhi di Neal addosso, oltre che una risatina sommessa. Poteva immaginarlo appoggiato al bancone alle sue spalle, intento a godersi il suo misero fallimento.Il poliziotto si girò di scatto.“Avanti! Fallo tu! Certamente sei più bravo di me! Vero?!”Fu solo un istante ma i loro occhi si incontrarono e restarono incatenati. Peter allungò la mano e gli picchiò il cavatappi sul petto nudo, cercando di ignorare il fatto che il suo cervello avesse registrato quanto calda fosse la sua pelle.“No” rispose semplicemente Neal, alzando una mano per prendere il cavatappi e prendendogli così la sua.“Girati, ti aiuto.”L’agente pensò che fosse impazzito, che avrebbe dovuto ridergli in faccia e scostarsi, ma il suo corpo reagì senza pensarci e voltò così le spalle a Neal. Lo sentì avvicinarsi fino a quando il calore del suo petto si irradiò attraverso la stoffa della camicia. Vide le sue braccia passargli ai lati e posizionare il cavatappi sulla bottiglia.Il viso del truffatore era vicino al suo, poco sopra la sua spalla.“Ecco…” mormorò prendendo le mani del poliziotto e guidandole sulla cima della bottiglia. Le coprì con le proprie e le guidò fino a quando il cavatappi non fu completamente inserito.“O-ok. Grazie. Faccio da solo ora” disse Peter, sentendo le parole uscirgli a malapena.“Ok” gli soffiò vicino al viso l’altro, staccando le mani e spostandosi di nuovo verso il bancone della cucina.Peter sentì un’ondata di gelo sulla schiena. Neal scottava, davvero, o forse era lui che era troppo ricettivo.Stappò con forza la bottiglia e riempì due bicchieri. Chiuse gli occhi ed inspirò a fondo, prima di girarsi ed offrirne uno al padrone di casa.“A cosa brindiamo?” chiese quest’ultimo con gli occhi sfavillanti.“Uhm…”“Ok, non importa, beviamo” concluse Neal sorridendo e fece tintinnare i bicchieri. Mosse il calice e ne inspirò l’aroma prima di sorseggiarne un goccio, sotto lo sguardo fisso di Peter che lo stava guardando con la bocca semiaperta. Non capiva cosa gli stesse succedendo ma era qualcosa che non andava per niente bene.Al contrario di Neal, Peter prese il bicchiere e ingurgitò tutto il contenuto in un un’unica sorsata, forse sperando di annegare le strane sensazioni che provava. Non appena lo ebbe svuotato, lo riempì nuovamente e ancora una volta lo tracannò tutto.Il ragazzo alzò le sopracciglia e rise di gusto, avvicinandosi al tavolo per appoggiare il proprio calice, sfiorando di nuovo il poliziotto.“Ok, ora basta” sbottò quest’ultimo scostandosi di scatto.Neal lo guardò incuriosito senza parlare ma la sua espressione era chiaramente interrogativa.“C’è qualche problema?” chiese poi.“Certo che c’è!” rispose l’altro e il ragazzo alzò i palmi in segno di resa.“Peter, sei strano. Lo sai, vero?”“Io non sono strano! Sei tu… sei tu che sei… lasciamo perdere.”“No, no. Spiegami. Sono curioso…”Gli occhi di Neal erano così chiari e limpidi che Peter dovette distogliere lo sguardo con una smorfia.“Lo sai che ti si arricciano le labbra?” continuò il padrone di casa fissandogli la bocca.“Co-come?”Peter era sempre più spiazzato. Neal gli si avvicinò e chinò la testa a guardargli la bocca, indicandola con l’indice.“Sì, quando sorridi o fai le smorfie… ti si arriccia. Non si piega… si arriccia”ripetè a bassa voce.L’agente restò immobile, solo il pomo d’Adamo si alzò e abbassò mentre deglutiva.Con sommo orrore si rese conto di aver sporto la lingua ed essersi leccato le labbra. Un gesto istintivo, certo, ma totalmente fuori luogo in quel momento.Neal sorrise brevemente e poi si allungò a prendere di nuovo il bicchiere, offrendo a Peter la visione del suo collo e della sua clavicola molto da vicino, troppo da vicino.La mano del poliziotto si chiuse sulla sua spalla nuda e il ragazzo si voltò verso di lui, inondandogli le narici con il suo profumo.“Che c’è, Peter?” gli mormorò, passandosi anche lui la lingua tra le labbra.L’uomo lo guardò e abbassò lo sguardo sulla sua bocca.“Non posso” sussurrò con voce strozzata, non accennando a lasciarlo andare.“Cosa non puoi?” insistette Neal, spostandosi davanti a lui, leggermente chino, con le mani appoggiate al tavolo, ai lati del corpo di Peter, il viso a pochi di centimetri di distanza.“T-tu… hai drogato il vino… dì la verità…” balbettò l’altro per prendere tempo.“Il vino lo hai portato tu, l’hai aperto tu, l’hai versato tu… come avrei potuto?”Era una sua impressione o Neal si avvicinava impercettibilmente ad ogni parola?“Cosa… fai?” chiese per sicurezza il poliziotto, provocando un’altra alzata di sopracciglia e un mezzo sogghigno nell’altro.“Io niente, tu