alzò a sua volta e si sporse solo per vedere che Eren era scomparso.

-Annie è morta-

Disse una voce rabbiosa alle sue spalle. Levi si voltò appena in tempo per bloccare un fendente di Eren. Saltò all'indietro e si ancorò ad un grosso tronco sfruttando il gear. Eren calò su di lui usando il propulsore, e Levi spinse con i piedi sul tronco e si lasciò cadere. Il ragazzo toccò terra poco dopo di lui.

-Bertholdt e Reiner sono morti- continuò.

L'ex caporale estrasse le spade ma si limitò solo a parare i colpi.

-Ymir è morta-

Il ragazzo scattò in avanti, pronto ad affondare, e Levi bloccò la sua carica incrociando le lame. Ci fu un momento di stallo: Eren opponeva una forte resistenza contro le lame del suo avversario, ma non poteva niente contro il più forte dell'umanità.

-Adesso calmati- ringhiò Levi, ed Eren indietreggiò e si fermò per un attimo. -Sono calmo- rispose con aria confusa -Avevi detto che mi avresti sfidato, no?-

La grafia tremolante della lettera tornò alla mente di Levi

 

“da piccolo c'era una persona che volevo assolutamente sfidare.”

 

Avrebbe preferito lasciare la domanda senza risposta: una fastidiosa sensazione gli annodava lo stomaco, la certezza che il minimo errore avrebbe potuto degenerare in una catastrofe; una sensazione che pensava di essersi lasciato alle spalle con la fine della guerra. Tuttavia Eren non accennava a muoversi, così si limitò ad annuire leggermente. A quel segno il ragazzo si mosse verso di lui, ma Levi fu più veloce: spiccò un salto e si fece trascinare dal gear fino ad arrivare alle sue spalle.

-E allora silenzio e combatti- Eren scartò di lato e girò su se stesso per attaccare, ma Levi aveva più esperienza: prevedendo la sua mossa si abbassò e descrisse un semicerchio con la gamba. Quando il suo piede colpì dietro le ginocchia di Eren, il ragazzo perse l'equilibrio, ma sfruttò la caduta poggiando una mano a terra e facendo leva per sferrare un calcio più alto. Il suo piede sfiorò la testa di Levi, ma l'uomo riuscì a piegarsi all'indietro in tempo per vedere, molto da vicino, la suola dello stivale di Eren. I ritmi serrati del combattimento erano estenuanti, nessuno dei due concedeva una tregua, entrambi davano il proprio meglio. Levi era forte e veloce, ma Eren era migliorato tantissimo in quegli anni, e aveva dalla sua una furia animale che quando era tenuta sotto controllo era pura distruzione. Levi parò un affondo, ma un fendente dal basso preso con poca mira gli tagliò un ciuffo di capelli. Eren aveva schivato un calcio diretto allo stomaco, e per questo motivo sbagliò direzione e non riuscì a colpire Levi. Entrambi avevano il fiatone, ma nessuno dei due si azzardava a rallentare. L'eleganza e la compostezza del combattimento era ormai andata persa da tempo: mentre cadeva all'indietro, Eren afferrò la camicia di Levi, e l'uomo si squilibrò all'indietro per non venire trascinato; Eren sfruttò lo slancio per spingere il suo avversario, ma questi semplicemente si spostò di lato facendo finire il ragazzo contro un tronco, e ruotò su se stesso per bloccarlo in quella posizione. I due si guardarono negli occhi, ansimanti, la differenza di altezza tra l'ex caporale ed il ragazzo sarebbe stata ridicola, se gli occhi dell'uomo non fossero stati tanto orgogliosi e appesantiti da troppe emozioni. I due rimasero un momento fermi, respirando affannosamente dopo la lunga lotta, indecisi se fossero giunti ad una fine o meno. Eren con le braccia lungo i fianchi, una spada per mano, aveva il taglio di una delle lame di Levi a pochi centimetri dalla gola. Deglutì, era in scacco, aveva poche mosse a disposizione e doveva giocarle bene. Ma la festa dei cancelli in effetti... Ogni momento che passava, man mano che riprendeva il respiro, man mano che riprendeva a pensare, l'acciaio della spada era sempre più attraente. Mosse la testa leggermente in avanti e il metallo freddo venne a contatto con la pelle fine e accaldata del suo collo. Un'improvvisa scarica di quel minimo di adrenalina che era rimasto lo fece reagire d'impulso: piazzò una ginocchiata tra le costole di Levi, e questa volta fu l'uomo ad aggrapparsi a lui; ma Eren non si oppose. Si lasciò trascinare e, quando la schiena di Levi atterrò sul terreno umido con un tonfo, il ragazzo gli fu sopra a cavalcioni. Eren si affrettò a puntare una delle spade al petto di Levi, ma questi aveva già intrappolato il suo collo tra le proprie lame: una alla gola, una alla nuca. Levi ansimante provò a sfilarsi da sotto il corpo del ragazzo, ma Eren strinse le gambe nervosamente e spinse la punta della sua spada contro il suo sterno in avvertimento.

-Possiamo considerarla una parità?- chiese Levi stanco.

Eren era sfinito almeno quanto Levi, se non di più, perciò Levi gli diede il tempo di riprendere fiato. Ma il ragazzo non si mosse nemmeno quando riuscì a respirare di nuovo solo col naso, e non dava alcun segno di averlo sentito.

-Eren?- chiamò Levi mentre faceva per allontanare cautamente le spade dalla testa del ragazzo, ma la