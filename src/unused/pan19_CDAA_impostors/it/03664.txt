l’impossibile, ti preme contro di sé come se pure lui avesse bisogno di stamparsi addosso la tua forma fino all’ultimo spigolo.

Schiude le labbra e quando la sua lingua trova la tua, quel poco d’ossigeno che ti rimaneva brucia via in un lampo; ti gira la testa, e allora lasci andare il suo viso e gli butti le braccia intorno al collo, sperando che Davide sia forte abbastanza da reggervi entrambi.

Davide ti tiene. Piega la testa all’indietro, interrompendo il bacio per guardarti un istante e ti senti arrossire immediatamente.

“Ciao,” mugugni, e il modo in cui ti sei buttato addosso a lui sarebbe imbarazzante, addirittura umiliante, se non ci fossero le mani di Davide, grandissime, sulla tua schiena, a tenerti fermo, a impedirti di muoverti, a farti sentire al tuo posto.

“Ciao,” replica lui, e con la lingua risale la conchiglia del tuo orecchio, arrivando fino in cima, dove ti lascia un morso velocissimo che ti riaccende in un brivido insoddisfatto.

“Non lo sai quanto mancavi,” dici, nascondendo la faccia contro il suo collo, coi suoi riccioli morbidi a solleticarti il naso. “Quanto mi mancavi, a me, Da’, non puoi capire.”

“Fidati che lo so.”

Davide si sposta, due passi a sinistra e uno in avanti, e il bordo del materasso pigia contro i tuoi polpacci in un invito chiarissimo. Cadi all’indietro, di schiena sul letto, e dopo un attimo Davide ti raggiunge, torna a riempire tutto lo spazio davanti ai tuoi occhi. Ti rilassi immediatamente, è il riflesso pavloviano più idiota di sempre.

Immergi le mani tra i suoi capelli, trovi la nuca e da lì risali massaggiando piano. Davide chiude gli occhi, mugugna contento e inarca il collo per spingersi contro le tue dita. Ma siccome è un bastardo, al tempo stesso affonda i fianchi in giù, strofinandotisi addosso, togliendoti il fiato, e capisci esattamente quanto gli sei mancato, e perché, e dove.

Hai già tra le mani il bottone dei suoi jeans, la cerniera, l’orlo dei boxer. Davide ride, ha la bocca sul tuo collo e lo punteggia di baci, la barba ispida che ti solletica la pelle. Risale finché non può sfiorarti il naso col suo, e finché continuerà a guardarti con questa specie di gioia adorante negli occhi scuri tu sarai miseramente fottuto.

È tutta la vita che ti conosci, e sai che il genere di musica che va in televisione non è quella che ti canta dentro, non è quella che vuoi fare; per cui hai sempre dato per scontato che non saresti mai finito in un talent, né tantomeno che poi l’avresti pure vinto. Ed è tutta la vita che ti conosci, e lo sai che ti piacciono le bionde, che ti piacciono gli occhi chiari e che, comunque, almeno una terza di reggiseno è abbastanza necessaria per risvegliare il tuo interesse; per cui è sempre stato ovvio pensare che non ti saresti mai fermato a guardare un uomo, figurarsi a desiderarlo e volerlo e sognarlo e, follia delle follie, averlo.

Davide ti tira giù i pantaloni della tuta in cui hai dormito e dopo X Factor ti sono rimaste solo due certezze, le classiche: la morte e le tasse, e ormai sei pronto a mettere in discussione pure quelle.

Hai già il fiato corto, sticazzi dei polmoni da cantante, Davide ti riduce a un mucchietto incoerente di ossa capelli braccia magre e voglia, soprattuto quella, più di tutto voglia, talmente tanto che non ti interessa di togliergli il maglione, non ti interessa di toglierti la felpa. Una volta che i suoi jeans e il tuo pigiama e i boxer di entrambi sono fuori dalle palle, non aspetti neanche un secondo ad inarcare i fianchi e sbattere contro di lui, cercando la frizione deliziosa delle sue cosce, del peso duro del suo sesso.

“Oddio, Giò—” brontola Davide, e ti morde le labbra, Diograzieancoraperfavore, e tu ti aggrappi alla testiera del letto e punti i piedi sul materasso per muoverti meglio, di più, più forte. “Ti prego, ti prego, piano—”

“Tu mi devi spiegare—uhm—mi devi spiegare come ti è venuto in mente,” riesci a dire, in modo quasi comprensibile tra un singhiozzo di piacere e l’altro, e Davide ha cominciato a rispondere ai tuoi movimenti con delle spinte aritmiche e lentissime delle sue, e si è appoggiato anche lui alla testiera, con una mano che casualmente stringe più le tue dita che il legno.

“È che sono un genio,” dice, e ha la faccia tosta di sorriderti. Dio santo. Ha le guance arrossate, il fiato corto, gli occhi semichiusi e non ce la fa a fare un respiro intero, ma comunque ti sorride in quel modo idiotastupidoadorabilemeraviglioso. “No?”

“A—assolutamente.”

Stai impazzendo. Ogni millimetro della tua pelle a contatto con la pelle di Davide è meravigliosamente bollente e ipersensibile, ma è troppo poco, non ti basta più, vuoi quella sensazione su tutto il corpo, cazzo, come hai potuto pensare che potesse bastarti?

Ci metti un attimo a orchestrare la manovra, ma quando ti ritrovi a cavalcioni dei fianchi di Davide, il suo sesso incastrato nettamente