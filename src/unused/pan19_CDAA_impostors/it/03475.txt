erba sintetica. Certo, inevitabile era che fosse più verde, ma era un verde privo di vita, privo di fascino, di freschezza e… magia. Il prato dove in quel mentre stava camminando... quello era verde, ma il verde vero. Si tolse addirittura le scarpe per sentire il solletico provocatogli dagli steli. Voleva fotografare dentro di sé il ricordo di quella sera, così da ricordarsi quel momento, il momento in cui la sua vita aveva appena iniziato a cambiare per sempre. Sentiva che era importante.

Aveva fatto appena pochi metri quando udì il suo nome, urlatogli alle spalle. Era veramente una barzelletta che proprio quel giorno si stavano accorgendo della sua assenza, giacché ai loro occhi era perlopiù invisibile all’interno della recinzione (come il resto dei bambini, chi più chi meno). Doveva essere per cose del genere che si diceva “ironia della sorte”. Più che della sorte, era una bella ironia del cazzo, secondo Kyran. Tuttavia, aveva avuto il coraggio di arrivare fin lì e non si sarebbe certo tirato indietro al primo ostacolo.

Cominciò a correre, facendo piccole smorfie quando i suoi piedi atterravano sui sassolini, intento e spingersi il più lontano che gli fosse riuscito. Chiunque l’avesse chiamato pareva non averlo visto. Per il momento, almeno. Probabilmente avevano deciso di fare l’appello serale, giusto per essere sicuri di non aver perso nessun bambino (cosa che era capitata e più di una volta), ed erano usciti in cortile a cercarlo. Di lì a poco si sarebbe ritrovato a scappare dai mech, quegli stupidi robot che l'istituto aveva pagato a fior di crediti per riacciuffare i fuggiaschi – soldi che avrebbero potuto impiegare per mettere l’aria condizionata nell’edificio, sistemare i bagni, offrire qualcosa di solido come pasto, al posto di quelle brodaglie per vecchietti tutti gengive, sistemare i letti, dar loro dei vestiti meno malandati e delle taglie giuste –, e che stavano generalmente a pigliar polvere nel ripostiglio delle scope.

Quando ebbe superato la collinetta che isolava – e parzialmente nascondeva – dagli altri edifici della città, si ritrovò a contemplare tutto quello che gli era sempre stato negato di vedere: i ragazzi in bicicletta, gli edifici moderni e quelli antiquati messi in giro un po’ alla rinfusa, i vari negozi con il loro viavai di clienti, le strade, le persone. Era uno spettacolo affascinante. Be', forse non per chiunque, ma per lui tantissimo. Chissà come faceva la gente ad abituarsi ad una vista del genere.

Ad un tratto, sentì il suono di una chitarra elettrica proveniente dal balcone di un condominio. La impugnava un uomo grassoccio con indosso una canottiera grigia che gli arrivava sopra l’ombelico, gli occhiali da sole, i pantaloncini mimetici, delle infradito, un berretto vecchio – riportante il logo di una qualche squadra di baseball – e un sigaro stretto fra i denti. Suonava un pezzo blues registrato nel 1936: Rambling On My Mind di Robert Johnson. Era relativamente comune sulla Terra ascoltare vecchie canzoni dei grandi del passato. Sebbene gli Umani anelassero a un seggio nel Consiglio, rimanevano dei nostalgici.

Kyran aveva sentito la versione di Eric Clapton di quello stesso pezzo da un vecchio lettore CD che Wyden teneva chiuso nella scrivania del suo studio, una volta in cui l’uomo l’aveva fatto partire a tutto volume. “Che cos’è?”, aveva domandato, e quello scorbutico di Wyden gli aveva risposto: “Rambling On My Mind, suonato dal grande Clapton, ovviamente!”. A quel punto Kyran aveva detto: “Era un bravo compositore”. Wyden gli aveva impietosamente riso in faccia a quel commento: era proprio un bastardo. “Ignorante che non sei altro”, aveva detto. “Questo pezzo è stato scritto da Robert Johnson, non da Eric Clapton”. Lo disse con arroganza e sprezzo. Specialmente sprezzo. Manco se gli avesse pisciato nel bicchiere.

Bypassando sulla totale assenza di tolleranza da parte di quell'infame di Wyden, quel giorno aveva segnato l'inizio di una lunghissima serie di “sgattaiolamenti” da parte di Kyran all’interno dello studio dell'uomo – mentre questi era occupato fuori o in cortile – per ascoltare tutti i pezzi della sua vasta collezione. C’erano CD degli Eagles, dei Cream, dei Boston, dei Depeche Mode, dei Queen, dei Jethro Tull, dei King Crimson, Michael Jackson, Michael Bolton, dei Santana, dei Sigur Ròs, dei Simon & Garfunkel, dei Simply Red, Stevie Wonder... Ancora altri con Tracy Chapman, i Police, The Cranberries, Nina Simone, Édith Piaf, cantanti e gruppi addirittura antecedenti a questi, molti di quelli un po' più moderni. Veramente di tutto e di più, era proprio notevole. Talmente notevole che per Kyran il pensiero che fosse stato Wyden a coltivare un gusto così ricco e squisito per la musica non era improbabile. Era impossibile. Poco ci pioveva che era incappato in quella collezione per puro caso. Poi doveva aver cercato di rivenderla, con scarsi risultati, e solo alla fine si era rassegnato a tenersela, scoprendo solo successivamente che saperne in fatto di musica ti può dare “un certo non so che”. Davvero, non era affatto un intellettuale od un uomo poetico, e non era minimamente in grado di partorire un’inclinazione simile