, invece di crescerlo come figlio.

«E tuo fratello è stato uno stupido a mollarti, anche se avevate litigato.» lo aveva mormorato tra i  capelli di Sam, inspirandone il profumo insieme ad un vago odore di terra e polvere a cui non diede alcuna importanza «Scommetto che è ancora vivo, da qualche parte, e non passa giorno che non si penta di averti lasciato e che non pensi a te.»



C'era un suono amaro nella sua voce, Sam la sentì rotta come il respiro che gli soffiava contro la fronte, mentre le sue labbra si posavano sulla pelle, baciando ogni centimetro del suo volto, con la devozione di un fedele, scivolando sugli zigomi, sulle guance, sul naso e sul mento, percorrendo la mascella e tornando alle labbra che vezzeggiò con la lingua, prima di posarvi le proprie.

Ebbe un brivido, si sentì sopraffatto dalla dolcezza di quello sconosciuto, dall'affetto che traboccava dalla sua voce e dalle sue braccia che lo stringevano forti e sicure, pronte a sostenerlo nonostante fino a pochi minuti prima non conoscesse neppure il suo nome.

«Se...  se è vivo ed è pentito, perché non è mai tornato da me?» glielo aveva ringhiato addosso, confuso e spaventato da quell'abbraccio soffocante, cercando di divincolarsi, ritrovandosi inginocchiato sul letto, con le dita artigliate al lenzuolo.

Sembrava tutto così giusto e così sbagliato.

Quel ragazzo, quelle frasi, loro due insieme. Come se fossero legati da qualcosa che andava oltre la propria comprensione.

Dean aveva trattenuto a stento un gemito di dolore a quelle parole.

«Oh Sammy...»

«Non chiamarmi così...» ebbe a malapena la forza di bisbigliare «E smettila di parlare come se mi conoscessi, ok? È... è inquietante.»

«Scusami.»

Sam scosse il capo, distogliendo lo sguardo e stringendosi nelle spalle.

L'odore di sesso e di loro due appiccicato sulla pelle, così come la sensazione del corpo di Dean addosso al proprio mentre bisbigliava e gemeva contro il suo orecchio.

«Ok...» mormorò, incerto «Non fa niente. Devo essere, tipo, troppo sensibile a questo argomento o cazzate così.»

Ma Dean aveva ripetuto un altro «Perdonami.» e questa volta non sembrava riferito alle sue frasi.

«Perdonami... perdonami... perdonami...» continuava a ripetere, in un mantra doloroso, con gli occhi lucidi ed una lacrima bollente che ne rigava il volto, prima che quei pozzi verdi si sciogliessero del tutto.



Doveva avere almeno quattro anni più di Sam, ma di colpo sembrò tornato un bambino di nove anni, che supplicava il perdono del proprio fratellino di cinque.

Sam trattenne il fiato, cercando di dire qualcosa ma ogni parola gli morì in gola, stretta in un nodo soffocante.

«Dean?» articolò appena, sopraffatto da quelle continue richieste di perdono.

Fece per avvicinarsi a lui, allungando spaventato la mano verso il suo volto, iniziando a sentire il peso di qualcosa che si muoveva al petto, lì dove fino a quel momento il cuore era stato immobile e silenzioso.

Prima che potesse toccarlo, sentì dei passi sul corridoio.

Si affrettò a tirarsi in piedi, lanciando uno sguardo al ragazzo in una muta richiesta di aspettarlo lì; si infilò un paio di jeans, ritrovandoli a fatica nel buio della stanza ed imprecò sottovoce quando ricordò di aver disseminato il resto dei vestiti per tutta la casa.

Quando aprì la porta della stanza, spuntando con la testa spettinata sul corridoio, sorrise a stento alla figura statuaria di suo padre. Era alto, ma col tempo lui lo aveva superato in altezza, aveva occhi di un verde cupo, molto più simili a quelli di suo fratello che ai propri, lui somigliava di più a sua madre, morta quando aveva soltanto un anno.

Non si stupì di trovarlo di fronte alla stanza chiusa di suo fratello.

Sapeva che sarebbe stato lì e forse, inconsciamente, aveva sperato si accorgesse dei vestiti abbandonati in salotto e venisse a chiedergli spiegazioni, affrontandolo e riconoscendo la sua esistenza. Solo per una volta.

«Papà. Io...» cercò di giustificarsi «Non pensavo di trovarti ancora sveglio.»

L'uomo non sembrò neppure sentirlo.

Si morse la lingua a sangue, serrando i pugni.


Che cosa devo fare perché tu possa amarmi ancora?


Dean lo guardò tristemente, aveva avuto il tempo di trovare i propri pantaloni ed infilarseli. Si mosse dietro le spalle di Sam; scivolandogli accanto si assicurò di sfiorarne il fianco con il dorso delle dita, in un contatto rassicurante, come se avesse voluto fargli sapere che lui lo vedeva, lo sentiva e che non lo avrebbe ignorato per nessun motivo al mondo. Mai.

Prese fiato, guardando l'uomo.



«Dad?» chiamò.

Sam ebbe un brivido.


Cosa?


Per la prima volta, vide suo padre voltarsi. Aveva occhiaie profonde, labbra stirate in una linea piatta e fredda e sembrava più vecchio di almeno una quindicina d'anni. L'uomo guardò il ragazzo, Dean, senza alcuna espressione sul volto dai tratti divenuti più duri e negli occhi diventati più vuoti.

«Torna a dormire, Dean, ripartiamo domani.» parlò. Una voce spenta.

Dean annuì.

«Sissignore. Buonanotte.»

«Buonanotte.»

Non indugiò sul volto di suo figlio, lo guardava raramente e gli parlava lo stretto necessario, in frasi