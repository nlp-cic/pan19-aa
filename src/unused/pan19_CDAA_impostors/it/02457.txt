si metteva tutte quelle gonne strettissime e lui era pur sempre un uomo, cazzo. Ubriaco e distrutto, magari, ma un uomo.
La sollevò per le natiche, ma si rese conto immediatamente che già non era molto stabile da solo, figuriamoci con una persona in braccio. Per non farla cadere sul pavimento la mollò sul divano verde al centro della stanza, cadendole sopra.Bravo, vecchio idiota. Hai voluto fare lo splendido e adesso lei ti pianterà un tacco nelle palle e sarà la fine della tua brillante carriera di seduttore, si disse.
Siccome lei non accennava a fare nulla del genere, ma si limitava a guardarlo fisso con quegli occhi celesti dalle ciglia troppo lunghe per essere vere e a mormorare cose tipo “Oh, Haymitch”, lui la baciò di nuovo e le infilò una mano sotto la gonna.
Lei lo lasciò fare.

Oh cazzo, e così alla fine sei morto, vecchio coglione. Beh, prima o poi doveva succedere, mica potevi continuare a restare vivo per sempre, no?
Si trovava in un luogo fresco e profumato, in una leggera e riposante penombra. Era sotto una specie di baldacchino d’ottone, da cui scivolava della stoffa viola chiaro e dei glicini a grappoli, e accanto a lui c’era una donna addormentata.
Sbatté gli occhi un paio di volte e si tirò a sedere. Di fianco a lui, Effie si girò e si tirò dietro tutte le lenzuola, lasciandolo scoperto. Effie. Era nella stanza da letto di Effie, e di preciso era nel letto di Effie, dentro il quale aveva passato una delle notti più belle da quando… doveva risalire a prima dell’arena, per ricordarsi da quando.
La sua fiaschetta di liquore del buongiorno era nella giacca. Cercò di ricordare dove fosse finita la giacca; quasi certamente nei pressi del divano, nell’altra stanza. Dopo avergli rubato le lenzuola, Effie le spinse via. Insopportabile anche mentre dormiva, pensò. Ne approfittò per guardarle il culo.
Aveva scoperto che, proprio alla base della schiena, Effie aveva il tatuaggio di un fiore (forse un iris, ma non ne era certo), tutto rosa e viola e pieno di brillantini. A Capitol City andava molto di moda tatuarsi, e a ben pensarci una cosa del genere era esattamente da Effie, ma lui non se l’aspettava. In meno di ventiquattro ore l’aveva vista struccata, senza parrucca, nuda, brilla, e aveva scoperto un tatuaggio in un punto che in genere lei teneva coperto.Niente male, per un vecchio ubriacone.
Si alzò piano. La stanza da letto di Effie era un trionfo di cose tipo paraventi e affari con le piume buttati sopra i paraventi, lampade a stelo, e specchi. Haymitch non aveva molta voglia di vedersi nudo allo specchio, quindi cercò di passare in fretta in salotto. Notò di sfuggita che lei gli aveva lasciato dei segni di graffi su tutta la schiena. Maledette le sue unghie lunghe.
Trovò i suoi pantaloni e decise di indossare almeno quelli. Poi recuperò dalla giacca la fiaschetta del buongiorno; valutò l’idea di chiederle se poteva farsi una doccia lì prima di andarsene, appena si fosse svegliata. Si accoccolò sul pavimento, la schiena contro il divano verde, e aprì la fiaschetta.
-Non posso credere che tu lo stia facendo davvero, Haymitch Abernathy!
Lui trasalì. Effie si era alzata e lo fissava con le mani sui fianchi, avvolta in un affare leggero color rosa chiaro che aveva delle piume nel collo. Quando notò le ciabattine da camera, tacco alto e con le piume anche quelle, non riuscì a trattenersi e bevve dalla fiaschetta di fronte a lei, che lo volesse o no.
Lei gli si avvicinò a passo di marcia e gliela strappò dalle mani.
-Adesso, Haymitch, se hai un attimo di pazienza, preparo la colazione. Questa-non-è-una-colazione!
Lui la afferrò per la vita e la baciò in bocca. Effie si tirò indietro, pulendosi le labbra con la mano.
-Vedi? Sai già di alcool di prima mattina, è una cosa orribile e mi dai la nausea!
-Ieri sera però non dicevi così…
-Oh, sei impossibile!
Gli diede le spalle e andò in cucina. Appena Haymitch capì che lei gli stava vuotando il liquore nel lavandino, si alzò di scatto e la raggiunse di corsa. Troppo tardi.
-Assassina-, borbottò. –Sei un’assassina, Effie Trinket.
-Siediti lì e stai zitto, Haymitch.
Lui le obbedì controvoglia. La cucina non sembrava malmessa come le altre stanze, forse perché lì Effie non aveva cose preziose che potevano averle portato via.
Lei gli sbatté davanti con aria stizzita una tovaglietta rosa scuro, una tazza con dei fiori disegnati sopra, e un assortimento di piattini e posatine che Haymitch si era sempre fatto un punto d’onore nell’ignorare completamente. La guardò preparare il caffè, tirare fuori latte e succo di frutta, burro e zucchero, pane tostato e marmellata senza dire una parola. Quando tirò fuori i muffin, però, non si trattenne.
-E quelli?
-Li ho fatti ieri… pensa, ho dovuto farli da sola. Non posso più permettermi di andarli a prendere in pasticceria.
-Effie Trinket,