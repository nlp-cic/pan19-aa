, fatto da lui, gronda sensualità.

Non riesco a staccargli gli occhi di dosso. Mi accorgo di essere accaldato, e di star stringendo anche io il mio bicchiere... in modo tutt'altro che sexy, però. Sembro più un naufrago che si aggrappa con tutte le sue forze a un salvagente.

 

Bailando, bailando, bailando, bailando Ese fuego por dentro me esta enloqueciendo Me va saturando 

Sgrano gli occhi, quando un braccio si posa intorno alla vita di Marco. In pochi attimi è circondato da alcuni dei miei ex compagni di squadra del Borussia. Certo, immaginare che fosse qui in questo locale di Monaco a ballare da solo forse era troppo fantasioso persino per la mia mente sotto sopra.

Non riservo al gruppo più di qualche attimo di attenzione. Tutto quello su cui riesco a concentrarmi è quel braccio, che non vuole saperne di spostarsi. E la mano del possessore del braccio, che da qui non posso vedere, ma che immagino posata sul fianco di Marco, magari intenta ad accarezzarlo piano da sopra la maglietta.

I social non mi hanno preparato abbastanza bene a vedere Pierre-Emerick Aubameyiang e Marco Reus fianco a fianco – non mi hanno preparato affatto, a quanto pare.

Non posso smettere di guardarli. Sento il sangue pulsarmi nelle orecchie. La gola secca. Ho bisogno di altro alcol.

  Con tu física y tu química también tu anatomía La cerveza y el tequila y tu boca con la mía Ya no puedo mas (ya no puedo mas) Ya no puedo mas (ya no puedo mas )

Con esta melodía, tu color, tu fantasía Con tu filosofía mi cabeza esta vacía Y ya no puedo mas (ya no puedo mas) Ya no puedo mas (ya no puedo mas)  

Mi sembrano passati solo pochi minuti, ma stando alla pila di bicchieri vuoti sul tavolo accanto a me sembra proprio che io sia stato come in trance per un paio d'ore buone.

Ore in cui Marco si è mosso sensuale sotto i miei occhi, ballando con lui. In cui ha scambiato pacche e abbracci con questo e quello. In cui ha sorriso, ha sorriso così tanto e in modo così provocante...

Penso che peggio di così non possa andare – be' forse se ora i due si baciassero davanti a tutto il locale andrebbe peggio, ma in quel caso immagino che non riuscirei più a starmene qui in disparte, nascosto; mi lancerei di sotto e risolverei il problema in tronco.

Poi Marco si volta completamente nella mia direzione e alza lo sguardo. I suoi occhi, tra la gente, incontrano i miei senza esitazione.

E allora realizzo che niente di ciò che ho visto è stato casuale; che non sono mai stato uno spettatore non pagante di uno spettacolo involontario. Realizzo, dandomi del cretino, che lui sapeva fin dall'inizio che io ero qui, a bermi ogni suo movimento.

Dal sorriso sghembo che gli si disegna sulle labbra un attimo dopo aver visto la sorpresa e il rossore apparire sul mio viso potrei anche scommettere che l'intera faccenda lo abbia divertito non poco. È sempre stato un maestro, Marco, nel farmi perdere la testa. E nel goderci.

* La canzone di questi tre capitoli conclusivi è “Bailando” di Enrique Iglesias – diciamo che mi sembrava appropriata.


          (See the end of the chapter for  notes.)
          

Tu me miras y me llevas a otra dimensiónTu latidos aceleran a mi corazón 

Marco non stacca neanche per un attimo gli occhi dai miei, mentre il rossore scende dalle mie guance fino a lambire il collo, e non smette di ghignare divertito. Immagino di somigliare a un bel pomodoro maturo – vestito alla moda, però.

Vorrei ammazzarlo, per tutta questo teatrino che ha tirato su. Poi baciarlo. Poi ammazzarlo. Poi baciarlo un'altra volta.

Più di tutto vorrei stringerlo, adesso. Vorrei sentire il suo corpo solido vicino al mio, le sue braccia intorno alla vita a darmi stabilità. Vorrei essere sicuro di avere ancora un porto sicuro a cui fare ritorno.

Vorrei sapere che non è finito tutto. Che è ancora mio. Perché cazzo, io sono irrimediabilmente e perdutamente suo.

 


Que ironía del destino no poder tocarteAbrazarte y sentir la magia de tu olor


 

Quando lo vedo accennare appena con la testa a un lato del locale e iniziare a muoversi in quella direzione, non ho bisogno di un invito scritto per precipitarmi giù per le scale cercando di seguirlo.

Non è facile, nel mezzo di questo casino che pulsa di vita e movimento. Per un attimo mi sento perso. Non riesco a trovare il suo ciuffo biondo da nessuna parte, non so in quale direzione andare.

Poi sento una mano afferrarmi il polso. Ancora una volta è stato Marco a trovare me.

Mi lascio guidare, senza fare una sola domanda. Cercare di parlare, con la musica a palla, sarebbe inutile.

Il retro, quando alla fine ci arriviamo, mi sorprende. È un posto strano, più buio e ovattato rispetto a fuori. Qui la musica pulsa meno forte, l'aria è respirabile. Una serie di piccoli locali quadrati affacciano su un corridoio quasi fluorescente. Dei teli di plastica trasparente pendono dal soffitto e fanno da porta a questi spazi; fanno intravedere i contorni delle persone all'interno, ma nascondono i dettagli.

È come essere circondati da