capo all'indietro, ottenendo un gemito strozzato. «Non ho sentito bene» lo schernisce «hai capito?».

«Ho capito, ho capito e – cazzo, Alex, mi stai facendo male, lasciami!» si lamenta l'altro e sono vani gli ulteriori tentativi di liberarsi.

«Dimmi che non lo tocchi più ed evito di romperti un braccio».

Genn continua ad osservare inerme la scena e, davvero, si sta mettendo male e si sente incredibilmente impotente; ma non prova nuovamente a frenare le azioni di Alex perché sta combattendo per lui e per loro e ciò gli suscita uno strano moto nel petto.

«Sì, sì! Non lo tocco più! Per – per favore!» prega Antonio; il viso gli si è fatto tutto rosso e sembra sul punto di svenire.

Alex annuisce soddisfatto e molla la presa, indietreggiando bruscamente e permettendo all'altro Alpha di rimettersi in piedi. Questo gli rivolge uno sguardo indignato; non rientrava nei suoi piani una sfida – o sorta di – con un proprio simile. Alza le mani, in cenno di resa, e si allontana per tornare verso la folla che balla incurante di ciò che sta succedendo nell'ombra di quel corridoio.

«E questo che cazzo era?». Alex ha il fiatone quando il nuovo quesito di Genn gli giunge alle orecchie. Esita per un istante prima di voltarsi e incrociare il suo sguardo e, per sua fortuna, la luce è davvero poca per permettere che ciò lo destabilizzi troppo – o ulteriormente, dipende dai punti di vista. «Ti stava addosso» esclama.

«E quindi?» Genn allarga le braccia, incurante «è solo Antonio».

Alex sorride, privo d'entusiasmo e al limite dell'isterismo. «È un Alpha» spiega, cercando di mantenere la calma «e ti stava per marchiare, per renderti suo».

«Non stava facendo un bel niente» Genn fa una smorfia e incrocia le braccia al petto «se hai dei complessi di inferiorità, fatteli passare».

«Complessi? Nei suoi confronti? È solo un coglione».

«Di cui tu avevi il terrore. Chi è il coglione allora?» il biondo sbotta, alzando gli occhi al cielo. Poi sospira: «E anche se avesse voluto marchiarmi? Che ti importa? Trovi stupida tutta la faccenda del legame. Che cambia?».

Alex scuote il capo. Vorrebbe esternare tante di quelle cose, ogni pensiero che gli è balenato in testa durante quei tremendi e incredibilmente lunghi sette giorni, però dalla sua bocca non fuoriesce parola. Sta in silenzio mentre gli si avvicina e lo fa indietreggiare fino a farlo tornare con la schiena contro la parete gelida.

Sono faccia a faccia, Alex riesce perfettamente a sentire il suo respiro sulla propria pelle; gli afferra i polsi e lo immobilizza così, premendoli ai lati della testa. Posizione una gamba in mezzo alle sue e allora Genn non può scostarsi – forse nemmeno vuole.

«Tu sei mio» mormora Alex, soffocando quella frase in un accennato gemito «voglio che tu sia solo mio».

Il biondo deglutisce a fatica e biascica «Ma hai detto che––».

Non fa in tempo a terminare di parlare che Alex si avventa sulle sue labbra, un bacio rude ed umido, con lingue che si intrecciano e denti che si scontrano. Quando si distacca, a Genn quasi manca il respiro e percepisce a stento il «Mentivo» pronunciato, boccheggiando, dall'altro.

È incredibile il potere che l'Alpha ha su di lui; non se ne sorprende, però, sa di non aver errato, che sono destinati a divenire un unico essere – se ne è reso conto da un pezzo ed è felice che per l'altro sia lo stesso, finalmente.

Tuttavia, per quanto desideri fortemente di lasciarsi cadere in ginocchio e concedersi completamente, approfitta del fatto che Alex abbia allentato la presa sui polsi per posare le mani sul suo petto e spingerlo lievemente per scostarlo e non averlo incollato addosso – e il moro glielo permette probabilmente solo perché è annebbiato dalla scarica di adrenalina che lo ha colto in precedenza. «Dimostramelo» sussurra.

Alex piega il capo di lato e lo squadra interamente: pare così piccolo, minuto e indifeso, specie con addosso quel maglione di almeno tre taglie più grandi che gli nasconde le dita. «Ho quasi spezzato il collo ad Antonio» commenta «non ti basta?».

«Non è quel che intendo».

Le parole dell'Omega non hanno bisogno di una replica, Alex capisce senza parlare. Sorride maliziosamente e fa intrecciare le loro dita, mentre insieme abbandonano il locale, non premurandosi di avvertire gli amici – tanto il buon McFly saprà giustificarli.

 

**

 

Il tragitto in macchina causa ad entrambi una sensazione di deja-vù poiché si tratta di quello stesso luogo che ha raffigurato la crepa che si è creata nel loro rapporto.

Tuttavia, la situazione cambia in fretta rispetto all'occasione di una settimana prima: non c'è tensione, né ansia o rabbia repressa.

C'è soltanto Alex che guida e Genn al suo fianco che un po' guarda fuori dal finestrino, un po' punta lo sguardo sul profilo dell'altro, studiandone ogni particolare come se potesse scoprire qualcosa di nuovo che gli è in precedenza sfuggito come ad esempio quel taglio microscopico che ha sulla mascella – sicuramente procuratosi nei