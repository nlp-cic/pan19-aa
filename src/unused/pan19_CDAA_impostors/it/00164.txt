e a fare il bravo perché ogni merito a scuola porta con sé una vittoria (ergo un regalo) e questo riesce sempre a convincerlo.Riattacco velocemente dicendogli che ci vedremo prima di Domenica, ma che per qualsiasi contrattempo deve  ritenersi impegnato con me per quel giorno. E, sì, è per questo che lo considero il mio principe. Con lui mi concedo il lusso degli appuntamenti.Salgo sul motorino e ho il sorriso stampato in faccia per tutto il tragitto. Ci impiego meno di nulla ad arrivare allo sporting club in cui ho appuntamento con Claudia. Siamo rimaste che ci incontreremo al bar e infatti è lì che mi faccio trovare. Seduta su uno sgabello con il casco allacciato a un gomito, assieme alla borsa e un succo di frutta che trangugio con la cannuccia, che la stessa signora dell’ultima volta mi ha gentilmente offerto con un sorriso cordiale.«Sei la ragazza del bernoccolo, vero?» mi dice dopo un po’, mentre son lì che aspetto. La guardo accigliata e «così sono diventata famosa…» affermo sarcastica. La signora che pulisce il bancone con una pezzetta umida mi sorride e «non tutti si tuffano in piscina andando a sbattere contro il raccoglitore di ferro» continua lei, mentre sciacqua la stessa umida pezza sotto il getto dell’acqua. Sibilo un “touché” che la fa sghignazzare ancora di più e finisco di bere il mio succo, voltandomi distrattamente verso la vetrata che affaccia direttamente sulla piscina. Di fronte a me ho l’inquietante soppalco dei trampolini di diverse altezze. Non è concesso a chiunque salirci, ma immagino che ci siano degli orari prestabiliti in cui i professionisti si allenano nei tuffi. Mi vengono in mente diversi episodi in cui, davanti alla tv, mi sono ritrovata completamente in trance a guardare tuffatori e tuffatrice professionisti lanciarsi con destrezza (e coraggio) da quelle altezze, in modi che per quanto mi riguarda non sono neanche lontanamente immaginabili.Tuttavia, se non odiassi così tanto l’acqua, forse un’opportunità ai tuffi gliela darei. Rabbrividisco prepotentemente quando concepisco l’azzardo dei miei stessi pensieri. Nego col capo e solo in quel momento realizzo di aver seguito con lo sguardo la figura di Sebastiano. Sobbalzo sul posto, quasi finendo per cadere dallo sgabello, e ringrazio il cielo che l’uomo in questione non mi abbia notato. Lo ritrovo come la prima volta: in costume, con i piedi scalzi e a petto nudo mentre osserva attento chi sta eseguendo le sue indicazioni in acqua.Di profilo, noto quanta di quella dolcezza si perda nella raffinatezza dei suoi tratti. Anche se quest’ultimi, diversamente da come lo ricordavo, forse sono più distinti per l’assenza di quell’accenno di barba che deve essersi tagliato via. Il mento, con la fossetta nel mezzo, sembra più pronunciato, sotto quella bocca carnosa sempre disponibile a un caldo sorriso. I capelli spettinati, lasciati al caso, un po’ umidi e fradici, come se fosse uscito almeno da una decina di minuti dall’acqua, gli ricadono a ciocche sulle guance in delle piccole onde che nascondono le orecchie. Vedo a stento il suo sguardo, ma dei suoi occhi verdi, cristallini, splendenti e gioviali non ci si scorda facilmente. Ed è come se mi guardassero. Sempre. Anche da lì.Un tuffo al cuore è la reazione nel vederlo tuffarsi in piscina, subito dopo avermi dato le spalle: osservo i muscoli della schiena, che mostra alla vetrata per lanciarsi in acqua, contratti e vistosi fino alle fossette di venere che, seguite da gambe e piedi, sono le ultime cose che vedo di lui.E non lo vedo più. Mi rattristo e mi volto verso la signora che mi volge lo sguardo per un secondo, sorridendomi bonaria come se sapesse chissà che cosa. Forse ha notato il modo in cui… che cosa? No.«Nina, eccoti! Scusa il ritardo» per fortuna Claudia mi tira via dal flusso di pensieri che presto o tardi avrebbero potuto travolgermi in un circolo vizioso di ragionamenti a cui non voglio assolutamente prestare attenzione.«Non c’è problema, figurati. Ho preso un succo nell’attesa.» la informo come se le importasse. Claudia annuisce, mentre guarda verso la signora dietro il bancone e le ordina una coca zero. Mi ritrovo inebetita a fissare Claudia nei suoi movimenti aggraziati e quando lei si siede accanto a me con la sua lattina, osservandomi, faccio la figura dell’idiota che scuotendosi si ridesta dal momento contemplativo.«Grazie Nina» mi dice con voce calda e una riconoscenza che, come sempre, mi scuote dentro una reazione a cui ancora non ho dato un nome.In realtà, mi piace ciò che faccio. O meglio, mi piace come mi fa sentire riuscire in ciò che faccio. Claudia, nella sua solarità acqua e sapone, mi guarda con due occhioni in grado quasi di incantarmi. Sbatte le sue grandi ciglia e ammicca un sorriso sognante. «Se non fosse per te, io con Sebastiano non sarei nemmeno riuscita ad andare oltre al fatto che fossimo semplici colleghi!» inizia, ma la interrompo.«Non hai bisogno di ringraziarmi, Claudia. Io faccio quel che posso, ma tu sei una ragazza meravigliosa ed era solo questione di una spintarella. Presto o tardi Sebastiano se ne sarebbe reso conto da solo