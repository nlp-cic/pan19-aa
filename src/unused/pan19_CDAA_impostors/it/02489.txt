aveva posato lo sguardo su di lui. Castiel aveva appena compiuto una carneficina di demoni. Stringeva la sua spada incandescente e sporca, la tensione fluiva ancora velocemente nelle sue membra come dopo ogni battaglia in cui era stato coinvolto. Aveva lasciato terra bruciata dietro di sé e aveva conquistato con valore la sua posizione e il suo bottino. Un'anima splendente.
Spiegò le maestose ali e si alzò in volo verso il punto luminoso che scintillava fra le tenebre. Quella luce era Dean, come solo un angelo avrebbe potuto vederlo. Più si avvicinava, più la luce si ingrandiva e Castiel poteva osservarla nei dettagli. Alcune aree erano opache, altre erano irrimediabilmente perforate e mostravano pezzi dell'oscura parete infernale, assumendo l'aspetto di tetri buchi neri. L'angelo provò un incontrollabile moto di rabbia nei confronti di chi aveva rovinato un'anima così bella e pura. Sembrava che Suo Padre avesse realizzato quell'anima in modo speciale. Essa sembrava combattere con una sua propria debole forza l'intensità del tormento e della disperazione che la circondavano.
Il volo verso Dean gli sembrò lunghissimo, forse perché in parte subiva gli effetti del tempo infernale o forse perchè lo stesso slancio che lo spingeva verso il cacciatore aveva dilatato il suo tempo interiore. Infine Castiel raggiunse Dean e lo avvolse nella sua protezione, rimanendo alle sue spalle. In quel momento l'anima di Dean avrebbe dovuto provare lo stesso sollievo che dona un balsamo lenitivo sulla pelle arrossata, il bacio di due innamorati dopo una piccola incomprensione, il primo contatto con un gelato in un'assolata mattina d'agosto. Spezzò le catene che lo tenevano prigioniero e si preparò a volare verso i cancelli dell'Inferno. Sarebbe stato un tragitto impegnativo, altri demoni avrebbero potuto attaccarlo, era infatti un po' rallentato da Dean, che si dimenava e cercava di liberarsi. Castiel era ammirato dal vigore del cacciatore, che aveva ancora la forza di ribellarsi dopo tante sofferenze, tanto da approfittare del momento di distrazione dell'angelo per divincolarsi dalla sua presa.
Dean precipitò nell'abisso. Castiel si lanciò verso di lui e quando lo raggiunse incrociò per caso il suo sguardo luminoso. Anche se avrebbe dovuto distogliere gli occhi e stare alle sue spalle per non rischiare di danneggiare ulteriormente l'anima del cacciatore con la sua energia, Castiel indugiò, tentato dalla bellezza del suo sguardo. L'anima di Dean aveva degli occhi insoliti, rosso rubino, un colore riservato agli angeli e alle anime straordinarie. Anche Dean lo fissò intensamente, per un tempo indefinito, fin quando riuscì a sostenere la visione della vera forma di Castiel. Dopo perse conoscenza e scivolò per la seconda volta dalla presa dell'angelo. Castiel volò di nuovo in picchiata verso la luce che precipitava a gran velocità nelle tenebre infernali, fin quando riuscì a toccarlo sulla spalla e a riprendere il controllo della situazione. Purtroppo non aveva usato le precauzioni necessarie per afferrarlo quella volta. L'energia della sua grazia aveva bruciato l'anima di Dean, lasciandogli una cicatrice che lo legava indissolubilmente a lui per sempre. Il tocco di un angelo.

A Castiel quasi non importava più della tavoletta. La morte di Dean, in un certo senso, allontanava il pericolo. Ma l'angelo avrebbe preferito subire le conseguenze dell'ennesima ribellione, piuttosto che affrontare il pensiero di aver ucciso la creatura piú importante per lui nell'universo. Allungò la mano e la appoggiò sulla spalla del cacciatore, proprio come aveva fatto all'Inferno.
- Mi dispiace, Dean...
Affermò Castiel, incredulo, addolorato e pentito, anche se non aveva ricordi del momento in cui l'aveva ucciso. Naomi doveva già averlo riprogrammato, prendendosi solo una sadica rivincita prima di cancellare i ricordi e i sentimenti che riguardavano Dean dalla sua mente.
- Ci credo, Cas. Non ti sembra di aver esagerato un po' con i fiori?
La voce di Dean proveniva dalle sue spalle. Castiel era sorpreso, ma non molto. Si aspettava un'altra volgare copia del cacciatore mandata a girare il coltello nella piaga.
- Sono le Vergini del Paradiso ad occuparsene, Dean...
- Non vedo l'ora di andare in Paradiso per spassarmela con loro allora...
- Conosco il tuo cuore. Non vorresti le Vergini in Paradiso.
Castiel gli rispose con sincerità e dolcezza, come avrebbe fatto con il vero Dean. Se quelli erano gli ultimi istanti di Dean che gli venivano concessi, voleva viverli pienamente. Per questo teneva gli occhi fissi sul cadavere e la mano stretta sulla sua spalla, pregando che l'altro Dean, dietro di lui, parlasse ancora, per procrastinare il momento in cui non avrebbe più udito la sua voce.
- No. - Affermò Dean. Castiel lo sentì deglutire dietro di lui. Conosceva a memoria quel suono. - Vorrei delle donne più esperte.
Continuò con sicurezza. Castiel si voltò e vide l'altro Dean in piedi dietro di lui con due bottiglie di birra in mano. Il volto intatto, il suo corpo umano, la camicia a quadretti, il suo amuleto al collo. L'angelo sorrise leggermente. - Non mentirmi Dean, conosco il tuo cuore perché è mio.
- Succhiamelo Cas, e parla chiaro. Dove diavolo sei?
Urlò il cacciatore. Castiel sobbalzò. Dean sbatte prima una bottiglia