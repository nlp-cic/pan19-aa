panchina,
sopra la quale trovò,
attaccato con il nastro adesivo, un biglietto simile a quello che si
era
ritrovato nel libro.




 


 



Se
esci dal campus, vai a destra fino all’incrocio e
poi giri a sinistra, c’è un interessante
negozietto che vende solo the. Se
fossi in te, ci farei un salto. Oh, e dì che ti manda
Giangoccetto.





P.S.
Molla quei due e vai da solo, o userò il tuo
biglietto per fare un aeroplano di carta.






 



 


Arthur
sbuffò ed estrasse il
cellulare dalla tasca.



«Hai
paura che possano
denunciarti?» chiese, quando l’altro rispose. Si
sentì una risata.



«No,
è solo che ti preferisco da
solo. E poi, immagino che abbiano di meglio da fare» rispose
ilare «Dove sei?».



«Alla
panchina. E comunque sappi
che non sei per niente divertente. Si può sapere
perché lo stai facendo?».



«Invece
ti stai divertendo, sotto
sotto. Sai che ti ridarò il tuo biglietto, non ho alcun
interesse a tenerlo,
nonostante tu mi abbia paragonato a Bilbo Baggins».



«Secondo
me sei solo un idiota»
commentò Arthur. Il ragazzo scoppiò a ridere.
«Scommetto che ti chiami davvero
Giangoccetto».



«No,
ma il mio nome è altrettanto
ridicolo» rispose «E no, non te lo dirò.
Mi troveresti subito. Però chiamami
Giangoccetto, se ti fa sentire meglio».



«Okay,
Giangoccetto» disse
Arthur, cercando di non ridere «Allora, perché
questa caccia al tesoro improvvisata?».



«Invitarti
a prendere un caffè mi
sembrava troppo banale. Odio le cose banali. Quando posso permettermi
di fare
qualcosa che va fuori dall’ordinario ne approfitto
sempre» chiacchierò
tranquillamente Giangoccetto «Però datti una
mossa, il negozio chiude alle nove
e mezza».



«Quale
negoziante apre alle otto e
chiude alle nove e mezza?» domandò Arthur.



«Uno
al quale l’ho chiesto per
favore. Corri!» e prima che Arthur potesse dire
“bah”, aveva chiuso la chiamata.



«Non
vuole che veniate» disse
tranquillamente a Lancelot e Gwen, che lo osservavano in silenzio.



«Sì,
l’avevamo intuito» rispose
Lancelot. Gwen ridacchiò.



«Ti
sta invitando ad uscire!»
cantilenò. Arthur alzò un sopracciglio.



«Mi
sta invitando ad andare a
prendermi il biglietto che mi ha rubato ieri, è
diverso» ribatté.



«Oh,
finiscila, abbiamo sentito
tutta la conversazione. È carino, almeno?
Com’è?».



«Fatti
gli affari tuoi» sbottò
Arthur. Diede un’occhiata veloce al cellulare e si accorse
con orrore che erano
le nove e dieci «Cazzo, devo andare!».



«Ne
riparleremo!» gli urlò dietro
Gwen. Arthur alzò due dita e svoltò
l’angolo.







***



Il
negozio che Giangoccetto gli
aveva indicato era molto caratteristico. Gli scaffali di legno scuro,
dello
stesso colore del parquet, erano colmi di scatole di the di tutti i
tipi, e le
pareti erano state dipinte in modo che sembrassero di legno
anch’esse.
Sentendosi molto stupido, Arthur prese una scatola di the a caso da uno
scaffale e si avvicinò al bancone, dal quale una donna lo
guardava con aria
amichevole.



«Ehm
… buongiorno» esordì. La donna
gli rivolse un sorriso vagamente familiare.



«Buongiorno,
cosa posso fare per
te?» gli domandò. Arthur sentì
distintamente la sua faccia andare a fuoco.



«Potrebbe
sembrarle strano» disse
«E la prego di non ridere, perché è
già abbastanza imbarazzante così, ma mi
è
stato detto di dire che mi manda Giangoccetto». 



Incredibilmente,
la donna non rise.
Si limitò a fargli un sorriso incoraggiante.



«Oh,
tranquillo, sono stata
avvisata» lo rassicurò, cominciando a frugare
sotto il bancone.



«Conosce
… uhm … Giangoccetto?»
domandò Arthur, decisamente sollevato.



«Certo
che sì» rispose la donna,
continuando a rovistare «Vorrei ben vedere, l’ho
messo al mondo!».



«L’ha
… oh, me lo sarei dovuto
aspettare» brontolò, quando la donna gli porse un
bigliettino simile a quello
che aveva trovato nel libro e sulla panchina «Sono ancora in
tempo a tornare
indietro, cercare suo figlio e farmi ridare il biglietto
così?». Quella volta
lei rise.



«Ormai
sei nelle sue mire, mi
dispiace. Non te la caverai facilmente. Probabilmente non ti lascerebbe
in pace
nemmeno se gli dicessi di tenersi il biglietto».



Arthur
sospirò. «Sì, lo immaginavo.
Grazie mille». Pagò il the ed uscì.



Una
volta fuori dal negozio, lesse
il biglietto.




 


 



Complimenti,
hai passato la prima tappa! Ora ti
aspetta una camminata un po’ più lunga, ti
conviene prendere la metro. Conosci
il negozio di souvenir della Westminster Abbey? Ti manda sempre
Giangoccetto.





 


 


Prima
che potesse anche solo
pensare di chiamare Giangoccetto, il telefono squillò.



«Hai
intenzione di farmi fare la
figura dell’imbecille davanti a tutta Londra?»
disse, a mo’ di saluto.



«Nah,
solo metà. Mia madre mi ha
detto che sei arrivato in tempo, bravo».



«Stavo
per sputare un polmone».



«Continuerò
ad immaginarti come un
atleta provetto».



«Povero
te. Se non fossi arrivato
in tempo cosa sarebbe successo?».



«Niente,
volevo solo che ti
muovessi. Mi annoiavo».