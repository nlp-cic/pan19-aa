’, sì» risponde Potter, osservando Draco e distogliendo svelto lo sguardo. Si inumidisce le labbra e Appella una scatola; di nuovo carte Babbane, constata Draco.

Draco strappa la scatola dalle mani di Potter, scivola sul pavimento, lontano dal tavolino, e comincia a mischiare le carte. Potter si siede di fronte a lui, sul tappeto; ha in mano il bicchiere di whisky e ne prende un lungo sorso che lo fa tossire.

«Pronto?» domanda Draco, dopo aver distribuito le carte, e Potter annuisce.

Draco butta una carta, e Potter aggiunge la sua con attenzione, capovolgendola solo all’ultimo istante e rilassandosi, non appena realizza che non comporta alcun punteggio. Il gioco continua, coinvolgendoli di nuovo entrambi. Anzi, con quella curiosa tensione nell’aria, la partita diventa persino più divertente. Ma termina in fretta, a causa di Potter che confonde Draco con strane smorfie, e di Draco che per il troppo ridere ha smesso addirittura di muoversi.

«Ho vinto» esclama Potter, altezzoso. «Però ti concederò un’altra rivincita, se sarai abbastanza uomo da accettare.»

Se sarà abbastanza uomo? CERTO che è abbastanza uomo. Riprendono a giocare, e stavolta i trucchetti di Potter sono spudorati. Distrae Draco nei momenti importanti, lancia incantesimi di moltiplicazione sulla pila di carte accanto a lui quando è convinto che Draco non stia guardando, e stravince.

«Ancora una?» chiede Potter. «Anche se non mi batterai mai.»

Draco stabilisce che se Potter ha deciso di barare, allora avrà pane per i suoi denti, e sta riflettendo se Impastoiare il figlio di puttana oppure colpirlo con unaTarantallegra, quando Potter urla: «SCHIOCCO. SCHIOCCO. FOTTUTO SCHIOCCO». Si fiondano insieme sul mucchio di carte, e la mano di Potter finisce intrappolata sotto quella di Draco.

Potter ora sta quasi ansimando, e la sua mano è calda. Rimangono immobili per un attimo, a fissarsi l’un l’altro.

Potter abbozza un sorriso. «Penso che…»

«Sì?» domanda Draco.

«Che tu faccia veramente schifo a Spara Schiocco» prosegue Potter, con uno strano sguardo sul viso, come se avesse perso tutto il suo sangue freddo. Draco gli lascia andare la mano, consentendogli di raccogliere le carte. La mano di Potter sta tremando leggermente, nota Draco.

«Credevo barassero esclusivamente i Serpeverde» dice Draco. «Non anche i Grifondoro.»

«Evidentemente non hai mai conosciuto davvero un Grifondoro» ribatte Potter, con una punta di irritazione nella voce. «Non siamo dei modelli di virtù.»

«No, in effetti non sono mai stato amico di nessun Grifondoro… anche se mi piacerebbe» replica Draco, provando a ignorare quanto suoni scontata e dozzinale la frase che ha appena pronunciato. Deve essere stato il whisky, ad avergli messo in bocca quelle parole. Passare dal vino alla birra e in conclusione al whisky non è stata una grande idea, eppure fin lì era stata una buona giornata...

Il volto di Potter avvampa. «Dici sul serio?» chiede.

«Sì» replica Draco, perché è la verità, e perché è ubriaco, e perché Potter è bellissimo da brillo, tutto arrossato e caldo e morbido, ed esce con i ragazzi, e… e, se ci ripensa, quella serata è stata talmente simile a un appuntamento… perciò si sforza di non farlo, perché se impugna il manico di scopa sbagliato sa che non reggerà alla delusione. Ha trascorso tanto di quel tempo a ripetersi che non avrebbe mai potuto avere Potter, che adesso immaginare il contrario gli appare impossibile. Surreale… o perlomeno improbabile. Come fosse un effetto del ciclo temporale e non un cambiamento reale.

Potter sorride, goffamente. «Ammetti che ti ho sconfitto? A Spara Schiocco» aggiunge svelto. «Cazzo, sai cosa intendo.»

Draco inarca un sopracciglio – a quanto pare ha preso l’abitudine di farlo spesso durante la serata. Ma se non gli è permesso di inarcare un sopracciglio mentre è ubriaco in casa di Harry Potter, allora non ha idea di quale sia l’occasione giusta per farlo. «Assolutamente no, Potter» ribatte con un singulto. «Giochiamo.»

«Ah, sì?» lo sfida Potter.

Draco sorride e lancia una carta qualsiasi, intanto che Potter procede con la sua mossa, e… e alla fine Potter lo lascia vincere, cosa che fa infuriare Draco, e così giocano ancora e ancora e ancora, finché Draco nota a malapena se sta vincendo o perdendo, poiché troppo impegnato a ridere come un matto insieme a Potter. Ben presto le carte vengono dimenticate, e diventano solamente una scusa per chiacchierare, di quello che hanno fatto di recente, delle loro speranze per il futuro, di… ebbene sì, di quel coglione di Justin Finch-Fletchley.

È quasi mattina, e la luce dell’alba fa capolino in salotto. Potter sbadiglia. «Non che lo considerassi, sai… la mia anima gemella, o roba simile» dice in imbarazzo. «È solo che è stato bello… essere me stesso. Cioè le ragazze mi piacciano» aggiunge. «Ma… mi piacciono anche i ragazzi.» Il viso gli diventa scarlatto e Draco teme seriamente che il sangue abbia smesso di scorrergli fino ai piedi.

«Mmh» bofonchia Draco