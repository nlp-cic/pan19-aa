’unico tratto gradevole in una fisionomia tanto disarmonica.

Non può avere più di 25 anni, pensò; qualcosa, nello sguardo di Grodin, gli confermò che non doveva essersi sbagliato di molto.

Il ragazzo provò a parlare, ma iniziò subito a tossire, una tosse stizzita che lo fece diventare subito paonazzo.
- Porta acqua- comandò Grodin.


Bottero trotterellò verso il fondo della sala, gli stivali che producevano uno strano scalpiccio sull’impiantito. C’è qualcosa di assurdo in tutto questo, rifletté Beckwith; il silenzio, là fuori, la tregua, il trascorrere muto ma inesorabile del tempo, i piedi felpati del tempo che li avvicinava allo scadere del coprifuoco e i grossi piedi di soldato di Bottero, e questo ragazzo uscito dal nulla, incrostato di melma come un selvaggio, un ragazzino spaurito, e Grodin, la sete negli occhi di Grodin, la sete del prigioniero, la sete e la fame che tutti loro pativano, ogni giorno, per cui dare da bere a un uomo in più significava dover strisciare verso le poche cisterne potabili fra il fischiare delle pallottole e poi tornare alla base, bollire l’acqua, versarci i disinfettanti, controllare quanto era inquinata, quanto era ionizzata...e tutto questo, mentre la radio suonava, suonava ancora, musica classica, per dio, mentre il ragazzo si strozzava e Bottero frugava come un pazzo, cacofonia sopra i rimasugli di una lontana bellezza.
Dios mio. Dios mio.

 

- La devi pisciare, quest’acqua del cazzo?

 

- Eccomi, eccomi, sergente, signore. Mi scusi, signore.

 

Grodin agguantò il mento del prigioniero. Mani ferme, senza troppi preamboli.
Gli ficcò le dita nell’articolazione mascellare, costringendolo ad aprire la bocca, e gli riversò in gola un getto di liquido dalla borraccia avvolta di stracci che Bottero gli aveva allungato.
Il ragazzo rischiò di mandarsela per traverso ma, in qualche modo, riuscì a inghiottire.

 

- Ancora?
Il ragazzo annuì, gli occhi gonfi.

 

- Non ne abbiamo molta, signore.

 

- Lo credo bene; so contare anche io, grazie.

 

- Conor-
Grodin distolse l’attenzione da Bottero e tornò a fissare il suo sguardo aquilino sul prigioniero.

 

- Come hai detto?

 

- Conor, signore- la voce del ragazzo era più simile a un gracidio.

 

- Conor…- Grodon ripeté, assorto, abbassando la torcia. Ora, la luce ritagliava un cerchio biancastro sull’ardesia e sui loro stivali, non più grande di un fondo di bicchiere.
Avevano montato dei lampadari stroboscopici, quella volta, alla festa. Tanti piccoli fondi di bicchiere, ma colorati e lampeggianti, che si muovevano rapidi come topi su e giù per le pareti mentre intanto la gente ballava.
Che razza di momento per ricordarselo, Rhodeus.


- Possibile?…- udì mormorare Grodin; lo udì distintamente, ma non capì a cosa si riferisse.
Forse un vecchio amico, un conoscente del Nord, qualcuno che aveva già visto?

- Slegatelo- ordinò il sergente.

- Signore…- guardarono verso Beckwith.
Si fidava di Grodin; aveva più esperienza di lui, in questa guerra; avrebbe dovuto essere al suo posto, adesso. Annuì.

Juan Angel disfece i nodi che stringevano i polsi del ragazzo con evidente malavoglia, strattonando gli le mani perché le sollevasse dal bacino e gli facilitasse l’operazione.
Dopo, il prigioniero rimase con la fronte bassa e gli avambracci sospesi davanti a sé, come se si aspettasse che qualcuno glieli recidesse. Le sue grosse spalle ossute erano piegate; trema, notò Beckwith, ma era un fremito continuo e impercettibile che non sembrava derivato dalla paura, quanto, piuttosto, da un qualche tipo di trauma permanente.
Aveva visto soldati tremare come budini anche mentre facevano la fila alla mensa nei campi di addestramento, a chilometri e chilometri dal fronte; era un disturbo nervoso, ma non dipendeva dallo stato emotivo del soggetto. Tremavano anche sulla tazza del cesso; tremavano anche in congedo, o nel letto, a casa, quando venivano dismessi dall’esercito perché non erano più in grado di usare un fucile senza fare una ghirlanda di buchi sul muro, al posto di un solo colpo pulito.
Forse, il ragazzo stava tentando di disertare o di nascondersi, sapendo di essere, ormai, inutile.
D’un tratto, gli sembrò così fragile, un essere così fragile, persino per quanto grande fosse il suo corpo e ridicola la sua faccia dalle orecchie a sventola.
Almeno fin tanto che durava la tregua, avrebbero potuto permettersi un po’ di compassione, un po’ di umanità?

- Una sedia- chiese Grodin. Quando gli fu portata, la fece mettere dietro al ragazzo e gli fece cenno.
- Siediti-

Il prigioniero obbedì.
Grodin si accosciò davanti a lui, senza smettere di scrutarlo.
Conor aveva poggiato i grossi polsi sulle cosce, le mani distese. Intorno al tarso correvano le indentature lasciate dalla corda, ma non erano rosse.
Grodin si fece dare la corda con cui era stato legato e la studiò, come se fosse un elemento importante di una qualche elucubrazione che Beckwith non era in grado di indovinare.

Il ragazzo lo guardava con un’espressione indecifrabile.

 

- Conor, da che reggimento vieni?

 

- Quarto fanteria, Unità Federali, signore.

 

- Ti rendi conto che il campo