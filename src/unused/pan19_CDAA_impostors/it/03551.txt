sulla sua bocca. Non lo bacia, però: resta a fissarlo con un luccichio di sfida negli occhi e Alessio si sente attraversare il corpo da un brivido mentre tutto il sangue che ha in corpo schizza improvvisamente verso il basso.

Se permette a Gennaro di manipolarlo in questo modo, però non gli lascerà certo anche il controllo della situazione. Così chiude gli occhi prima di stringere pollice e indice sul suo mento per tenerlo fermo mentre lo bacia profondamente; la consapevolezza che non sono soli, che nella stessa stanza si trova la sua ragazza che dorme profondamente e che, santo cielo, la porta non è nemmeno chiusa - chiunque potrebbe scoprirli - eccita Alessio come il più potente degli afrodisiaci mentre soffoca fra le proprie labbra un mugolio di Gennaro. Si allontana da lui e lo vede stralunato, il ciuffo già in disordine; getta un’ultima occhiata alla ragazza nel letto e non riesce proprio a sentirsi colpevole, mentre tiene lo sguardo fisso sulla sua figura ignara e scende sul collo nudo ed esposto di Gennaro. Lo bacia senza esitare, morde la pelle incurante dei segni che potrebbe lasciarvi; il ragazzo trema sotto di lui e piagnucola, così Alessio accosta le labbra al suo orecchio mentre apre il palmo della mano destra sul suo petto magro.

«Devi fare silenzio, Gennà» mormora, la voce più profonda e decisa del solito «Devi essere bravo e fare molto, molto silenzio, perché se qualcuno ci scopre saranno guai seri, capito?» prosegue. Non sa bene quale parte del suo cervello gli stia suggerendo queste parole, ma gli basta osservare l’effetto che hanno su Gennaro per smettere di farsi tante domande e, invece, concentrarsi sulle sue labbra piene e le sue guance rosse. Il ragazzo annuisce, trasognato; poi preme il palmo della mano sul suo inguine e sussulta, come sorpreso di trovarlo già così duro. Alessio, per tutta risposta, lo bacia di nuovo.

Non ha idea di dove andranno a finire, ma non se ne preoccupa più di tanto; si limita a soffocare un gemito fra le labbra mentre Gennaro si occupa di slacciargli in fretta i pantaloni, come preso da una fame insaziabile, e lo massaggia da sopra il cotone dei boxer. Poi scivola oltre l’elastico, il cui schiocco risuona nel silenzio della stanza come una frustata; Alessio si limita a mordergli un labbro e tornare a baciarlo, mentre lo porta più vicino a sé con una mano che, dalla schiena, scende decisa verso la curva del sedere. Gennaro stringe la sua erezione nuda, la soppesa nel palmo e vi avvolge attorno le dita; poi le lascia scorrere piano dalla base alla punta, aumentando la pressione gradualmente fino a premere il pollice sul glande e bagnarlo del liquido preseminale. Alessio spalanca la bocca e ansima piano, mentre le labbra di Gennaro si tendono in un sorriso soddisfatto e lui si gode le sue reazioni. Alessio non ha alcun interesse a mentire a riguardo: non c’è nessuna persona al mondo che a letto potrebbe anche solo sfiorare l’effetto che gli fa Gennaro con un semplice tocco in punta di dita.

Si lascia masturbare mentre con le mani risale verso i suoi fianchi, solleva l’orlo del maglione e fa aderire tutto il palmo alla sua pelle nuda; incunea i polpastrelli sotto l’orlo dei jeans e ne accarezza il perimetro, sorridendo della leggera pelle d’oca che gli provoca. Poi sente la mano di Gennaro su di sé rallentare e, in uno sprazzo di lucidità fra i suoi pensieri annebbiati dal delicato piacere, va a circondare la guancia del ragazzo con il palmo. Gennaro lo guarda negli occhi mentre socchiude le labbra e volta in viso, per raggiungere il suo dito indice; passa la lingua su tutta la lunghezza, dalla nocca al polpastrello, finchè Alessio non solleva la mano e gli permette di prendere in bocca anche il medio.

«Che cosa vuoi Gè?» domanda Alessio, ammaliato della forma delle sue labbra lucidissime che inglobano le proprie dita, stregato dal movimento sapiente della sua lingua che si arriccia e le bagna minuziosamente; le sfila, accarezzandogli il labbro inferiore con i polpastrelli perché possa rispondergli.

«Te» soffia Gennaro, senza battere ciglio «Dentro, Alè».

Alessio soffoca a stento un’imprecazione quando Gennaro stringe un’ultima volta l'erezione prima di lasciarlo andare, stendersi sulla schiena e, con il labbro stretto fra i denti e gli occhi fissi nei suoi, slacciare i propri jeans. Se li abbassa fino a mezza coscia insieme ai boxer, riserva qualche carezza scomposta per la propria erezione tesa che si preme contro la pancia e poi, sbuffando piano, si volta sulla pancia, lanciando a Alessio un’occhiata eloquente.

Alessio si ferma a guardarlo per qualche secondo: le braccia le tiene piegate sul cuscino a sostenere il capo, la schiena è una conca delicata che s’inarca appena, dalle spalle alle natiche che sono l’unica porzione di pelle scoperta del suo corpo. Puntella le ginocchia sul materasso e le divarica appena, bloccato dalla costrizione dei suoi jeans che lui stesso non ha voluto togliersi del tutto. Sa di sveltina, sa di segreto sbattuto in faccia a chiunque sia abbastanza attento da accorgersene; la brama di possederlo nel senso più primitivo del termine si impossessa di Alessio mentre si inginocchia dietro di lui e separa le sue natiche