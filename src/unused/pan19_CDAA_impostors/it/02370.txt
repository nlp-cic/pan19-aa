,

“E dov’è Emma?”

Mycroft sorrise e finalmente, finalmente, tornò a guardarlo.

“Ero troppo sconvolto per prendermi cura di lei personalmente ma non potevo nemmeno separarmi da lei. I miei genitori e quelli di Elizabeth ci hanno aiutato. Emma passa la maggior parte del tempo da loro, anche perché non potevo prendere permessi dal lavoro in quel momento e in seguito… beh, immagino di essermi immerso in esso. Mi sono sempre assicurato di passare il più tempo possibile con lei, adesso ha tre anni e chiede sempre di più di me. Sto pensando di ritornare su quella decisione, devo essere sincero.” Greg si sforzò di sorridere.

“Ero davvero occupato quando è nata Margaret ed anche di più quando è arrivata Kathrine. La loro madre si è occupata di loro, ma i miei ricordi più belli sono di quando ho iniziato a passare sempre più tempo con loro, anche se a volte ha voluto dire non aver tempo per me. Quindi… sappi che non è un problema sacrificare le cene al ristorante per cenare a casa, per me. Anzi, devo dirti che sono piuttosto curioso di incontrare Emma, davvero, quando pensi di essere pronto.”

Mycroft sorrise e si avviò verso la Cattedrale di St Paul, tenendo Greg per mano.

“Grazie, Gregory. Grazie.” ripeté. Greg gli strinse semplicemente la mano e si avviò accanto a lui.

“Sai che non c’è di che, Myc.”

Fu solo pochi giorni dopo quell’appuntamento/svolta che Gregory si trovò in una delle solite auto nere, diretta a casa di Mycroft, fin troppo nervoso al pensiero di incontrare una bimba di tre anni. L’auto rallentò di fronte al cancello ormai familiare, e poi l’oltrepassò, fermandosi di fronte alla porta. Mycroft era già in attesa sulla soglia. Greg uscì dall’auto e andò da lui, fermandosi poco prima di abbracciarlo. Mycroft non si fece fermare, però, e gli diede un bacio sulle labbra.

“Non essere nervoso. È una bambina piuttosto timida, ma vedrai che andrete d’accordo.” Cercò di rassicurare il compagno. Gregory rise, teso.

“Lei è importante, Mycroft. Voglio solo evitare di rovinare tutto.”

“Non rovinerai alcunché.” Dichiarò con decisione il maggiore dei fratelli Holmes. “Forza, è nel salotto, sta facendo merenda.”

Gregory seguì Mycroft all’interno della casa ed entrò nel salotto dove aveva trascorso tante serate. Sul tappeto di fronte al televisore, che di solito era nascosto dietro a pannelli di legno, c’era una bimba. Gregory ne vedeva solo il profilo, ma notò subito la sua statura, minuta per la sua età, e i lunghi capelli biondi, leggermente ondulati. Una frangetta le copriva la fronte e i vividi occhi azzurri seguivano il cartone sullo schermo. Il piccolo naso all’insù si arricciò gentilmente durante una risata – un tratto che aveva chiaramente ereditato dagli Holmes. La piccola stava mangiando il suo panino con un’allegria che era cosa esclusiva dei bambini. Mycroft gli fece cenno di rimanere dov’era ed andò da sua figlia.

“Emma, tesoro? C’è un ospite che vorrei che tu incontrassi.” Le disse. Emma diresse uno sguardo curioso a suo padre e poi si voltò, rendendosi conto, per la prima volta da quando Mycroft e Gregory erano entrati, che c’era una persona che non conosceva nella stanza. La sua espressione si chiuse un poco, con le labbra premute tra loro. Quindi chiese:

“Chi è lui, papà?” La sua pronuncia era quasi perfetta. Mycroft la prese in braccio e la portò verso Greg.

“Emma, questo è l’ispettore Gregory Lestrade, ma sono sicuro che sarà felice di essere chiamato Greg.” La bimba tese cerimoniosamente la mano.

“Il mio nome è Emma Elizabeth Holmes, piacere di conoscerla.” Disse, a mo’ di frase fatta provata e riprovata. Gregory accettò la mano e rispose a tono.

“Il mio nome è Gregory Lestrade e sono contento di incontrarti finalmente, Emma. Per favore, come ha detto tuo padre, chiamami Greg e dammi del tu.” Emma annuì e si giro verso suo padre,

“Posso andare a giocare, ora?” chiese.

“Certo, piccola. Saremo qui con te se hai bisogno.” Emma annuì e tornò alla sua merenda, alle bambole e ai libri da colorare. I due uomini si sedettero, chiacchierando ed osservando Emma giocare per conto suo. Greg stava giusto raccontando a Mycroft gli ultimi gossip della stazione di NSY quando Emma, che da qualche minuto era rimasta a guardarli più che giocare, andò da loro con un libro dall’aria consunta in mano. Tirò delicatamente la gamba dei pantaloni di Lestrade e Gregory si giro verso di lei.

“Ciao Emma, cosa posso fare per te?” le chiese, cercando di parlare in tono amichevole. Emma gli ricordava la sua figlia più piccola, Kathrine, che era delicata e timida proprio come lei.
Emma guardò suo padre, che la incoraggiò con un sorriso, e si arrampicò sul divano tra i due uomini, porgendo un libro all’Ispettore.

“Me lo puoi leggere?” chiese. Gregory prese il libro e ne lesse il titolo ‘Bimwili e lo Zimwi’. La quarta