governo,” confermò.

“Allora, quando mi hanno arrestato, come hai fatto a farmi uscire?”

“Ho fatto sì che le accuse venissero fatte cadere.”

“Come?” domandò Eggsy. “Non siamo un ramo segreto del governo né protetti da un decreto reale o qualcosa del genere, perciò come hai fatto a convincere quel detective a lasciarmi andare? Mi avrebbe fatto marcire in galera volentieri per diciotto mesi, perciò che cosa lo ha fatto desistere? “

“Il suo superiore, sospetto.”

 “Harry,” disse Eggsy, cominciando ad arrabbiarsi. “Sono serio. Ufficialmente sei un sarto. Quindi come hai fatto?”

“Ho chiesto un favore ad un amico,” disse Harry, ed Eggsy lo fissò come se avesse visto Mr Pickles per la prima volta. Era sconcertante vederlo deluso da lui. “Ufficialmente, la Kingsman non ha alcun diritto ad interferire con il sistema legale.”

“Quindi conoscevi la persona giusta, e così hai fatto scomparire il problema?”

“Non è scomparso un bel niente,” rispose Harry, ma Eggsy sembrava ancora deluso. “L’arresto è ancora registrato. L’accusa di furto è stata ritirata, dal momento che il proprietario dell'auto si è rifiutato di andare avanti, e sulla tua fedina penale c’è scritto che sei stato rilasciato con un avvertimento per guida spericolata.”

“Salutavo i poliziotti mentre guidavo. Anche se Rottweiler non entrerebbe mai di sua spontanea volontà in una stazione di polizia,” Eggsy si fermò, poiché Harry aveva alzato una mano per interromperlo. “Che c’è?”

“Rottweiler?”

“Il proprietario dell’auto,” spiegò Eggsy. “Intelligente quasi quanto i cani di quella razza. Non saresti comunque dovuto riuscire a risolvere la questione.”

“Conoscevo un Lord che conosceva il commissario.”

“Perché sei andato alla scuola giusta?” domandò tagliente Eggsy, e poi sembrò dispiacersene subito. “Non sto cercando di fare lo stronzo, Harry, ma... Non è giusto che il giro funzioni così.”

“Non funziona così,” disse Harry.

“Cosa?”

“Ho salvato sua figlia. Qualche anno fa, è stata rapita in Sud America e avevano chiesto un riscatto. La Kingsman l’ha fatta fuggire.” Harry fece un respiro profondo, notando che Eggsy si era avvicinato. Si appoggiò alla ringhiera, con una mano sul metallo freddo, guardando Harry come se… come se avesse il potere di rendere il mondo un posto migliore. Era gratificante e lo rendeva più umile allo stesso tempo: un ideale che Harry cercava di raggiungere, anche se non ci sarebbe mai riuscito. “Quando gli ho detto che c’era un giovanotto con un grande potenziale che stava per trascorrere diversi mesi in prigione per una situazione in cui non aveva tutta la colpa, si è offerto di aiutarmi.”

“Scusa se sono saltato alle conclusioni,” disse Eggsy, posando una mano su quella di Harry sulla ringhiera. La lasciò lì per un momento di troppo, poi abbassò lo sguardo e la spostò.

Quando Eggsy alzò lo sguardo, sembrava timido. Imbarazzato. Come se...

Oh, pensò Harry, mentre le visite di Eggsy e le sue attenzioni gli tornarono in mente all’improvviso. Ce lo aveva davanti agli occhi e non se ne era accorto. Aveva pensato che Eggsy fosse un giovanotto di cuore, onesto, premuroso. Era vero, ma si sarebbe dovuto accorgere anche della sua infatuazione per lui. “Ma figurati” disse prima che la situazione diventasse troppo imbarazzante.

Eggsy annuì e lanciò un’occhiata all’orologio, cambiando argomento nella maniera più evidente. “Grazie ma devo andare. Ti lascio tornare a...” si interruppe quando vide i punteggi di Harry.

“Devo riqualificarmi,” disse Harry piccato.

Eggsy lo guardò incredulo. “Davvero? Perché quelli sono i punteggi che fa Roxy in una giornata sì. Io non ho mai raggiunto quei livelli.”

“Sono a tanto così da infrangere un nuovo record.” Harry si sforzò di mantenere l'autocompiacimento al minimo. “Siccome Merlino insiste perché faccia queste esercitazioni, ho deciso di pormi un obiettivo.”

“Mi fai quasi provare pena per Marta,” disse Eggsy e, chiaramente, non era serio.

 

***

 

Le simulazioni delle missioni erano sempre i test più facili. Harry non aveva mai avuto problemi ad affrontare i pericoli, ricordando sempre le buone maniere mentre riconosceva le minacce. Era piacevole avere di nuovo la voce di Merlino nelle orecchie.

“Devi ancora riqualificarti nel combattimento corpo a corpo,” stava dicendo, ed Harry rivalutò la sua opinione su quelle conversazioni. “Nessuna missione per gli agenti che si inciampano sui loro stessi piedi.”

“Ne sono consapevole,” mormorò Harry, un sorriso ben fisso in volto.

“Davvero? Perché, ora come ora, non ti darei il massimo dei voti in fatto di consapevolezza.”

Harry mantenne uno sguardo distratto e lanciò un’occhiata intorno al bar. La ‘missione’ era semplice sulla carta - identificare il target, copiare le informazioni sul suo computer, far entrare Merlino nel GPS del suo telefono. Il target era ancora seduto in un angolo a scrivere -- una tesi sul ciclo di Re Artù, il che mostrava il tipico senso dell’umorismo di Merlino -- ma non c’erano altre minacce. “Dove vuoi andare a parare?”

“Eggsy,” disse Merlino,