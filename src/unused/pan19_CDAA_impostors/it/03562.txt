di nuovo e Vergil si rabbuiò all'istante. 
«Non lo metto» ribadì, ma suo fratello non volle sentire scuse: sfruttando tutta la forza e le capacità di cui disponeva in quanto mezzo demone, riuscì a costringere Vergil a mettere il suo kimono. Fu un'impresa al limite dell'impossibile ma risultò piuttosto divertente a Dante, cui piaceva raccogliere le sfide, di qualsiasi natura fossero. Suo fratello, da questo punto di vista, era il più stimolante tra tutti i suoi conoscenti. 
«Fatto!» annunciò il cacciatore di demoni con un bel sorriso trionfante, osservando la schiena del gemello «Su, fatti guardare». 
«Non ci penso nemmeno!» si rifiutò perentorio Vergil, le guance in fiamme per l'imbarazzo mentre si guardava «Questo kimono è ridicolo». 
Non riusciva davvero a capire come Dante facesse ad indossare una cosa così assurda e ridicola di propria iniziativa. 
Era quasi come essere nudi. 
«Scommetto che non hai caldo con quello, dico bene?» interloquì il gemello, aggirandolo di soppiatto per poterlo vedere di fronte. 
Vergil si volse nel vederselo comparire dirimpetto ma Dante fu più rapido e seguì il suo movimento rimanendogli davanti. 
«Smettila!» gli ordinò suo fratello. 
«E perché dovrei?» sghignazzò l'altro «Ti sta bene» aggiunse assumendo improvvisamente un contegno un po' più serio. 
Il complimento fece imporporare le guance di Vergil non per rabbia ma per compiacimento: anche se spesso e volentieri non tollerava le buffonate di suo fratello, quando se ne usciva con qualche complimento - ed erano occasioni rarissime - a lui faceva piacere riceverli. 
Dante si accorse della cosa, ovviamente. 
«Non te l'aspettavi, eh?» esclamò dandogli improvvisamente le spalle «Stasera la fiera comincia dopo cena, quindi per adesso toglilo: mica vorrai rovinarlo?» proseguì voltandosi di nuovo verso il gemello, portandosi entrambe le braccia dietro la testa. 
Vergil tornò improvvisamente serio a propria volta e cercò subito di sfilarsi l'abito. Non essendo pratico di cose tanto particolari, finì senza un nulla di fatto. 
Suo fratello si godette lo spettacolo per un po' prima di decidersi ad intervenire: con pochi semplici gesti allentò la cintura che fermava l'indumento, lasciando che questo si aprisse a rivelare il corpo nudo dell'indossatore - a dispetto della lotta vera e propria che quest'ultimo aveva ingaggiato con la cintura. 
Un muscolo si contrasse nella guancia destra di Vergil, segno che si stava irritando di nuovo. 
Dante ignorò il segnale e gli accarezzò lentamente un pettorale, soffermandosi a stuzzicargli il capezzolo. 
Vergil emise un verso strozzato non ben definito, colto alla sprovvista dal gesto. 
«Preparati per stasera» gli disse Dante, lasciandolo andare e dandogli ancora una volta le spalle mentre raccoglieva il kimono e si dirigeva verso la camera. 
Come inizio non era stato male. La resistenza di Vergil era stata più divertente di quanto avesse immaginato e tutto quel vederlo vestito e non aveva riacceso il suo interesse. 
Era un peccato che come amanti fossero irruenti e aggressivi, perché per non essere beccati dovevano aspettare che calasse la notte: solo allora la loro confusione poteva mescolarsi a quella dei locali vicini e passare inosservata. Non voleva di certo avere problemi quando c'era la maniera di evitarli. 
Quella sera però era certo che si sarebbe divertito molto di più. 
 
Vergil osservava nervoso l'andirivieni di persone lungo il marciapiede appena fuori dell'agenzia domandandosi se non fosse una scelta saggia quella di sparire da qualche parte nell'ufficio in modo che Dante non potesse obbligarlo ad uscire conciato a quella maniera. Accantonò l'idea ricordandosi che era uno dei figli di Sparda e che non aveva niente da temere da patetici umani. 
Nonostante la lodevole opera di autoconvincimento che aveva fatto su se stesso per buona parte del pomeriggio, rimaneva il fatto che quel kimono lo faceva sentire a disagio: era così sottile e facile da togliere - almeno per Dante, e ciò lo preoccupava se possibile ancor di più - che temeva di essere defraudato dell'indumento in mezzo alla folla. 
Dante non era tipo da farsi problemi in tal senso, lui lo sapeva bene, e questo era motivo di ulteriore angoscia. 
Nell'eventualità che suo fratello pensasse di lasciarlo nudo in pubblico avrebbe anche potuto vendicare l'affronto subito ingaggiando con lui uno scontro all'ultimo sangue che probabilmente non avrebbe visto né vincitori né vinti, però avrebbe preferito evitarlo. 
Scosse leggermente la testa ripetendosi per l'ennesima volta: «State uscendo per andare ad una fiera. Dovrebbe essere una cosa divertente». 
Già, divertente per Dante. La sua idea di "divertente" contemplava ben altri impegni che non quello di andarsene in giro indossando un vestito che era tipico delle donne. Tra di essi - nella ristretta categoria "divertimenti di coppia" - figurava il fare sesso col gemello. In genere però si divertiva anche per conto proprio standosene tranquillo a leggere. 
«Ehi, perché quella faccia?». 
Dante stava scendendo le scale con il suo kimono indosso e l'espressione allegra. Pareva piuttosto entusiasta per la circostanza e Vergil non riusciva a condividere il suo punto di vista. 
Come se fosse in grado di leggergli nella mente, Dante esclamò: «Non avrai mica ancora problemi con il kimono?». 
Dalla smorfia che comparve sul viso del suo interlocutore era evidente quale fosse la risposta. 
«Oh