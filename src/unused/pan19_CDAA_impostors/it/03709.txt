ma
accogliente. Il nome era
stato scelto dalla moglie del proprietario, una donna che amava i
rapaci e che
si era divertita a decorare l’osteria con statue, disegni e
quadri raffiguranti
gufi e civette. Ad un primo sguardo il luogo poteva sembrare
inquietante ma
l’atmosfera familiare e la cordialità delle
persona che lo frequentavano
rendevano Il Gufo fortunato uno dei posti più belli in cui
trovarsi.

Percorse un piccolo vialetto nella
penombra e finalmente
intravide la strada insegna ritraente un gufo che teneva nel becco un
quadrifoglio.
A pochi metri dalla taverna, rallentò il passo e forse fu
quello il suo errore.
Una voce fin troppo conosciuta e spesso evitata lo fece fermare
definitivamente.

“Oh, pensavo di aver visto
solo un enorme topo superarmi e
invece era quel cane maledetto… Ezio Auditore!”
esclamò la voce superba e
altisonante che apparteneva ad un giovane dai capelli neri come la pece
e gli
occhi altrettanto scuri. 

Con un sospiro, Ezio si
voltò mostrando il sorriso più
raggiante e falso che riuscisse a creare. Allargò le braccia
con fare bonario e
si rivolse al suo interlocutore. “Vieri, mio caro amico, che
ci fai a quest’ora
nelle pericolose strade di Firenze?” domandò
scherzosamente prima di notare che
il ragazzo era da solo “Senza i tuoi compagni o, per meglio
dire, bambinaie!”

Vieri de Pazzi, nemico
d’infanzia di Ezio, digrignò i denti
come un animale. “Non fare tanto il saccente, Auditore. Anche
tu sei solo.”

“Io non ho paura di mettere
il naso fuori di casa senza
qualcuno che mi prenda per mano!” esclamò Ezio
trattenendo una risatina.

“E poi non è
solo.” Una terza voce si intromise e un
giovanotto molto più alto degli altri due superò
Vieri per fermarsi di fianco
ad Ezio.

“Federico!” 

“Un altro Auditore!
Spuntano come funghi!” disse esasperato
Vieri verso nessuno in particolare.

Federico Auditore lo
ignorò preferendo rivolgere la propria
attenzione al fratello. “Scusa il ritardo, ma nostro padre ha
avuto la bella
idea di farmi incontrare alcuni funzionari da Lucca e sai bene quanto
possano
essere tediosi e lenti nel parlare gli anziani.”

Ezio rise con lui prima di mormorare
“Non sapevo che madonna
Laura si potesse già considerare anziana e soprattutto non
ero a conoscenza del
fatto che lavorasse come funzionario.”

“Ah, non ti si
può nascondere nulla!” esclamò con fare
drammatico
il fratello maggiore prima di appoggiare una mano sulla sua spalla
“Allora,
entriamo? Ho bisogno di riprendere le forze…”

“Stavo per farlo quando una
pulce…” indicò con un movimento
della testa il giovane de’ Pazzi “… mi
ha distratto.”

“Mi ero dimenticato che
fosse qui.” Ammise con finto
dispiacere Federico “Fratellino, ti ha forse detto per quale
motivo ti sta
infastidendo questa volta?”

Ma prima che Ezio potesse rispondere,
Vieri si intromise. Il
volto mostrava che aveva perso la calma parecchi minuti fa, offeso
dall’essere
ignorato da quei due scarafaggi. “Te lo dico subito il
motivo. Ho una faccenda
da sistemare con il tuo… fratellino!”

“Che faccenda?”
domandò curioso Ezio. Sapeva ormai che il
suo antagonista trovava le più assurde motivazioni per
attaccar briga e
litigare.

“Sì, che
faccenda?” ripeté Federico altrettanto incuriosito.

Vieri sbuffò come la
questione fosse stata ovvia. “Ieri non
mi ha fatto proprio piacere quella battuta su mia sorella!”
sbottò agitando le
mani come un pazzo.

“Davvero? Mi
dispiace.” Mormorò con falso rimorso
“Peccato
che a Viola sia piaciuta molto quando gliel’ho raccontata
questo pomeriggio!”

“Ezio…”
sussurrò il fratello maggiore portandosi una mano
sulla fronte e immaginando come sarebbe andata a finire quella
conversazione.

“Taci, maiale che non sei
altro!” urlò quasi il ragazzo dai
capelli corvini mentre stringeva i pugni “So benissimo che
non è la prima volta
che inventi maldicenze sulla virtù di mia sorella! Esigo le
tue pubbliche
scuse!”

“Ascolta,
Vieri…” cominciò Ezio con aria esausta
“…non ho
voglia di parlare o dartele di santa ragione stasera. Voglio solo
incontrarmi
con i miei amici, bere, mangiare, divertirmi e tornarmene a
casa.”

Vieri aprì la bocca per
rispondere ma il giovane Auditore lo
interruppe “Posso aver detto alcune cose su Viola
–vere o false che fossero- ma
chi sei tu per venirmi a parlare di onore e scuse? Ti ho udito
commentare in
maniera veramente poco dignitosa le scollature degli abiti di mia
sorella
Claudia in passato!”

“Non è la stessa
cosa!” ringhiò quasi l’altro infuriato.
Come osava dire certe cose? Non aveva nemmeno mai guardato quella
scrofa di
Claudia Auditore!

“Sì, invece. Ora
tornatene a casa a farti coccolare dalla
tua bambinaia e lasciami in pace per stasera.”
Dichiarò infine Ezio passandosi
una mano tra i capelli scuri e leccando appena la ferita sulle labbra
che
ancora lo infastidiva. Un gesto che il dottore gli aveva detto di
evitare e che
attirò immediatamente lo sguardo di Vieri.

Fu un’occhiata veloce
quella del ragazzo, che abbassò subito
la testa, ma che gli occhi attenti di Federico Auditore registrarono
senza
alcun problema. Vide chiaramente l’incertezza nel giovane, il
rossore sulle
guance che tutti avrebbero pensato fosse causato dalla rabbia. Prima
che il
giovane de’ Pazzi potesse rispondere all’ultima
provocazione, Federico parlò.

“Oh, oh…
adorabile