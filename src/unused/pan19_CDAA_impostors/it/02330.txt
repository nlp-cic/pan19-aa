che Occhi di Falco non indagò per educazione verso il sovrano,
lasciandolo proseguire.



"Poi ovviamente c'è Kaido
il Beastmaster e il suo esercito di belve mutaforma. Si affidano solo alla forza bruta, ma sono violenti
e feroci come nessun altro. E infine Shanks il Demone
Rosso, che si dice fosse un vassallo di Gold Roger, sebbene finora non abbia
mai dato segno di avanzare pretese sul suo trono."



"Conosco Shanks"
ammise Mihawk "e so che non vuole la guerra. Ma
so anche che non accetterà di riconoscere come Re dei Demoni una persona
qualsiasi, anche se dovesse arrivarci con la forza bruta. Soprattutto" e
la sua espressione neutrale s'incupì "se dovesse trattarsi di uno come
Barbanera."



"Ne ho sentito parlare. So che il suo vero nome
è Marshall D. Teach, ma non sono riuscito a scoprire
altro; pare sia spuntato dalle ombre di recente."



"Sì, e in così poco tempo ha creato moltissimi
problemi. Ti conviene stare alla larga da lui, è pericoloso." il fatto che
quel nobile guardingo si fosse esposto a dare un'opinione così netta era molto
significativo, e Jajji si ripromise di seguire il
consiglio. Tuttavia Mihawk non aveva ancora concluso
il suo insolito episodio di loquacità: "Ma non sottovalutare anche chi
muove i fili di grandi potenze restandosene al sicuro dietro le quinte; simili
elementi sono insidiosi proprio perché liberi di agire senza palesare la
propria presenza, attendendo l'occasione giusta come un predatore nascosto
sotto il pelo dell'acqua, o un ragno al centro della propria tela."




Jajji


socchiuse le palpebre, rimembrando le informazioni portate dalle sue spie:
"I Regni di Arabasta e Dressrosa
vantano come protettori dei clan di Demoni estremamente forti, se non erro; non
mi sorprenderebbe se i loro piani andassero ben al di là della difesa dei
sovrani umani che li hanno assoldati."




Mihawk


non rispose, tornando al consueto silenzio. Un silenzio molto espressivo per
chi lo sapeva ascoltare, come Jajji aveva imparato a
fare dopo lunghi secoli di familiarità... e sorprendentemente anche Zoro,
sebbene conoscesse il suo Maestro da molto meno tempo. Ormai Occhi di Falco
aveva detto tutto ciò che aveva da dire, ma non il suo allievo:



"Io credo invece che il vincitore sarà una
persona che non vi aspettate. Qualcuno di cui ancora nessuno conosce il nome,
ma che presto conquisterà One Piece
e diverrà il nuovo Re dei Demoni!" L'incrollabile sicurezza con cui il
giovane spadaccino dai capelli verdi aveva proclamato la sua opinione lasciò
sorpresi tutti i presenti. 




Jajji


sembrava intenzionato a chiedere spiegazioni a quel ragazzino impertinente, ma Mihawk lo precedette giustificando le parole del suo
discepolo: "Zoro è amico di un giovanissimo Demone di gomma che ambisce al
trono: viene da un villaggio sconosciuto dell'Est, ma in poco tempo ha già
fatto parlare parecchio di sé. L'ho visto, una volta" aggiunse lanciando
uno sguardo divertito al figlio adottivo, ricordando l’occasione del loro primo
incontro e scontro "Possiede uno strano carisma che attrae a sé anche i
caratteri più difficili. Chissà, forse una persona simile potrebbe davvero
arrivare lontano." Detto ciò si alzò dirigendosi verso l'uscita della
sala.



Il Re di Germa capì che il suo nobile ospite non
avrebbe rivelato altro per quella sera, quindi si ritirò a sua volta nelle
proprie stanze dopo aver rinnovato l'invito a fermarsi presso di loro per tutto
il tempo che desiderava.



Zoro non seguì il suo Maestro, limitandosi a
osservare Ichiji e Niji che
se ne andavano silenziosi tenendosi mano nella mano, e Reiju
che varcò la porta che conduceva all'ala dedicata alle donne umane con cui
desiderava intrattenersi ancora un po'. Quando Zoro vide allontanarsi per conto
proprio anche il ragazzo dai capelli dorati che lo aveva tanto colpito per la
sua diversità rispetto ai fratelli gemelli e a qualsiasi altro vampiro che
avesse mai incontrato, decise impulsivamente di seguirlo. Lo spadaccino aveva
imparato a fidarsi del proprio istinto, ed esso in quel momento gli urlava di
restare vicino a quel bizzarro principe.



 



Gli unici a rimanere nella sala deserta furono Yonji e Cosette; la giovane si era addormentata sul petto
del vampiro, e lui non aveva mosso un muscolo per non svegliarla: sebbene non
lo avrebbe mai ammesso a nessuno, tantomeno in presenza dei suoi fratelli, era
intenerito da quella piccola umana che ora se ne stava raggomitolata come un
gattino caldo e morbido nel suo grembo. E come un gattino lei si svegliò
strofinando il nasino contro la sua camicia e miagolando dolcemente mentre
sbadigliava; sussultò nel rendersi conto di dove si trovava e il suo volto
divenne color ciliegia quando Yonji rise dicendo:



"Dormito bene? Suppongo di sì, dato che ti ho
fatto da cuscino; non è da tutti poter dormire in braccio a un principe di
Germa!"



In realtà il corpo statuario del vampiro era troppo
duro per essere precisamente comodo; ma Cosette aveva scoperto che lui era
l'unico in grado di trasmetterle una sensazione di sicurezza e protezione,
soprattutto in quel castello abitato da nobili demoni che consideravano gli
umani solo come cibo (eccettuato il principe Sanji,
sempre rispettoso con tutte loro, anche se lei sapeva che la sua gentilezza
nasceva dalla pietà).



"Sono desolata per averle mancato di rispetto, Yonji-sama!" balbettò cercando di rialzarsi.



Lui inarcò un sopracciglio leggermente urtato dal
timore