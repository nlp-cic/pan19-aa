baciò la donna, lei lo abbracciò, accarezzando il petto e il collo, portando l'uomo ad abbandonarsi sul suo corpo. Lo stomaco della donna si strinse in un nodo ghiacciato pieno di ribrezzo, odio e disgusto ma continuò. Finse, e lo fece con tutta sé stessa. Si fece baciare, ricambiò, accarezzò l'uomo slacciandogli i pantaloni, guardandolo con occhi pieni di lussuria. Lui la montò sulla nuda terra, davanti a tutti. Perso nella sensualità della donna che si muoveva sotto di lui, abbracciandolo con le gambe tornite, compiacente, non si accorse che gli aveva sfilato il lungo coltello dalla cintura, nascondendolo nelle voluminose pieghe della gonna sollevata.L'uomo fu veloce, brutale, e la donna continuò a sorridergli con voluttà, a baciarlo e assecondarlo per tutto il tempo. Quando infine lui si alzò dalla porta rimasta aperta fece capolino un volto. I due uomini si scambiarono frasi brevi e secche e risero per poi chiudersi la porta alle spalle.Rimaste sole le donne fissarono l'unica di loro lontana da tutti. La videro alzarsi da terra e mettere il pugnale tra le pieghe della gonna, per poi alzare lo sguardo fiero sulle altre.

-Arian cosa pensi di fare?- Chi aveva parlato, con voce titubante, era la donna di cui lei aveva preso il posto.

-Penso al modo per liberarci di loro. Potete ascoltarmi oppure no, potete essere pecore al macello o donne. Siamo noi a poter fare qualcosa adesso.-

-Certo, come te, darci al nemico!- Aveva parlato una donna non più giovane, i capelli sciolti in ciocche sporche sulle spalle e il viso segnato da un livido violaceo.

-Stai zitta! Ha preso il mio posto, e se credi lo abbia fatto per piacere sei più stupida di una gallina Sveva!- Pallida, ancora tremante, con il viso rigato di lacrime e le labbra spaccate ancora sanguinanti, colei che aveva parlato puntò il dito su Arian. -Lei ha fatto quello che ha potuto. E io le sono grata!- Ridotta al silenzio l'altra donna abbassò lo sguardo ora colmo di vergogna.

-Mi volete ascoltare? Se volete dovete decidere ora, e avere coraggio.- Fiera, non più giovanissima, Arian era senza figli e senza marito, era la donna da cui andavano gli uomini del villaggio quando le mogli non potevano stare con loro. Aveva i capelli neri, lisci, e gli occhi freddi e duri come ghiaccio. Lentamente le donne annuirono e guardarono la donna che per tutte loro era sempre stata una emarginata, utile, ma scomoda. -Quando gli uomini verranno a prenderci, e non credo manchi più molto ormai, vorranno divertirsi. Stancateli, fate loro credere di averli scelti. Chi può almeno lo faccia. E loro dormiranno, e si fideranno, penseranno di averci domate, che siamo una loro preda di guerra, solo un bottino. Allora noi prenderemo loro le armi e nel sonno taglieremo loro la gola. Se facciamo loro credere che li abbiamo voluti si fideranno, siamo solo deboli donne spaventate per loro, non si aspettano certo che facciamo qualcosa...-

-Tu pensi davvero possa funzionare?-

-Penso che se abbiamo una possibilità è questa. A voi scegliere se volete tentare con me o limitarvi a urlare mentre vi violentano, e poi vederli uccidere e vendere come schiavi voi, i vostri figli e i vostri mariti!- La donna si fermò, guardando negli occhi tutte loro, una ad una. -Scegliete, e scegliete adesso.-

Mormorarono spaventate, ma ancora più spaventate da quello che poteva succedere ai loro figli. Il futuro che sembrava attendere loro e chi amavano era peggiore della morte. Negli occhi di tutte comparve una scintilla della luce che animava gli occhi di Arian.La più vecchia delle donne annuì e sorrise alla donna in piedi davanti a loro.

-Da piccola ti chiamavo piccolo drago, ora il piccolo drago è diventato un grande drago e sputa fuoco. Io farò come dici. Almeno se mi uccideranno saprò di aver cercato di fare quello che potevo per salvare la mia famiglia.-

Arian le sorrise, la donna era la levatrice, una donna robusta, sfiorita, che aveva avuto tra le mani la vita e la morte di tutti nel piccolo agglomerato di capanne. Una donna forte.

-Allora che la Dea sia con noi, che il corvo ci guidi in questa battaglia, che la sua follia ci renda incapaci di provare paura e porti sciagura e sventura sui nostri nemici!-

Alcune risero, nervosamente, piano, spaventate, mentre qualcosa, una strana calma, calava sul gruppo assieme alle ombre della notte.La vecchia levatrice alzò il volto guardando il cielo scuro dai buchi del tetto.

-Le ali della Morrigan ci guidino, che possano vederla lavare i loro panni sporchi di sangue nel fiume!- Le donne annuirono, sussurrarono.

-Non dovremmo dire queste cose, il prete dice che sono peccaminose...-

-Il prete è uno sciocco, ed è morto. Quando mai ha capito quello che è vero distinguendolo da quello che è falso? Mai!- Arian disse rabbiosamente, ricordando come per colpa sua e delle sue parole era lentamente diventata qualcuno di cui vergognarsi per il villaggio. Le donne si zittirono, ricordando quello che le loro madri dicevano loro, e l'orgoglio si fece strada nei loro volti.