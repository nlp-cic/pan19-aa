tocco, lo riconoscerebbe fra mille. Rabbrividisce e guarda il suo sorriso, i suoi occhi chiari che gli sono sempre piaciuti e quel modo di coccolarlo sempre dolce. Ha i suoi momenti, Juraj. Non ci sono proprio dubbi a riguardo. - Tutto bene? - Chiede lo slovacco capendo evidentemente che non è così. Per un momento soppesa l’idea di ricaderci, di tornare da lui per facilitarsi il trapasso, ma sarebbe come passare dalla padella alla brace. Poi sì che avrebbe bisogno di un miracolo. Juraj non è capace di amare, è un amico fantastico, una persona a modo suo molto attenta e presenta ed anche divertente, però per il resto è un disastro. Ha fatto a pugni coi sentimenti, non può obbligarlo. E poi lui non è Gerard. - No, ma starò bene. - Però non ne è sicuro. - Vuoi parlarne? - Chiede calmo. Suso storce la bocca, è tentato ma poi scuote la testa e lo ringrazia. Poi lo sguardo cade su Alessio lì vicino che li osserva come se li studiasse e sorride con aria di scuse, chissà scuse di cosa. Lo fa senza pensarci. I ragazzi si cambiano, gli altri parlano, qualcuno fa baccano, piano piano se ne vanno alla spicciolata. Suso si sente a pezzi, ha voglia di piangere e si è trattenuto per poterlo fare da solo.Esce dalla doccia sperando che gli altri se ne siano andati, non sente rumori e voci. Quando vede Alessio che si pettina i capelli appena tagliati guardandosi assorto allo specchio, esita e per un momento è stizzito. Nemmeno piangere in pace? Davvero? Alessio si prende sempre i suoi tempi, ma non ha mai avuto molto a che fare con lui, non si sono mai seriamente parlati. Passa dritto e va alla sua postazione, di norma gli direbbe che sta bene coi capelli così, scherzerebbe un po’, ma non è una novità che non sta bene, perciò non dice nulla. Si asciuga dopo la doccia, Alessio soddisfatto va alla sua postazione, prende il telefono, legge un messaggio e ride scuotendo la testa. Si fa un selfie e lo spedisce a qualcuno. Suso non può evitare di vedere il suo sguardo felice e lo invidia, è chiaro che ha qualcuno. Chissà chi? non lo ha visto con una ragazza. - Se non corro appena chiama non mi fa respirare un secondo! Meno male che siamo distanti! Pensa se vivevamo vicini! - È una frase strana, Suso trasale e lo guarda. Ripensa a quel che ha detto, non ha usato un maschile od un femminile, nessun nome, ma in poche parole gli ha detto che ha una relazione a distanza e che va benissimo. Suso rimane colpito dalla scelta delle parole. Perché dirgli una cosa simile? Lo guarda bene mentre non è ancora vestito, al contrario Alessio è pronto, prende il borsone, gli sorride radioso e fa per andarsene. Suso in quello ha l’istinto di fermarlo, anche se non sa bene cosa dirgli. - Deve essere vero amore per funzionare a distanza! - Alessio rimane colpito della frase, sembrava non volesse parlare. Si ferma sulla soglia, lo guarda un po’ pensieroso e poi alza le spalle. - Non è facile, eh? Specie perché l’altra parte ha un carattere che te lo raccomando… - Suso è curioso di sapere di chi parla, continua a non fare nomi. Se ha una ragazza perché non lo raggiunge? Essere la compagna di un calciatore famoso è il sogno di qualunque ragazza. Forse è di Roma? Poi lui aggiunge qualcosa di mirato. Di strano. - Però alla fine se tieni duro ne vale la pena. Non dico che non si piange un sacco, che non si soffre le pene dell’inferno. Però alla fine ci sono i risultati e quando arriva a dire che ti ama anche se forse non l’ha mai detto a nessuno… è bellissimo! - Suso ha un moto d’invidia, poi rabbrividisce. Poteva dirgli mille altre cose, ha scelto di condividere quel pensiero con lui, proprio con lui. Vorrebbe chiedergli se per caso ha notato qualcosa fra lui e Gerard, ma si limita a sorridere malinconico e ammirevole, poi Alessio aggiunge dolcemente. - Posso solo dirti di tenere duro. - O forse è semplicemente evidente che sta a pezzi e si sta a pezzi solo per amore. Ha condiviso quelli che sono stati i suoi problemi che guarda caso sono simili ai suoi. “Non è tanto il problema della distanza, quanto di un ostacolo insormontabile. E mi pare che Alessio l’ha passato e l’ha superato.” Alessio va e rimane solo, Suso sospira e si copre il viso con l’asciugamano. Non lo sa, è questo il punto. Non sa se lo potrà superare. C’è qualcosa nell’aria quando torna, è come se entrambi lo sapessero. Ci hanno pensato per quei 2 giorni incessantemente ed entrambi ne hanno un po’ da dire. Eppure nessuno dei due vuole iniziare il discorso. Si vedono in allenamento, poi siccome l’indomani c’è una partita, si fermano a mangiare e a dormire a Milanello. I due non si sono parlati, si sono salutati in modo teso, con quelle espressioni strane