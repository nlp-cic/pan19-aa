pochissimi millimetri dalle sue, in attesa di un altro bacio. Le sue mani gli lasciano il viso per scivolare languidamente sul collo e sul petto. Anche sotto la spessa stoffa della felpa, riesce a sentire i sussulti del battito accelerato. È musica. Dolce musica.             E di nuovo, Stiles non riesce a resistere oltre. Lascia entrare la lingua prima ancora che le labbra si uniscano nuovamente.             Il nuovo bacio è nettamente più intenso del precedente. Più consapevole, più intenzionale. Vuole levare il fiato a entrambi, renderli folli.             Una mano di Stiles corre alla nuca di Derek, intrecciando le dita nei corti capelli e stringendoli passionalmente. L’altra va alla spalla solida per sentirne la consistenza dura e muscolosa.             È allora che, finalmente, Derek comincia a indietreggiare e introdursi nel proprio loft, trascinando l’umano con sé. Con distrazione fa scorrere la porta fino a chiuderla, dopodiché vi sbatte Stiles contro. Più con passione che con violenza. Da quel momento in poi, i loro movimenti diventano frenetici.              Stiles pensa distrattamente al fatto che la sensazione di essere intrappolato tra il corpo di Derek e il metallo dietro di sé è inebriante. È come un agnello messo all’angolo dal lupo. Potrebbe subire di tutto.             Derek viene colto da una frenesia che lo porta a raggiungere la cerniera lampo della felpa del ragazzo. La fa scorrere mentre gli lecca la lingua e le labbra, gliela sfila del tutto mentre i denti di Stiles gli afferrano il labbro inferiore e lo tirano. Ora la sua mente è focalizzata su una cosa e una soltanto: è pronto. Lo vuole. Qui e ora. Solo e soltanto con Derek.             Si scosta di poco per sussurrarglielo piano in un orecchio, le labbra umide che sfiorano il lobo prima di prenderlo tra le labbra e succhiarlo.             Il licantropo sa che non arriveranno mai alla camera da letto. Sa che ormai hanno raggiunto quel punto in cui o cominci subito o potresti esplodere dalla frustrazione. Perciò neanche prova a resistere. Il pavimento, coperto dai loro indumenti, andrà in qualche modo bene.              Così lascia che un basso ringhio abbandoni il suo petto. Sfila anche la maglia che stava sotto la felpa di Stiles, il quale finalmente è a petto nudo e libero di rilasciare il capo contro la superficie fredda della porta. Gli occhi chiusi.              Derek rimane a contemplarlo per diverso tempo. Poi aggancia due dita su due passanti del jeans e lo strattona addosso a sé.              «Ah!», si lascia sfuggire Stiles, perché ciò che ora sente contro il bassoventre è chiaramente un’erezione, forse ancora più dura della sua. Ciò lo porta a sentirsi parecchio imbarazzato e soddisfatto assieme: è merito suo se ora Derek è in quelle condizioni.              Derek percepisce tutto e sogghigna. «Vedi? Non credo proprio che tu mi sia indifferente».             «Vero», sussurra Stiles con un sorriso, avvicinandogli il viso per baciarlo ancora e ancora. «Dio, quanto ti amo», si lascia poi sfuggire, senza neanche accorgersene.             Ma l’altro se n’è accorto eccome. Sgrana gli occhi, il suo cuore trema. Però non può approfondire la cosa, poiché ben presto si ritrova due mani alquanto fredde e frenetiche sotto la maglietta, sui suoi addominali tesi e resi umidi da un leggero strato di sudore. Stiles si sbarazza di quella maglia blu con movimenti resi un po’ goffi dalla fretta. Poi le sue dita lunghe vanno alla fibbia della cintura del maggiore e la slacciano, la sfilano in un movimento sexy che a Derek fa pensare a un colpo di frusta. Ciò lo riscuote dal momento di immobilità.              Ora entrambi si stanno occupando di slacciarsi i pantaloni a vicenda. Si scambiano baci umidi, si mordicchiano le mascelle o le spalle, si leccano le gole. Nel giro di pochi secondi, le loro mani sono nelle mutande dell’altro, intente a donarsi piacere.              Stiles non ha mai fatto niente del genere. Almeno, non con nessuno che non fosse se stesso. L’idea di toccare l’erezione di un altro uomo – di Derek! – gli toglie il fiato e lo eccita all’inverosimile. Figurarsi farlo davvero. Le sue guance sono così rosse e calde che ci si potrebbe cuocere un uovo. Teme di sbagliare, di essere una schiappa totale, quindi cerca di imitare i movimenti che Derek compie sul suo membro. Ne imita la presa salda, le carezze, tutto. Le loro fronti aderiscono e i loro occhi si chiudono, le bocche aperte lasciano libertà ai gemiti e ai sospiri profondi.              «Sì! Oh… così!», sussurra Derek compiaciuto, estasiato.             «Ti… piace?».             «Non puoi immaginare… quanto».             «Anc-anche a me».             Più Stiles va avanti a fare ciò che sta facendo, più sente il membro di Derek tendersi e ingrossarsi. Avverte qualche goccia di liquido pre-seminale sulle dita, probabilmente lo stesso sta accadendo al suo. È un piacere intossicante, sente che ben presto crollerà.             Proprio per questo decide di fermare la mano del maggiore, il quale lo guarda con uno sguardo confuso e annebbiato dal piacere.              «Voglio di più», geme con voce roca, spezzata dal respiro ansante.              «E cos’è che vuoi?». Vuole che glielo chieda. Vuole sentirselo dire.             Stiles lo accontenta, parlandogli nell’orecchio