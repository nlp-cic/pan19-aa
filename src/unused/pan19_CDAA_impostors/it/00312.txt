negli angoli della città. Lo stesso verde Luna lo portava in testa, nel cappuccio che la riparava delle bizze con cui il cielo tiranneggiava l’intera città. Anche lui aveva provato quel cappuccio, un omaggio di una Luna particolarmente canticchiante, e il suo aspetto doveva essere qualcosa di imbarazzante dalla reazione che avevano le persone incontrate per strada mentre passeggiavano lungo la St Albert’s Dock. Dal suo sorriso mostrava che non gli importava proprio niente.
Nessuno dei due si preoccupava di darsi un appuntamento, ma due inglesi alle prese con la sfuggente traccia magica di Dublino si sarebbero sempre ritrovati.
Da The Oldie Bagpie avevano il loro rifugio e spesso l’inizio dei loro vagabondaggi o la conclusione quando stanchi si appoggiavano ad un tavolaccio, bevendo dalle pinte che la vecchia Bag riempiva senza chiedere nulla. Theodore aveva bevuto così tanta birra una sera che era stato pericolosamente vicino ad avere la peggiore ubriacatura della sua vita, se non si fosse ricordato di qualche trucchetto che i ragazzi ad Hogwarts si passavano di anno in anno. Luna aveva ascoltato i racconti dei Leprecauni su quello che succedeva al termine dell’arcobaleno, gli occhi immensi che avevano già assorbito tutti i colori del cielo d’Irlanda.
Sonnecchiarono in tutti i parchi della città. Esplorarono le vecchie pietre mentre Luna gli descriveva tutte le meraviglie di cui era venuta a conoscenza.
“C’è una strada su al Nord che è stata costruita da un grande mago per andare nelle terra dei giganti. Si dice che per costruirla sollevò il terreno e le rocce in modo da restare all’asciutto mentre attraversare il mare. E sai cosa successe quando li trovò, i giganti? Una gigantessa si innamorò di lui e il mago fu costretto a scappare e mentre scappò indietro la strada che aveva costruito si spaccò sotto il peso della gigantessa. Alla fine lei finì in acqua e lui arrivò sano e salvo in Irlanda ma così stanco che dormì per un mese intero.”
“Davvero ci credi che un gigante possa innamorarsi di un umano?”
“Perché no? Dicevano che anche il custode di Hogwarts aveva una mamma gigante.”
Hogwarts. La parola cadde su Theodore portando con sé il sentore di un dicembre gelido.
Luna non voleva ricordare, lui non avrebbe mai dimenticato.
L’aveva incontrata nel bagno infestato del primo piano, evitato da tutti dal giorno in cui Draco Malfoy era stato ritrovato in fin di vita con Potter al suo fianco, la bacchetta colpevole ancora stretta nelle mani insanguinate del ragazzo. Quel giorno aveva discusso con Luna: per Theodore il ragazzo Malfoy era solo un arrogante bulletto ma Harry Potter possedeva pari arroganza anche portava i colori dei Grifondoro.
“Non ho detto che ha fatto bene,” gli aveva risposto Luna. “Ma per me è un amico.”
Durante la notte era caduta altra neve e in quell’ala il riscaldamento scarseggiava. Non c’era un posto comodo e asciutto dove sedersi, ma a Luna non importava. Stavano seduti vicini, per tenersi caldo a vicenda. Aspettando.
“Penso che non ci vedremo più,” disse Theodore.
Gli venne fuori così, senza preamboli, che tanto né a lui né a Luna importavano.
“Pensi di morire?” gli chiese, seria, Luna.
“Me ne vado. Via da qui.”
Rimasero in silenzio a lungo, i pensieri che tornavano alla loro scuola. Alla scuola dove i nati Babbani erano aggrediti ogni giorno, dove i simpatizzanti dei Mangiamorte trovavano lo spazio per parlare e agire sotto la tacita indifferenza del preside, dove in segreto si sussurravano gli ordini dell’Oscure Signore, e ancora più in segreto le parole di speranza di Dumbledore.
“Andrò a casa per le vacanze di Natale.”
“E?”
“E poi tornerò a Hogwarts,” gli rispose semplicemente.
Lui aveva provato a esporre le argomentazioni migliori, aveva discusso, aveva spiegato, aveva supplicato e avrebbe usato anche le lacrime se quella punta di reticenza e orgoglio con cui nascondeva le sue emozioni avrebbe ceduto posto alla spontaneità. I Mangiamorte l’avrebbero catturata, l’avrebbero torturata e uccisa. Era troppo compromessa per colpa del suo caro amico Potter.
“Fa freddo,” disse Luna.
“Mi dispiace,” rispose Theodore che non sapevo cos’altro risponderle. “Perché… perché non vieni con me?”
Lei rimase in silenzio. Quel suo silenzio pesava al ragazzo come una condanna. Ma restare significava per lui scegliere: stare con i Serpeverde, con i Mangiamorte, con suo padre o unirsi all’altra fazione che, silenziosa ma presente, sabotava l’operato dei seguaci di Voldemort a Hogwarts?
Nessuno aveva chiesto se a lui importasse tutto questo? Theodore si chiese se qualcuno – se persino Luna, la folle e stravagante Lunatica che a tutto credeva – potesse capire che lui avrebbe anche spezzato la sua bacchetta pur di non restare e scegliere ciò che avevano scelto i loro genitori.
Luna giocherellò con un ramoscello di vischio, ma non c’era più nessun Nargillo da scacciare. Si strinse la sciarpa addosso, dove erano nascosti i lividi che un ragazzo, di cui non voleva dire il nome, le aveva lasciato.
Sorrise, e poteva anche non badare troppo al freddo, poteva anche dimenticare la paura.
“Theodore, no. Non verrò. Ora ho degli amici qui.”
Rimase ad ascoltare il silenzio di quel luogo desolato, dove