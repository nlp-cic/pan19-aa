è scritto, così sarà, devo uccidere mio fratello e farla finita. Il destino non può essere modificato da questa scimmia. Farà quello che il fato ha deciso per lui, quello che Dio stesso ha deciso per la sua stirpe.”
Smette di colpirmi mentre si rivolge a Cass.“Sei così sicuro di lui Castiel, poni così tanta fede in un essere inferiore… perché? Non capisco.”

“Tu non puoi capire, non sai cosa vuol dire amare.” Nonostante la mia voce sia poco più di un sussurro, non riesco a trattenermi, la stupidità di questo stronzo mi sembra incredibile.“Tuo padre ha creato gli uomini e vi ha detto di amarci come se fossimo lui, eri assente il giorno in cui lo hanno spiegato a scuola? Non sai cosa sia l’amore, ne per tuo padre, ne per i tuoi stessi fratelli, sei solo un ottuso pennuto”, la mia fronte poggia sul pavimento in cerca di un improbabile sollievo.

Mi rigiro sulla schiena, anche se questo mi costa uno sforzo enorme ,“credevo saresti stato più fantasioso…” rido o almeno ci provo, ma tutto quello che esce è un suono gorgogliante che si perde in un doloroso eccesso di tosse, una fitta mi trafigge il petto.
Un altro grumo di sangue mi riempie la bocca. Sputo anche quello e inspirando a fatica continuo la mia sfida “…all’Inferno sono stati decisamente più bravi, forse dovresti andare a fare scuola da quelle parti, da quello stronzo di Lucifer. Sono certo che avrebbe un sacco di cose da insegnarti il tuo fratellino.”
Ottengo il risultato previsto, Michael si avventa su di me, mi trascina vicino a Cass, inchiodandomi sul muro, il suo brutto muso è incredibilmente vicino al mio.

“Come osi, insulsa scimmia, pronunciare il nome di mio fratello” sibila rabbioso.

Probabilmente avrebbe potuto incenerirmi solo con lo sguardo e so di aver colto nel segno, ho il sospetto che tra lui e suo fratello ci sia più di quanto non si creda.
Sento l’aurea del suo potere che si abbatte di su di me, quasi schiacciandomi contro la parete.“Forse invece che farvi la guerra dovreste andare a scopare su qualche nuvola, potreste risolvere un sacco di problemi e non radereste al suolo metà del mio pianeta, ma ripensandoci probabilmente vi mettereste a litigare per decidere chi deve stare sopra e chi sotto.”
Il pugno che mi arriva nello stomaco è più forte di qualsiasi colpo io abbia mai ricevuto, il dolore è così assoluto che cancella ogni altra cosa, altre ossa si rompono, la mia gola si riempie di sangue misto a bile, mi sento soffocare e questa volta mi faccio avvolgere completamente dal caldo abbraccio dell’oscurità, sperando che sia finita.

Il risveglio è traumatico, la sofferenza è continua, si abbatte ad ondate su tutto il mio corpo, impedendomi di pensare in modo coerente. Mi faccio trasportare tra quelle spire, accorgendomi vagamente dei gemiti di sofferenza che mi escono dalla bocca.
Ogni respiro mi costa uno sforzo enorme e il rumore liquido che sento dentro di me non promette nulla di buono.


“Dean…”


La voce di Cass, carica d’urgenza e di paura, riesce a dissipare la confusione e ad oltrepassare le ondate di sofferenza che al momento sono tutto il mio universo, cerco di rispondere ma non ci riesco, ho la bocca invasa dal sangue.


“Dean, stai tranquillo…”


Mi sento sollevare leggermente, un braccio sotto la schiena spinge fino a mettermi su un fianco. Stringo i denti per non urlare, la fitta di dolore mi toglie il fiato e quasi mi fa svenire di nuovo, mi sento trascinare verso l’alto. Ora la mia testa appoggia su qualcosa di morbido mentre, grazie a questa nuova posizione, riesco a sputare il sangue che ho nella gola e che ora mi cola dal lato della bocca.“Cass...” cerco di parlare.

“Sono qui Dean.”
La sua voce è quasi più incerta della mia, emette un gemito che mi sembra di sofferenza prima di proseguire.“Sono qui Dean” ripete, “cerca di respirare, Michael non tornerà almeno per un po’.”
Mi poggia una mano sul petto, sento le sue braccia intorno a me, ora so che la mia testa è appoggiata sulla sua gamba, mi ha trascinato tra le sue braccia e io mi lascio andare con gratitudine contro di lui.
Ogni muscolo del mio corpo sembra volermi rendere dolorosamente cosciente della sua presenza.
Le sue dita passano sulle mie labbra cercando di togliere i rimasugli di sangue che mi sporcano la bocca.

“Sei stato coraggioso” mi dice “ma lo hai fatto infuriare, dopo che ti ha colpito, ti ha lasciato a terra privo di sensi ed è andato via.”“Quel pennuto non sa stare allo scherzo” cerco di sorridere, ho ancora gli occhi chiusi, sento la sua mano che mi carezza il viso.“Non dovresti scherzare, Michael sa essere molto brutale.”
“Me ne sono accorto” tossisco di nuovo e il mio corpo si contrae dolorosamente togliendomi il fiato.
Sento che le braccia di Castiel mi sostengono, cercando di darmi conforto mentre gli spasmi si susseguono, fino a che non riesco finalmente a respirare.
Quando è tutto finito, riapro gli occhi e i contorni della stanza in cui ci troviamo, sono annacquati dalle lacrime che mi hanno invaso gli occhi