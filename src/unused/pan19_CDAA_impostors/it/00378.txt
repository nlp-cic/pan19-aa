quanto fosse sbagliato. Ora lo so.

MADRE: Non ti fa bene. Come farai ad assumere abbastanza proteine?

FIGLIA: Mangio le uova. E comunque, non fa bene agli animali essere macellati, ma non ti vedo preoccupata della cosa.

MADRE: Beh, guarda, l’ho comprata ormai, non posso riportarla in vita, no? Verrà solo sprecata se non la mangi.

FIGLIA: Non voglio mangiarla.

MADRE: Proprio non capisco quale sia il punto. Cos’hai intenzione di fare, incontrarli in qualche modo e dichiarare con fierezza che è passato chissà quanto dall’ultima volta che hai mangiato un panino al prosciutto?

FIGLIA: Non c’entra con loro-

MADRE: Sarebbe la prima volta.

FIGLIA: Ha a che fare con il benessere degli animali, col fare la cosa giusta-

MADRE: Secondo Morrissey. Salteresti da una scogliera se te lo dicesse lui.

FIGLIA: Certo che non lo farei.

MADRE: Beh… (gesticola verso il piatto della figlia)

FIGLIA: Non puoi paragonare il vegetarianismo al suicidio!

MADRE: Quindi cosa farai quando il tuo prossimo cantante preferito dirà che gli hamburger sono fantastici?

FIGLIA: Dissentirò.

MADRE: Mmmh, vedremo se-


1884



Una cucina. PADRE è seduto a un tavolo, dipingendo "CHIUDI UNA MINIERA, UCCIDI UN VILLAGGIO" su un cartello. FIGLIA entra indossando delle cuffie e cantando mentre va al telefono, sul quale è stato messo un lucchetto.


FIGLIA: “-you love me, baby, you’d deny it, but you laugh and tell me I should try it, tell me I’m a baby and I don’t understand, but you know that I’d forgive you, just this once, twice-”


FIGLIA raggiunge il telefono, lo guarda per un momento, poi si toglie le cuffie.


FIGLIA: Perché c’è un lucchetto sul telefono?

PADRE: Perché ci costi una piccola fortuna in bollette telefoniche e non possiamo permettercelo, non ora che siamo in sciopero.

FIGLIA: Quindi l’hai chiuso a chiave? Non potevamo parlarmene?

PADRE: Beh, so come sei fatta.

FIGLIA: Come sono fatta? Pensi che se mi avessi detto che ci costa troppo sarei andata avanti come al solito?

PADRE: Ti ho parlato delle bollette altre volte e te ci sei comunque stata attaccata ogni sera per ore ed ore-

FIGLIA: Non era la stessa cosa che-

PADRE: Cosa?

FIGLIA: -che adesso, non eravamo in sciopero allora, era diverso. È importante anche per me, sai.

PADRE: A sì?

FIGLIA: Certo che sì. Sono parte della comunità anche io.

PADRE: Quando non sei al telefono.

FIGLIA: Con chi credi che parli al telefono? I miei amici sono di questo villaggio-

PADRE: Allora siete uno peggio dell’altro, sprecate denaro che non abbiamo. Ma non-


1981



Un pub. La televisione trasmette il matrimonio del Principe Carlo e di Lady Diana. FIGLIO sta giocando con una slot machine. MADRE è in piedi accanto a lui.


MADRE: -vuoi venirti a sedere con noi?

FIGLIO: E guardare una coppia di ricconi che si sposa coi soldi delle nostre tasse? No, grazie.

MADRE: Puoi sederti con le spalle allo schermo, per me non fa differenza.

FIGLIO: Tanto vale che io resti qui, allora, no.

MADRE: La nonna vuole parlarti.

FIGLIO: Arrivo tra un minuto.

MADRE: Sei stato attaccato a questa cosa per ore.

FIGLIO: Difficile.

MADRE: Ascolta, sei te quello che si lamenta sempre di quello che la gente fa col proprio denaro ed eccoti qui a sprecare il tuo su questa cosa.

FIGLIO: Sono dieci centesimi, giusto, non il dannato matrimonio reale. Spendi di più te in rossetti.

MADRE: Senti, la nonna mi ha chiesto di venire a chiederti se ti verrai a sedere con noi.

FIGLIO: Te l’ho già detto, arrivo tra un minuto.

MADRE: Ha rinunciato a tante cose per te, lo sai.

FIGLIO: Lo so.

MADRE: Avrebbe tanto voluto avere le opportunità che hai avuto te, il college, l’università. Lei non ha neanche finito la scuola, l’hanno messa a lavorare non appena ha avuto l’età giusta.

FIGLIO: Lo so.

MADRE: Bene, allora. Non ti ucciderà venire ad essere socievole per mezz’ora, no? È venuta qui apposta per vedere te.

FIGLIO: Va bene, d’accordo, arrivo tra cinque-


1978



Un corridoio. PADRE è al telefono.


PADRE: -F, e niente sopra la C. Dovremo parlargli di nuovo, non può andare avanti così. È assolutamente imbarazzante. Quando tua madre chiede come sta andando a scuola devo mentirle. È vergognoso, davvero vergognoso.

…

Beh, è pigrizia, ecco così. Passa tutto il suo tempo chiuso nella sua stanza con quel dannato mangianastri acceso – insomma, mi meraviglio di come noi altri facciamo a combinare nulla, possiamo a malapena sentirci pensare. Probabilmente è da lì che prende la sua attitudine, sai, tutta questa, questa musica punk, pensa di essere un rivoluzionario di qualche tipo perché non va a scuola o non fa i compiti.