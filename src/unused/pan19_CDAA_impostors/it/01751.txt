specificato più volte che tutta la faccenda con Jean-Jacques era una situazione senza impegno, che il fatto che lui e Viktor si fossero trovati e fosse scattato l’amore non rendeva la cosa automatica per tutti, che non aveva diritto di impedirgli di, letteralmente, scopare chi mi pare e piace, era abbastanza certo che il suo interlocutore non fosse affatto convinto delle sue parole.
Il fatto che prima di salutarsi, una volta atterrati a Mosca, lo avesse abbracciato sussurrandogli di stare attento e di non giocare con il suo stesso cuore ne era stata la prova chiara e limpida.

Poco prima di superare le porte dell’aeroporto e avviarsi a prendere un taxi per tornare a casa, si girò a guardare il gruppo lasciatosi alle spalle. Viktor e Yuuri stavano salutando tutti quanti, il moro con la testa poggiata sulla spalla del più alto che, a sua volta, aveva il viso premuto contro i capelli scuri del compagno, un braccio avvolto intorno alle sue spalle, la mano, alla quale risplendeva una sottile fede dorata, che accarezzava delicatamente la guancia arrossata del giapponese.
Gli si attorcigliò qualcosa alla base dello stomaco. Indivia, si disse da solo. Una volta l’invidia sarebbe stata indirizzata tutta nei confronti di Yuuri. Una volta avrebbe voluto essere lui quello che Viktor trattava come il bene più prezioso dell’universo. Adesso il punto era, e se ne vergognava da matti, che era invidioso di quel tipo di rapporto. Voleva anche lui qualcuno con cui sentirsi sempre a casa, sempre amato.
La cosa che più aveva creato problemi al biondo, durante la chiacchierata con il giapponese, era stata la presa di consapevolezza che Yuuri aveva maledettamente ragione, poteva illudersi quanto gli pareva che quella storia continuasse ad andare avanti come del semplice sesso, poteva fingersi disinteressato al canadese quanto voleva, poteva dire di infischiarsene di tutte le altre ragazze che frequentava, ma arrivati a quel punto, era fin troppo consapevole che quello fosse tutto un precario castello di bugie che aveva creato principalmente per nascondere a se stesso la verità.
Si stava, no, tempo sbagliato, si era da tempo innamorato di Jean-Jacques Leroy, e la presa di coscienza poteva solo portare a una rovina non proprio piacevole.

Ebbene, entrano ufficialmente in scena i Viktuuri che non erano propriamente previsti, almeno non così presto, ma l'episodio nove urlava "Metti delle dannate interazioni serie tra Yuuri e Yurio, ora!" e quindi ho obbedito al volere superiore.

Prima o poi finirò un capitolo con qualcosa che non siano le riflessioni e i monologhi interiori dei personaggi, si spera.

Come volevasi dimostrare, questo aggiornamento è stato più lento del primo ma proprio il tempo e la testa per scrivere non la ho avuta negli ultimi giorni.Spero che il prossimo non ci metta, anche lui, troppo tempo. 

In ogni caso, see you next water time! (Ah no, anime sbagliato.)

Edit: MI SONO SCORDATA secondo il sempre supremo internet- Любимый (Liubimii): Amore (riferito a un uomo)La cultura che mi faccio in russo per questa dannata fanfiction è imbarazzante.

I social network sono sempre troppo 'social' e le vecchie conoscenze non sono mai abbastanza vicine.


          (See the end of the chapter for  notes.)
          

Yuri era tornato a Mosca da circa una settimana, giorno più giorno meno, tra allenamenti e uscite in cui Mila era riuscita a trascinarlo già per due volte consecutive, contro ogni sua volontà, ovviamente.

L’ultima volta che aveva avuto modo di sentire JJ era stato tre giorni prima. Il canadese gli aveva chiesto se potevano stare un po’ su Skype, dopo cena, ma avevano finito per scriversi solo qualche messaggio perché Sono le cazzo di due di notte, idiota, abbiamo otto fottute ore di fuso orario, potresti anche fare la grazia e ricordartene, di tanto in tanto. E da quel momento più niente, nemmeno un’insulsa emoticon di quelle tremendamente fastidiose che era solito inviargli negli orari più improbabili della giornata. Non che la cosa gli creasse particolari problemi, o almeno, non che facesse vedere che, in realtà, ne creava parecchi. 

Viktor e Yuuri erano passati a trovarlo un paio di sere prima, con la scusa che potevano vedersi più spesso stando nella stessa città e potevano essere solo loro tre, a parlare tutti quanti semplicemente russo e non inglese come ogni volta. Il biondo, di tanto in tanto, rimaneva ancora colpito dall’impegno che il giapponese aveva dedicato all’apprendimento della lingua natia del compagno. Inizialmente il giapponese lo aveva fatto per poter capire l’altro quando borbottava e per sorprenderlo con frasi romantiche un po’ più articolate di quelle che giravano su Yahoo Answers, e poi per comunicare più tranquillamente con tutti i contatti che, avendo legato la sua vita a quella di Nikiforov, era venuto a crearsi con il tempo. Il maggiore aveva a sua volta provato a imparare la lingua del Sol Levante ma con risultati nettamente più scarsi di quelli del partner. Riusciva ad articolare alcune frasi fondamentali e a farsi capire quando erano ad Hasetsu, però Yurio aveva i suoi dubbi più che fondati che il connazionale fosse completamente incapace di sostenere una vera e propria conversazione, di certo non con la tranquillità con cui ci riusciva Yuuri.

Quella mattina si era svegliato all’alba, Yakov aveva