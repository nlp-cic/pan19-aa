occhi sono ancora lucidi, resterà cosciente fino alla fine. Una morte dolce. Un sonno che arriverà privo di dolori. Non capirò mai perché piangono tutte le volte. Non sono felici di raggiungere il loro Signore? 



Strattona le corde. Strattonale quanto vuoi. In questo modo il tuo sguardo sarà ancora più affascinante. Magari sarai tu il mio Capolavoro, mio piccolo spaventato Villads.



La Polaroid, mi serve. È ancora nello zaino, lontano dal tavolo per evitare che si sporchi di sangue. Mi piace questa macchina fotografica, la preferisco alle più moderne e senz'anima.



Continua ad agitarsi, ma perde energia e forza, ci siamo quasi. Devo solo trovare il punto adatto per fare la foto; un unico scatto quando la vita se ne va. Magari, un giorno sarò così preciso da riuscire a immortalare l'anima.



La sedia. Userò la sedia per fotografarlo dall'alto. Una prospettiva diversa questa volta, più lontana e forse, in qualche modo, più vicina.



Le corde hanno segnato i polsi e le caviglie, altre scie rosse che scorrono sulla carne, ma il sangue che ne esce impregna le costrizioni, scurendosi e perdendo la brillantezza che tanto amo. Che lavoro grossolano. La prossima volta cercherò qualcosa di meno ruvido, magari delle cinghie. 



Il bavaglio però va bene. Il pezzo di stoffa arrotolato è ormai intriso di saliva, ma non ci sono tagli questa volta: bene. Non come quello sciocco di Mikkel che si era quasi segato la bocca continuando ad agitarsi, accelerando la sua fine e rovinando il mio divertimento.


«Guardami Villads.» i suoi occhi, i suoi splendidi occhi nocciola mi fissano terrorizzati. Magnifico. «Sei così bello…» mi piacerebbe sfilarmi i guanti di lattice per sentire il calore della sua pelle svanire un po' alla volta, ma non posso. Questo mondo non è pronto per la mia arte, loro non capirebbero. «Tu invece comprendi, Villads? No, credo. Non ancora. Ma quando l'ultima goccia di sangue sarà uscita dal tuo corpo allora comprenderai. Ne sono certo, tutti alla fine capiscono.» Mi piace il modo in cui le lacrime gli scorrono lungo il viso. Vorrei leccarle… «Lo sai perché ne sono così sicuro? Perché me lo venite a dire voi. Non vedo l'ora di rivedere anche te.» i suoi capelli sono sudati. Trema, ma gli occhi iniziano ad appannarsi. Gli occhi! Il divaricatore. Stavo dimenticando una cosa fondamentale! 

«Lo sai? Questi sono opera mia. Una mia piccola creazione che permetterà ai tuoi occhi di restare aperti. Non posso certo lasciare che si chiudano, non credi anche tu? Vedi? Le piccole forcelle si incastreranno tra le palpebre, impedendoti di sbatterle.

«Non agitarti tanto. Non sentirai nulla se farai il bravo. Solo un leggero pizzicore.» Ha più energia di quanto mi aspettassi. Ottimo. Sapevo di aver fatto una buona scelta. «Visto? Non hai sentito nulla.» È bello soffermarsi a osservare la sua impotenza, il modo in cui continua ad agitarsi pensando di avere una possibilità di fuga. Una salvezza. E i suoi occhi, la rabbia che vi leggo è qualcosa di inebriante, anche perché so che alla fine apprezzerà. Verrà a scusarsi proprio come hanno fatto gli altri. «Non devi avere paura. Andrà tutto bene.»


C'è qualcosa di sublime nell'osservare il loro viso attraverso l'obbiettivo. Focalizza la tua attenzione solo sul dettaglio che cerchi, escludendo l'esterno e ogni altra cosa che potrebbe distrarti. Le luci esterne disegnano ombre ancora più arcane sul suo viso, come se il tempo si fosse fermato ed esistesse solo il suo volto, illuminato da quel bagliore freddo e spettrale.



Continua ad agitarsi, sembra quasi che voglia uscire dall'obbiettivo, come se mi volesse impedire di immortalarlo. Perché? Ma l'ho bloccato con troppa cura, non commetto più gli errori che facevo nel primo periodo. La pratica rende perfetti.



Ormai ci siamo, manca poco. Lo sento. Quando sta per lasciare questo mondo, l'aria della stanza sembra fermarsi, come se trattenesse un respiro per poi liberarlo. Io vivo solo per quel istante di perfezione assoluta. Prima o poi riuscirò a dargli una degna rappresentazione e allora il mondo conoscerà la mia opera.


No. «NO! Cos'hai fatto dannato idiota! I tuoi occhi! I tuoi splendidi occhi ora sono rovinati!» Le forcelle hanno trapassato la carne! Quello sciocco ha chiuso gli occhi! Il sangue scorre sopra di essi. Imbratta il viso. Rovinato! I miei occhi sono rovinati!


Scatterò comunque la foto, devo ricordare il mio insuccesso. Dannato Villads! Eri così bello, adesso sei solo un ammasso di sangue coagulato. 



Gli occhi. Quegli splendidi occhi. Le palpebre li ricoprono stracciate, ora. Il flash dalla macchina fotografica annulla le ombre per un solo istante, ma mi permette di vedere meglio lo sfacelo che TU, dannato imbecille, hai fatto. La mia opera rovinata. Ore di studio meticoloso, appostamenti e caccia andate in malora per colpa tua! E tu cosa fai? Tu ridi! L'ultimo alito di vita che ti è rimasto per cosa lo hai usato? Per un fottutissimo sorriso! Gioisci per aver fatto tutto