ancora una volta, quando si fissarono. A lungo, più del dovuto. E il ragazzo immaginò quel furore come la carcassa di uno che non è morto, e senza poter gridare il proprio sdegno silenziosamente scende nell’abisso.
Un brivido si sovrappose sulla sua pelle delicata a quelli che il Vampiro generava in lui senza fatica, con il solo sguardo. E che erano di ben altro tipo.
Ritrovare la voce per dire quelle poche parole non fu facile: «Fai di me quello che devi»
Un ordine e l’accettazione di una sottomissione.
Il fuoco non scioglieva la superficie gelida degli occhi di Tristan. Ma colorava le sue guance pallide, accelerava il ritmo del sangue che impetuoso gli attraversava le vene del collo.
Gli occhi di Elijah s’illuminarono come foschi rubini.

Forse il Vampiro pensava che il nobile giovane fosse viziato, smidollato, corrotto. Ma nel sorriso predatorio che gli increspava le labbra, nella tensione delle dita eleganti, nel flessuoso passo da fiera con cui si avvicinava, vibrava evidentemente tutto il desiderio che provava per lui. Per Tristan.
Per le sue labbra imbronciate e per il suo collo delicato, così fragile che spezzarlo sarebbe stato come recidere un fiore. Per gli enormi occhi azzurri, lucenti come l’acquavite nel bicchiere.
Tristan lo sentiva. Avvertiva la voglia dell’altro e questo era abbastanza per placare il suo orgoglio. Ne avvertiva lo strazio, l’indecisione tra il prendere subito la sua vita o preservarla per poterlo tormentare in modo indefinito. E godeva della sua sofferenza.

Fosse stato per Tristan, non avrebbe avuto dubbi. La presenza terrena di Elijah era per lui un supplizio senza fine. Se avesse potuto scegliere, se ne avesse avuto la forza, lui l’avrebbe ucciso.

Il primo bacio fu come lasciarsi strappare la faccia. Elijah gli concedeva più i denti che le labbra, e anche le labbra erano le più dure che Tristan avesse mai conosciuto. Trattenne il fiato finché le loro bocche s’incontrarono, e solo allora ricominciò a respirare.
Fuori restava quasi impassibile, le labbra socchiuse e i chiari occhi aperti. Ma non aveva dubbi che i sensi allertati del vampiro avessero colto il battito accelerato del suo cuore. Il calore della sua pelle bollente di eccitazione.
I denti acuminati di Elijah scesero sul collo, il bel volto virile si deformò per la frazione di un attimo nella smorfia vampirica, per poi tornare normale.
Elijah era, come sempre, controllato. E nel suo sguardo beffardo brillava una scintilla d’interesse per quella creatura altrettanto misurata.
I suoi occhi ardevano, pieni di curiosità, come quando si avvicinava a Tristan per farsi insegnare usi e costumi dei nobili.
Affiorava allora nella sua espressione una specie di candore, un caloroso abbandono che Tristan non aveva notato in nessuno dei suoi diffidenti fratelli, con i loro sguardi da animali braccati. Forse aveva intravisto certe sfumature solo in Klaus, incontrollabile e avido di vita. E in Rebekah, la loro appassionata sorella.
Ma Elijah era di gran lunga il più elegante tra loro, nell’animo prima ancora che nel portamento. C’era in lui la vera nobiltà, che raramente Tristan aveva riscontrato tra i propri simili. Erano momenti rari, in cui Tristan avrebbe voluto plasmarlo e farne una propria creatura, tanto quanto desiderava essere la sua prima creazione. Il primogenito del vampiro. Come Lucien era stato per Klaus, e Aurora per Rebekah.

E così fu, nella notte profumata fino allo stordimento. Tristan traformò l’amarezza di Elijah in crudeltà. Elijah lo trasformò in vampiro.

Il giovane era ancora disteso sull’erba, il petto nudo che palpitava, le membra doloranti e i lividi di carezze ruvide eppure sapienti. Fin troppo sapienti per uno come Elijah che non aveva mai avuto un uomo.
Il Vampiro si era rialzato, veloce, come ad evitare qualunque intimità che andasse oltre il sesso. Poi era tornato, In piedi lo sovrastava, uno straccio sui fianchi forti, i capelli neri abbandonati sulle spalle. Il suo sguardo aveva perso lo splendore, riprendendo l’espressione cupa e pensosa che riservava di solito alla propria amatissima famiglia.
Poi, piegando appena un ginocchio, ma con la schiena dritta e il mento alto, si era chinato ancora su di lui. Un rumore secco aveva accompagnato la pressione dei denti sul suo stesso polso.
Bruscamente aveva sollevato la testa di Tristan, afferrandolo alla nuca. Il suo sangue era inaspettatamente dolce.
Tristan aveva ancora quel sapore inebriante sulle labbra e nel palato, un fluido denso e viscoso che lentamente scendeva in gola, quando la notte si era fatta dolorosamente brillante, e roteando era scesa su di lui, mentre Elijah gli spezzava il collo.

Tutto era accaduto in un attimo, e il giovane si era risvegliato qualche ora dopo, sentendo per prima cosa che qualche cosa non andava nella posizione innaturale della testa. Ogni fibra del suo corpo urlava dolore, e bisogno, e una strana fame che non partiva dallo stomaco, ma da ogni particella riarsa e assetata della sua carne. Persino del suo spirito. Inspirò ed espirò. La qualità dell’aria era diversa, si sentiva immerso in una dimensione nuova e a lui aliena. Era come imparare a respirare sott’acqua.

Ma la notte era mille volte più luminosa, mille volte più profumata e frusciante di