Io sono sempre pronta a scoppiare." Derek li fissò uno ad uno, scorgendo la determinazione nei loro occhi, e annuì. "Allora, non appena sua signoria qui avrà finito di mangiare..." schernì, sedendosi più comodamente e stendendo il braccio lungo lo schienale dietro le spalle di Stiles "saremo pronti a partire." "Non sono certo io quello che è arrivato in ritardo" ribatté piccato il Cavaliere, prendendo d'assalto gli ultimi due piatti di fronte a lui.
"Dobbiamo lasciarvi un attimo soli o andate in bagno per una sveltina?" chiese Scott ammiccando nella loro direzione. Lydia, che si era alzata in quell'istante, rispose prima che i due diretti interessanti - entrambi arrossiti - potessero farlo "Esci con me, ci sono dei tizi qui fuori che pensano sia giusto importunare le ragazze sole." "Signorsì signora!" rispose serio Scott, seguendola fuori. In pochi minuti i componenti del gruppo avevano smesso di infastidire la ragazza per menarsele di santa ragione tra di loro. Presto qualcuno avrebbe sicuramente avuto bisogno di Derek.
Intanto, dentro il locale, Stiles stava inghiottendo l'ultimo boccone mentre Derek lo osservava senza battere ciglio. "Avresti anche potuto avvertirmi che arrivavi tardi" sbuffò il più giovane, guardando storto il suo compagno e amante da quasi tre secoli ormai (Lydia, con l'aiuto di Scott, ce l'aveva messa tutta per farli capitolare). "Scusami, c'è stato un brutto incidente lungo la strada e ho avuto un po' da fare" replicò il Cavaliere in tono sommesso e Stiles sospirò. "Tanto con te non riesco a rimanere arrabbiato" mormorò sconfitto, prima di sorridere e voltarsi a guardare per bene Derek "Ciao." "Ciao" replicò quest'ultimo, prima di prendergli il viso tra le mani e baciarlo. Da qualche parte, nella città più vicina, il cuore di un ragazzo, lasciatosi andare alla fame per colpa di un amore perduto, si fermò.

***

 Viaggiarono con calma, prendendosi tutto il tempo che volevano, causando a turno il disastro principale del paese in cui si trovavano. Lentamente, ma inesorabilmente, l'Apocalisse era iniziata. Stiles non si divertiva così tanto dalla carestia irlandese, Scott non riusciva a smettere di ridere ammirando il frutto del suo lavoro, Lydia gioiva osservando le guerre scoppiare a causa sua e Derek non si era mai sentito così VIVO. Erano felici, il loro momento era arrivato, quello per cui erano stati creati e si erano allenati, e diedero il meglio di sé. Mai, nella storia dell'umanità, vi erano state guerre tanto brutali, carestie che non lasciavano scampo, inquinamento ovunque e inarrestabile morte. Quello era il loro elemento.

 ***

Mancava poco alla fine, ormai. Si erano lasciati per ultimo il Vecchio Continente, in modo che la popolazione si illudesse di avere ancora una minima speranza. Fu con il sorriso sulle labbra e la gioia nei cuori che calarono inesorabili anche su quell'ultimo pezzetto di Terra, distruggendo e dilaniando tutto ciò che era sul loro cammino. Seduti sulla cima del monte Olimpo - come gli dei nei miti greci - ammirarono il loro operato, aspettando. Lydia aveva deciso di cambiare d'abito se stessa e Scott per festeggiare, e Derek e Stiles ignorarono bellamente le richieste d'aiuto del terzo Cavaliere preferendo occuparsi totalmente l'uno dell'altro. L'euforia li aveva resi pazzi di desiderio come mai prima d'ora, e non riuscivano a togliersi le mani di dosso per più di qualche minuto, tra la gioia di Lydia e lo sconforto di Scott, diventato in pochi minuti un burattino nelle mani della Cavallerizza. E così sarebbe stato ancora per molti giorni a venire.

***

Passarono i mesi. Le ultime tracce della più totale distruzione svanivano per lasciare il posto alla desolazione, la Terra era diventata brulla e inospitale. I bollenti spiriti di Stiles e Derek si erano calmati, per la felicità di Scott che era finalmente stato strappato dalle grinfie di Lydia, la quale, ora, aveva puntato Stiles. Dato che il loro compito era finito, dovevano trovare un modo per passare il tempo mentre aspettavano e fu così che, la prima mattina di sole dall'inizio dell'Apocalisse, Scott e Derek decisero di allenarsi mentre Stiles e Lydia discutevano sulle strategie che gli umani avevano provato ad attuare per contrastare la loro venuta. 
All'improvviso la rossa smise di parlare e il suo sguardo divenne vacuo. I tre Cavalieri scattarono sull'attenti, e qualche istante dopo gli occhi della Cavallerizza tornarono a focalizzarsi su di loro "È ora. Stanno arrivando." Gli altri annuirono alle sue parole e tutti insieme si sistemarono in formazione: Derek al centro, con Scott alla sua destra e Stiles alla sua sinistra, e infine Lydia davanti a loro, in attesa. Dopo qualche minuto iniziarono a scorgere delle figure camminare verso di loro, un piccolo gruppo di persone guidato da un uomo e da una donna. 
Nel momento in cui furono a pochi passi da loro, la donna sorrise e corse ad abbracciare la rossa. "Lydia!" esclamò contenta. "Allison, amica mia" rispose la Cavallerizza, ricambiando l'abbraccio "mi sei mancata così tanto." Dietro di lei, Scott sembrava essere stato fulminato, ma nel momento in cui si riprese dallo shock un debole