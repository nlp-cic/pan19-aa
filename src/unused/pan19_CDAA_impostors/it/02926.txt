Intorno all'ora di cena il mio cellulare squillò.Il messaggio diceva solo, 'Ti aspetto. Louis'.

CAPITOLO IV

Quella domenica pioveva.Mi riparavo sotto il mio ombrello di fronte al civico 17 di Saville Row. Era una piccola palazzina dalle mura bianche e il portone nero, a metà strada tra Soho e Mayfair. La via era silenziosa, tanto che sentii distintamente il suono del citofono di Louis provenire dal piano terra, quando schiacciai il piccolo bottone dorato sotto la scritta Tomlinson.Il portone si aprì con uno scatto e quando mi affrettai ad entrare vidi subito Louis sull'uscio di casa.Gli sorrisi istintivamente avvicinandomi con l'ombrello in una mano e dei biscotti da tè nell'altra.'Ciao Liam', mi salutò facendosi da parte per farmi entrare.La felpa verde con il cappuccio che indossava era almeno due taglie più grande del necessario e i pantaloni grigi gli si arrotolavano alle caviglie, lasciandogli a malapena scoperte le dita dei piedi nudi. I suoi capelli sottili erano alzati a caso sulla testa, il lungo ciuffo nascondeva occhiaie scure, che mettevano in risalto i lucidi occhi azzurri e il suo pallore, reso ancora più brillante da un leggero velo di sudore.Non aveva un bella cera.'Ciao, come stai?', chiesi preoccupato.Louis alzò le spalle in un gesto indifferente e mi precedette verso il soggiorno.Lo vedevo muoversi lentamente mentre aggirava il tavolino per andarsi a rintanare in un angolo del divano, dove si avvolse in un plaid, sospirando per lo sforzo.Poggiai i biscotti sul tavolo prima di sedermi sull'unica poltrona del salotto.'Hai la febbre?', chiesi ancora.'Già. Da quasi una settimana'.Lo disse con gli occhi a mezz'asta per la spossatezza.Allora mi rimisi in piedi e mi avvicinai per posargli una mano sulla fronte, sotto il ciuffo di capelli un po' umidi. Louis chiuse gli occhi e si lasciò andare ancora di più contro il cuscino del divano. Scottava.'Stai prendendo qualcosa? Sei bollente'.Lui indicò il tavolino di fronte a sè, su cui era poggiata una semplice confezione di aspirine.'Non credo che l'aspirina sia abbastanza, sai Louis? Dovresti farti prescrivere qualcosa di più forte', constatai pratico.'E' solo influenza, passerà'.'Facciamo così. Metto su l'acqua per il tè e intanto chiamo il mio medico', proposi.'Grazie', acconsentì lui.Il soggiorno di Louis in realtà era un open space di medie dimensioni, in cui la cucina occupava l'intera parete di fondo e dalla quale lo tenevo d'occhio, aspettando che l'acqua bollisse e che il mio dottore rispondesse al telefono.Dopo essermi appuntato il nome del farmaco riattaccai, sciacquai due tazze in un lavello pieno di piatti sporchi e poi ci versai l'acqua per il tè. Durante tutte quelle operazioni non potei evitare di guardarmi in giro in quello spazio silenzioso ma caotico.Louis non era un maniaco dell'ordine. Riviste e libri erano poggiati un po' ovunque, alcuni svettavano in pile instabili agli angoli della stanza. L'arrendamento era moderno, nei toni del grigio, che tappezzava divani, poltrone, tende e cuscini in varie tonalità.Diversi vestiti erano stati dimenticati a terra chissà da quanto, almeno due paia di Vans erano state abbandonate dove Louis se le era tolte: sotto al tavolo, sul tappetto di fronte al divano; una camicia con dei fenicotteri rosa spiccava sullo schienale di una delle quattro sedie del tavolo da pranzo.Era una casa trascurata, abbandonata a se stessa, quasi immobile nel tempo. Come se chi ci vivesse avesse deciso, improvvisamente e per un motivo incomprensibile, che non valeva più la pena occuparsene, lasciando alla polvere e al caso il compito di ricoprire ogni cosa di una patina incolore e immobile, interrotta solo dall'unico grande quadro appeso alla parete di fronte al divano.In realtà non era un vero e proprio quadro. Osservandolo meglio capii che era una fotografia, ingrandita e riportata su tela, senza nessuna cornice a proteggerla.La foto era sfuocata ad arte. Una macchia di colori caldi e armoniosi in cui si poteva intravedere il sorriso radioso di Harry e i suoi ricci scomposti da un movimento fluido.Somigliava a una serigrafia di Andy Warhol, ma dai contorni meno definiti, forse perché il soggetto era stato immortalato in movimento, pensai. Mi avvicinai a Louis per porgergli la tazza, che afferrò con un gesto lento ma preciso, segno dello sforzo che stava facendo anche solo per reggere quel piccolo oggetto.'Grazie', sussurrò, prima di bere un sorso di tè.'Di nulla. Sai, per educazione dovrei dirti che se stavi già così male potevamo spostare il nostro appuntamento, ma sono felice che tu non lo abbia fatto. Non c'è nessuno a Londra che può occuparsi di te?', chiesi, risedendomi in poltrona.'La mia famiglia vive a Doncaster e io sono rientrato a Londra da poco. Non ho avuto tempo di avvisare nessuno', spiegò indifferente.'Allora ho fatto bene a cercarti. Avevo paura di essere troppo invadente, ma poi, sai, sono stato al Trent Park ieri e...', lasciai la frase in sospeso.Louis parve subito più attento. Si stringeva il plaid addosso, fissandomi.'L'hai vista? La tomba intendo', mi chiese, con la