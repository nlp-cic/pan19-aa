varie lezioni con stanchezza e in silenzio, quasi senza ascoltare le parole dei professori. Aveva mille pensieri per la testa, e neanche uno che c’entrasse effettivamente con la scuola: se la situazione fosse rimasta così anche nei mesi successivi, non sarebbe mai riuscito a concentrarsi abbastanza per i G.U.F.O. Dopo cena stava per trascinarsi verso la Torre di Grifondoro, quando Regulus lo bloccò poco vicino all’entrata della Sala Grande.“Stai bene?” Gli chiese, e Harry scosse la testa perché in qualche modo sapeva che non avrebbe potuto raccontargli una bugia così grossa.“Andrà tutto bene.” Mormorò lui, poi gli sorrise. “Grazie per il regalo, comunque.”“Ah… giusto.” Disse Harry, ancora imbarazzato per la figuraccia. “Uh, non sapevo che tipo di dolci ti piacessero, quindi-”“Non mi piacciono i dolci.” Rispose candidamente Regulus. Harry gli aveva regalato una scatola di api frizzole e altri dolcetti particolari che avrebbe potuto durare per due mesi interi. “Ma va bene. Va bene comunque.”E con tutta la naturalezza possibile, Regulus si sporse a baciarlo sulla guancia, velocemente e poi scappò via.Harry, completamente rosso di imbarazzo, si portò una mano alla guancia, confuso. Scambiò un veloce sguardo con Ron, non l’unico a fissarlo della Sala, che ricambiò l’occhiata perplessa e alzò le mani, come a dirgli che non anche lui aveva la più pallida idea di cosa fosse successo.“Forse si faceva così, negli anni settanta?” Ipotizzò l’amico la sera, confuso. Hermione lanciò ad entrambi uno sguardo sconvolto e quasi rassegnato, prima di andare a dormire.


          (See the end of the chapter for  notes.)
          

Il mese di Gennaio vide le lezioni dell’ES intensificarsi, se non in numero in difficoltà. Tutti quanti ormai facevano passi da gigante, imparando incantesimi di livelli decisamente superiori a quelli del G.U.F.O. : dopo la scoperta della fuga da Azkaban di Bellatrix Lestrange, Neville era quello che ci metteva più impegno, arrivando a superarli tutti e ad essere secondo, nella velocità e livello di apprendimento, solo ad Hermione. Le lezioni dell’ES erano, ormai, l’unica valvola di sfogo di Harry, fra lezioni di Occlumanzia che non funzionavano e lo lasciavano sempre più debole e la Umbridge che continuava ad estendere il suo potere fra le mura di Hogwarts, minacciando ora di licenziare un insegnante fra la Cooman e Hagrid. Fra tutto questo, Gennaio passò così velocemente che la mattina del quattordici febbraio arrivò quasi in maniera inaspettata per Harry. Il ragazzo cercò di vestirsi in maniera accurata e persino di pettinarsi -inutilmente-: pensare all’appuntamento con Cho quel giorno gli faceva venire mal di pancia, e non sapeva se per l’attesa o per altro. Da una parte, era finalmente la sua occasione, dopo il loro primo bacio, per uscire con la ragazza per cui aveva una cotta da una vita; dall’altra parte, Cho se l’era sempre immaginata diversa, più felice, meno propensa alle lacrime, e per quanto capisse che si sentisse triste per Cedric lo faceva sentire a disagio…

L’appuntamento iniziò bene, proseguì male con la notizia che avrebbero dovuto raggiungere Hermione ad un certo punto, e finì ancora peggio. Il locale di Madama Piediburro era stato orribile, la conversazione decisamente disastroso ed il finale tragico. 

“Cho!” Aveva urlato Harry, nel tentativo di fermare la ragazza che, in lacrime, scappava dalla sala da Tea, adesso completamente silenziosa. Gli occhi di tutti erano puntati su Harry. Lui gettò un galeone sul tavolo, si tolse i coriandoli rosa dai capelli e seguì Cho fuori.Pioveva, forte: nessuna traccia della ragazza, che sembrava essersi smaterializzata. Mezz’ora prima stavano bene, poi improvvisamente le cose avevano cominciato ad andare male e adesso Harry era sotto la pioggia, da solo, a cercarla con lo sguardo. Si rese conto, con rabbia, di non averne neanche voglia.“Le donne!” mormorò con rabbia, avviandosi per la strada bagnata con le mani affondate in tasca. “Perché ha voluto parlare di Cedric, poi? Perché tira sempre fuori un argomento che la trasforma in un annaffiatoio umano?”Tirò un calcio ad un sassolino, facendolo roteare in una pozzanghera, incurante della pioggia scrosciante mentre cercava di raggiungere i Tre Manici di Scopa. Accanto a lui, studenti dal volto indefinito per via della tempesta cercavano di ripararsi in tutti i negozi, probabilmente infilandosi dentro ad essi anche a caso: l’unico che camminava come lui sotto l’acqua era un ragazzo con la sciarpa Serpeverde che avanzava come se la pioggia non lo disturbasse minimamente. Alzando lo sguardo, Harry incrociò lo sguardo di Regulus, che gli sorrise lievemente. “Harry.”Il ragazzo in questione voleva solo ficcarsi dentro ai Tre Manici di Scopa e dimenticare di essere a Hogsmeade: ancora non sapeva se avrebbe dovuto arrabbiarsi con Hermione per l’idea di vedersi o ringraziarla per aver dato una scusa a quell’appuntamento terribile di finire. Non aveva la benché minima voglia di avere una conversazione con qualcuno, nemmeno con Regulus, ma si costrinse a fermarsi. “Hey.” Borbottò.Regulus inarcò un sopracciglio al suo tono di voce. “Tutto bene?”“