esterrefatta del suo ragazzo.

– No, simboleggiano gelosia, vergogna e l'amore che svanisce – interviene il suddetto, sforzandosi di trattenere un sorriso.

– E le rose in numero pari significano lutto – aggiunge Hazel.

Leo si volta verso Frank, che cerca di evitare il suo sguardo, tradito. – Tu non potevi dirmi qualcosa?

– Non avevo la più pallida idea di quello che stavi facendo, Leo.

Leo continua a guardare prima Frank e poi Hazel, incapace di formulare una risposta decente. L'unica cosa che riesce a dire, dopo qualche secondo è: – E allora qual è il significato di quelli di Frank?

Hazel prende il boquet in mano, ringraziando Frank per il pensiero e se lo avvicina al viso, per ispirare il profumo dei fiori.

– L'insieme delle rose rosa e quelle bianche significa “ti amo ancora e ti amerò per sempre” –, inizia Frank, lasciando cadere le braccia lungo i fianchi, ora che non ha più nulla da reggere. Un sorriso in egual parte tenero e imbarazzato gli illumina il viso.

– Quelle rosse sono il simbolo del vero amore –, conclude Hazel, scoccandogli un bacio sulla guancia, che fa arrossire Frank come un peperone.

– Ci rinuncio – sospira Leo, facendo per andarsene; Hazel lo afferra per un polso, costringendosi a voltarsi. Gli bacia la punta del naso, uno dei pochi punti del suo viso non sporchi di grasso o olio motore.

– Grazie del pensiero –, gli dice Hazel, trascinandolo verso i bagni, i fiori poggiati nell'incavo del gomito per non farli cadere. Leo riesce a vedere le sue rose gialle infilate al centro del bouquet, tra una rosa bianca e una rosa rosa chiaro; l'appuntamento all'arena sembra essere stato completamente dimenticato. – Nessuno mi aveva mai regalato rose meccaniche.

Leo si lascia portare via, il cervello che comincia a spegnersi ora che sa di aver adempiuto a tutti i suoi compiti. – Avevo pensato di regalarti il roomba, all'inizio – biascica, interrompendosi a metà frase per sbadigliare.

– Un cosa? – chiede lei, lo sguardo interrogativo.

– Un niente –, la rassicura Frank, mettendogli un braccio intorno le spalle, – non farci caso.

Leo poggia la testa sul suo tricipite e alza gli occhi al cielo. – Te lo faccio vedere dopo –, bisbiglia, inavvertitamente ad un volume abbastanza alto da farsi sentire anche da Frank. Hazel scoppia a ridere.

– Ricordami di non farti mai bere caffè dopo la mezzanotte.

– Signorsì – dice Leo, ridendo a sua volta, e li segue nel capanno dei bagni.

Note: scritta per la M3 del COW-T, prompt "inverno", the four elements challenge, prompt "fiamma" e 30 days of ot3, "doing something togheter"

Hazel si accoccola meglio contro Frank, cercando in tutti i modi di ripararsi dal vento che le frusta in capelli sul viso. Frank le afferra i ricci, stringendoli in una coda approssimativa, e li spinge nel cappuccio della sua felpa, tirandogliela su fino agli occhi. Hazel sorride e tira indietro la testa quel tanto che basta per scoccargli un bacio sotto il mento; Frank le bacia la punta del naso, di rimando.

È una serata estiva come tante, al Campo Mezzosangue, e i semidei sono riuniti intorno al falò, ad arrostire marshmallows e a chiacchierare. Hazel non riesce ancora a credere di potersi concedere una serata di relax, dopo tutto quello che hanno passato.

– Hazel, hai bisogno di una mano?

Leo le toglie il bastoncino dalle mani, sorridendo, e invece di avvicinarlo alla fiamma, lo tocca con l'indice, dandogli immediatamente fuoco. Frank sobbalza, una reazione involontaria, e Hazel gli prende le mani, portandosele sul grembo; il sorriso di Leo s'incrina. – Mi dispiace, non-

Frank scrolla le spalle, come a dire non preoccuparti, il mento appoggiato sulla testa di Hazel, gli occhi chiusi. Quando li riapre, Leo sta fissando il fuoco, stranamente silenzioso, il bastoncino di Hazel abbandonato sul gradino accanto a lui. Così non va.

– Leo.

Leo sussulta e si gira di scatto, guardandolo per un attimo come se non riuscisse a metterlo a fuoco. Poi si rende conto che Frank lo sta invitando a sedersi tra le sue gambe, nello spazio che poco prima occupava Hazel. – Frank, non c'è bisogno-

– No, non c'è –, concorda lui, continuando a battersi una mano su una coscia.

Leo sbuffa ed alza gli occhi al cielo, ma si siede comunque nel posto indicato, tirandosi le ginocchia al petto; Hazel poggia la testa sulla sua spalla e sospira soddisfatta, come se stesse aspettando questo momento da tutta la sera. Leo si ritrova a sorridere, senza un perché. Si sente a casa.

Avvertimenti: stupidaggini sparse, maybe oocNote: scritta per la M3 del COW-T, prompt "inverno", the four elements challenge, prompt "calore" e 30 days of ot3, "cuddling somewhere". Ho notato che Hazel mi viene sempre più esasperata, nelle fic. Poor girl. Continuo a scordarmi cos'è canon, quindi ho deciso che tratterò le mie supposizioni come tali: Frank muore se il suo bastoncino brucia, no