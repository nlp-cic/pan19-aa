semplicemente rivolto uno sguardo triste dalla sua posizione appoggiata allo stipite si avvicinò e si sedette al suo fianco, dall'altra parte rispetto a Dyson. Le accarezzò dolcemente una guancia, accennando un sorriso.

-Va bene tesoro, ora ti addormenterai e i ricordi ti torneranno come se fosse un sogno, e quando ti sveglierai ricorderai tutto. Ma..ricordati anche che io, Dyson e tutti gli altri siamo qui per te.Il tocco di Bo diventò caldo e accogliente, segno che stava usando il suo potere, e Kenzi perse lentamente i sensi, vedendo il mondo appannarsi intorno a lei.

----

Si svegliò sul divano. Era consapevole di dover recuperare i suoi ricordi, ma allora perchè si ricordava anche del discorso che le avevano fatto Dyson e Bo? Le fu tutto più chiaro quando si vide scendere le scale ed entrare in cucina, solo che non era lei, ovviamente, lei era sul divano. Cercò di attirare l'attenzione dell'altra se stessa, ma era come se non potesse né vederla né sentirla, e capì di essere una semplice spettatrice nel suo ricordo.

Il rumore di qualcuno che bussava la fece voltare, e si vide attraversare la stanza con un gran sorriso sulle labbra per andare ad aprire. Sarebbe dovuto arrivare Hale, giusto. Ma non era lui, infatti sia la Kenzi del ricordo che quella seduta sul divano assunsero un'espressione sbigottita vedendo la madre e il cugino sull'uscio.

-Sono venuta a trovare la mia bambina, ovviamente!

Dopo anni, dopo quello che le aveva fatto passare, quelle parole sembravano solamente vuote e prive di significato alle orecchie di Kenzi, e l'arrivo di Hale non rese sicuramente più semplice la situazione.

Kenzi si alzò dal divano e si avvicinò al ragazzo, mentre l'altra se stessa saliva in camera seguita dalla madre.

-Che cosa ti è successo?..

Hale non poteva sentire la sua voce, non poteva vedere il suo sguardo pieno d'amore e non poteva sentire la sua mano accarezzargli dolcemente la guancia, ma a Kenzi bastava rimanere lì a guardarlo, stava bene. Sentiva l'altra se stessa urlare con la madre al piano di sopra, ma non le importava un granchè, ma quando una decina di minuti dopo le vide scendere sorridenti, capì che l'unica ragione potesse essere che la madre aveva mollato quel perdente dell'uomo con cui stava.Si conosceva abbastanza da sapere che non avrebbe tollerato di passare ancora del tempo in compagnia di quella donna senza che lei avesse lasciato quell'uomo che aveva fatto soffrire enormemente una piccola Kenzi, anni prima.

Assistette al pranzo come se fosse un estranea, ma lei era lì, seduta accanto a Hale, che scherzava con la madre e il cugino. Era lì anche quando Hale si era alzato, per poi inginocchiarsi accanto a lei.-Nel momento in cui ci siamo incontrati, ho capito che tu eri quella giusta.

Il cuore di Kenzi si strinse e si chiese perchè Bo le aveva fatto dimenticare una cosa che sarebbe probabilmente stata il ricordo più felice della sua vita. Il momento in cui Hale, con quel suo stupendo sorriso, le aveva chiesto di sposarlo, di diventare sua moglie.

Il momento che era stato interrotto dalla telefonata di quell'idiota di suo cugino e dalla consapevolezza che sua madre le aveva mentito, che non aveva affatto lasciato quell'uomo.Quell'uomo che aveva rovinato il più bel momento della sua vita, perchè come sempre tutto quello che voleva erano soldi, e quando sua madre non era stata più in grado di darglieli, si era rivolto a Hale.

L'indignazione di Kenzi non poteva essere espressa, perchè era come un fantasma in quella stanza, ma fu fiera di se stessa quando si vide buttare fuori di casa sua madre e suo cugino. Non Hale, però.Non il dolce, amorevole, perfetto Hale. Lui che l'avrebbe aspettata per sempre, lo sapeva, lo vedeva dallo sguardo sollevato e speranzoso che le rivolse quando lei gli disse che avevano tutto il tempo del mondo. Ma ce l'avevano davvero? La Kenzi spettatrice non ne era poi così sicura.

Non rimase a vedere se stessa fare l'amore con Hale, anche se era lei, le sembrava una cosa privata, una cosa che non aveva il diritto di vedere, ma vide il suo sguardo raggiante quando mostrò a Bo l'anello, e tutta quella felicità si riflesse nelle lacrime che le bagnavano le guance.

Ma aveva paura, una paura terribile, perchè Bo le aveva cancellato la memoria per un motivo, e non era stato sicuramente il suo litigio con la madre, perchè per quanto potesse essersi sentita nuovamente delusa da lei, non ne valeva la pena.

Quando si vide tornare al piano di sopra da Hale, dopo che Bo era uscita nuovamente, si sedette sul divano, e stava quasi per addormentarsi, sempre se si possa dormire in un sogno, quando la sua se del ricordo rientrò in cucina quasi saltellando, con semplicemente una maglia e un paio di slip addosso.

-Hai proprio un bel corpo, ragazza.

Non potevano far male un paio di autocomplimenti, no?

Ma quello che la Kenzi del ricordo non notò fu l'arrivo di un'altra persona, che si posizionò silenziosamente alle sue spalle. Se