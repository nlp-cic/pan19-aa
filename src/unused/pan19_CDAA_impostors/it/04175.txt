arrivare in ritardo. Paul, sua madre, le lenti a contatto... manca solo che una macchina gli faccia il bagno passando sopra una pozzanghera ed è a posto. Per fortuna è praticamente arrivato e, quando vede Jon in lontananza, quasi si mette a correre.
“Ehi, Jon! Scusa il ritardo,” inizia a dire quando è a pochi metri di distanza, per farsi notare.
“No, non preo-”
Jon ha appena il tempo di voltarsi verso di lui prima che Stephen gli si getti addosso, rischiando di farli finire entrambi in terra dati i suoi dieci centimetri in più d’altezza. Non c’è molta gente e anche se ce ne fosse stata di più non crede gli sarebbe importato qualcosa. “Mi sei mancato tanto.”
Riescono a rimanere in piedi e si allontanano il minimo necessario per potersi guardare negli occhi. “Anche t-” Jon lascia la frase a metà e lo fissa ad occhi spalancati, la bocca dischiusa.
“Cosa c’è?”
“Tu... Ehm...” Jon gesticola verso il suo volto. “Gli occhiali...”
“Oh.” Stephen abbassa lo sguardo, imbarazzato, e si porta una mano tra i capelli. “Sì, devo portarli da quando andavo alle medie. In genere uso le lenti a contatto, però oggi ne ho persa una,” sospira sconsolato.
“Bene.”
“Eh?”
Stephen lo guarda, stupito, ma questa volta è Jon a distogliere lo sguardo. “Cioè, ehm, gli occhiali ti stanno bene.”
“Oh. Davvero?”
Jon annuisce sempre senza guardarlo cosa che fa sorridere Stephen.
Un attimo dopo, Stephen nota che sono ancora in mezzo al passaggio. “Ci mettiamo a sedere mentre decidiamo cosa fare? Almeno ci togliamo di mezzo.”
“Buona idea.”
Raggiungono una panchina poco distante e si siedono; Stephen si volta per metà verso Jon, il gomito appoggiato allo schienale e la testa contro la mano. “Allora, cosa facciamo?”
“Non ci ho pensato, in realtà.”
Jon fa per guardarlo, ma quando lo nota così vicino, torna a fissare davanti a sé.
“Sei sicuro che mi stiano bene?” Stephen si toglie gli occhiali, scrutandoli corrucciato, non gli sono mai davvero piaciuti molto.
“Sì, perché?”
“Beh,” li indossa di nuovo, “stai evitando di guardarmi.”
“Non è vero!”
“No? Allora guardami.”
Jon si volta verso di lui e sospira. “Non ti sto evitando perché ti stanno male.”
“Dimostralo,” dice e lo vede boccheggiare.
“Siamo in pubblico.”
“Non c’è praticamente nessuno,” risponde, spostando la mano tra i capelli dell’altro. “Andiamo, è da domenica scorsa che non passiamo un po’ di tempo assieme come si deve.”
“Lo so.” Jon sospira e si appoggia di più alla sua mano.
“Allora?”
“Ma solo perché con questi occhiali sei molto... affascinante,” replica Jon; porta una mano dietro al suo collo e lo attira a sé.
Stephen geme contro le sue labbra e si lascia guidare in quel bacio desiderato troppo a lungo; la mano tra i riccioli di Jon, le sue dita fresche contro il proprio collo, le loro lingue che si incontrano, è una sensazione che vorrebbe non finisse mai.

“Beh, la smettete di dare spettacolo in pubblico?”
Stephen e Jon si separano di scatto e alzano la testa verso la voce. Davanti a loro Amy, che ha pronunciato la frase dura e ha le braccia incrociate al petto, e Paul, il quale sembra solo sorpreso.
Tutto quello che Stephen riesce a dire è: “Non dovevate essere al centro commerciale?”
“Dovevamo se tu non ci avessi dato buca,” risponde Amy. “Eravamo preoccupati per te, e invece tu sei qui a sbaciucchiarti.”
Stephen abbassa lo sguardo. “Mi dispiace.”
“Beh, sono contenta che non sia nulla di grave,” continua, ora più tranquilla. “E sono contenta che finalmente tu abbia trovato il coraggio di confessarti.”
“Ce ne hai messo di tempo, in effetti,” ridacchia Paul.
“Quindi per questa volta ti perdono di averci abbandonato,” lo interrompe Amy.
“Ehm...” Stephen guarda Jon, il quale si stringe nelle spalle e annuisce, e infine torna a guardare i suoi amici; non voleva dirglielo così, ma non è che ci sia molto da fare oramai. “In realtà stiamo insieme da un po’.”
“Cosa?!” L’urlo della ragazza probabilmente è stato sentito da qualche chilometro di distanza. “Quando avevi intenzione di dircelo?”
Stephen sorride appena. “Finita la scuola?”
Amy sbuffa e gli tira un pugno sulla spalla, non troppo forte. “Smettila di scherzare, Colbert!” Poi si volta verso il suo ragazzo. “Paul, digli qualcosa tu, io sono troppo indecisa se essere arrabbiata perché non si è confidato con noi o se essere contenta per questo cretino del nostro amico!”
Stephen scoppia a ridere ed è contento di sentire che anche Jon sta ridendo, Paul intanto le sta rispondendo. “E cosa dovrei dirgli?”
“Non lo so! Qualcosa!”
“Congratulazioni, Stephen?”
Amy sbuffa un po’, poi posa le mani sui fianchi. “Allora, voi due, volete fare i gentiluomini e alzarvi così