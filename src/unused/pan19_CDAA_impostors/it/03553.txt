appena rivelato di aver commesso un peccato capitale. Lo sguardo che gli rivolse il suo giovane interlocutore fu di assoluto stupore ed incredulità: «Cosa?». «Hai sentito benissimo» brontolò Dante, incrociando le robuste braccia sul petto. Dedenne, sentendosi completamente ignorato, diede una leggera scossa al polpaccio del suo allenatore, il quale sobbalzò e subito si chinò a raccoglierlo, posandoselo su una spalla. Il pokémon si raggomitolò contro il lato del suo collo avvolgendosi attorno la sua coda e chiudendo gli occhietti come se volesse dormire. «S-sì, ma... non è possibile che tu la sappia insegnare!» protestò il ragazzo «Dove l'avresti imparato?! Non sei mica un pokémon... oppure sì?». Nero pareva abbastanza confuso. «No, certo che no!» sbottò Dante indignato, arrossendo ulteriormente per la rabbia «L'ho imparato vedendolo fare ad un paio di Pikachu selvatici...» rivelò a disagio. A dispetto di quanto poteva sembrare era piuttosto attento a quello che gli capitava attorno, specialmente quando si trattava delle interazioni tra pokémon selvatici. Era osservando certi comportamenti che era riuscito ad evitarsi tanti guai girando per Kalos. «O-oh...» commentò semplicemente il più piccolo, non sapendo cos'altro aggiungere «Quindi anche io potrei imparare?». «Non vedo perché no...» rispose il più grande dopo averci riflettuto per qualche istante. «Bene, allora insegnamela!» asserì con forza Nero «Voglio essere io ad insegnarla al mio Pachirisu!». Dante arretrò leggermente nell'incrociare il fuoco che ardeva vivido nelle sue iridi azzurre. Era determinato ad ottenere cosa voleva, non c'era dubbio. In quello gli era sempre somigliato molto. Fu proprio per quello che rispose: «Se proprio insisti... prima però arriviamo a questa Altoripoli, mh? Abbiamo entrambi bisogno di un Centro Pokémon». «D'accordo... in effetti hai ragione» esclamò Nero facendo spallucce con aria divertita. Si avviò per primo, incurante dello sguardo stranamente interessato rivoltogli dal suo amico. Dante lo stava letteralmente sondando con gli occhi, da capo a piedi. Aveva l'impressione che le sue spalle si fossero fatte molto più larghe rispetto all'ultima volta che si erano visti e le braccia gli sembravano più toniche - almeno per quanto poteva vedere dai jeans e dalla t-shirt rossa a mezze maniche che indossava. Dopo qualche momento di trance si riscosse e si affrettò ad andargli dietro con Dedenne che riposava sereno sulla sua spalla. Arrivarono in breve ad Altoripoli e con loro sommo piacere al Centro Pokémon, che per loro fortuna si trovava poco lontano dall'ingresso alla città. Lasciarono all'infermiera i loro pokémon e chiesero due stanze per poter passare lì la notte in attesa di riprendere i rispettivi viaggi. Dopo aver ricevuto le chiavi delle loro stanze, si erano diretti verso la zona ristoro per mettere qualcosa sotto ai denti. Mangiarono con piacere chiacchierando tranquillamente del più e del meno, raccontandosi aneddoti riguardo ai loro viaggi; dopodiché Nero insistette per poter andare nella stanza di Dante insieme a lui e cominciare a farsi insegnare Elettrococcola. Non contava di rimanere in città a lungo; anzi, voleva riprendere a viaggiare l'indomani stesso. Dante acconsentì, non avendo altro da fare al momento - e poi era curioso di vedere come avrebbe reagito al suo "addestramento". «Bene, dimmi che cosa devo fare». Nero allargò le braccia come per offrirsi a qualsivoglia trattamento avesse in mente di fargli. Stava in piedi in mezzo alla stanza, in paziente attesa. Il più grande invece era seduto sul letto e lo guardava, semplicemente. Se ne stava chino in avanti, con i gomiti poggiati sulle cosce e gli avambracci che pendevano tra le gambe aperte. «Va bene» concordò quest'ultimo, alzandosi in piedi e portandosi entrambe le mani nelle tasche posteriori dei jeans «Però ti avverto che te la sei cercata». «Cosa...?» chiese Nero, non capendo cosa intendeva dire con quella frase. Dante gli si avvicinò a passo lento e lo sguardo del ragazzo venne attratto dal ritmico movimento del suo bacino che pareva sottolineare quanto fosse stretto rispetto al petto. Gli era mancato quel tipo di spettacolo. Distolse gli occhi e così facendo porse il lato del viso all'altro, il quale andò a piazzarglisi proprio davanti. Senza che Nero se ne accorgesse, il più grande si sporse leggermente in avanti e posò la propria guancia a contatto con la sua. Il più giovane si ritrasse immediatamente facendo un salto all'indietro, come se avesse seriamente preso la scossa, portandosi al tempo stesso una mano a toccare la gota. Il suo viso si era fatto color porpora e lo sguardo esprimeva il disorientamento e l'imbarazzo di chi si rendeva conto che gli era appena stato fatto un grave torto. «Che cazzo stai facendo?!» gridò «Pervertito!». Le sopracciglia di Dante si incurvarono verso il centro mentre la sua ira aumentava. «Ehi! Sei tu che mi hai chiesto di insegnarti Elettrococcola!» sbottò. «Che diamine... non posso credere che sia una mossa così stupida!» si lamentò Nero. «Che pretendi da me, ragazzo? Io sto esaudendo la tua richiesta!» Dante gli puntò l'indice contro il torace con fare accusatorio «Non ti ho mai detto che sarebbe stato figo!». La sua focosa invettiva prese in contropiede il più giovane, che non si