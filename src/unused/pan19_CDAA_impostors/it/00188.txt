? Perché non ho lottato? Perché non l'ho fatto mai? Avrai pensato che non ne valessi la pena, forse... Ma no, non lo hai fatto, lo so, perché tu mi conosci come nessun altro. Avrai pensato che, ancora una volta, era troppo codardo per venire da te.

E ogni volta che ci vedevamo, un pugnale dritto nel cuore. Perché tu dimenticavi noi, mentre io mi ci incastravo dentro, silenziosamente. Sei andato avanti con il tuo passo lungo, mentre io indietreggiavo a piccoli passi, inciampando, senza farlo capire a nessuno.

Ed è stato così, sai? Con te ho finito l'amore. Ho occupato spazio libero con la tua assenza, lasciando un posto vuoto sperando in una tua venuta. In qualsiasi altra persona cercavo un po' di te e la mandavo via quando capivo che poteva darmi tanto, ma non poteva darmi te. Volevo te, anche se sapevo che tornando non sarei comunque stato pronto a darti ciò che meritavi.

Che grande sbaglio, cercarti negli altri. Tu sei irripetibile, anche se so che un po' di quell'amore che provavo per te mi è scappato rifugiandosi in Freddie. Ed ecco perché ti rivedo in lui. Quando sorride, e lo fa per una mia battuta, due preziose fossette punzecchiano quel viso, e per me è sempre un colpo al cuore. Penso a te, amo profondamente lui, e lo stringo forte. In qualche modo, tengo in mano, in quei momenti, le mie gioie più grandi. In qualche modo, in quei momenti, ci sei anche tu.

Mi chiede spesso di te. Della nostra avventura. Dei concerti e delle canzoni. Dei viaggi in giro per il mondo e delle emozioni vissute. Ci sono pomeriggi che sfogliamo foto, giornali e ascoltiamo la riproduzione casuale del suo telefono. Le sue canzoni preferite sono quelle che hai scritto tu. Sono quelle che parlano di me, di noi.

E invece quando ci sei, parlate come foste grandi amici e a volte guardandovi mi immagino una vita assieme. Una famiglia, un po' allargata, un po' complicata... ma sarebbe bello. Quando ci sei, Freddie è completamente rapito dai tuoi modi di fare, come lo ero io. Come lo sono io.

Quando ti guardo, capita ancora, sorrido anche se sono triste o turbato. Sorrido perché ti rivedo sedicenne, e mi innamoro di nuovo. Non che io lo voglia, ma accade senza che io decida nulla. Accade, come è accaduto la prima volta. Sorrido, mi trattengo, e faccio quell'espressione idiota che prenderei a schiaffi. Accade, tu mi guardi, fai un sorriso e scivoli via. Scivoli sempre, come se fossi olio e io l'acqua. Come se, ormai, fossimo del tutto incompatibili. Come se, è vero, ti facessi pena. Anch'io mi son fatto pena, come darti torto...

Ma poi due settimane fa ho venduto la nostra casa. Ho firmato sotto la tua firma. Ho camminato per l'ultima volta in quello spazio vuoto e mi sono perso. Sono arrivato in camera, quella che era nostra, e Freddie è venuto poco dopo, a cercarmi.

"Babbo, andiamo?" mi ha detto. Ho annuito e camminare, uscire da quella casa è stato come attraversare l'inferno. Mi ha bruciato dentro. Le cicatrici hanno aperto quelle vecchie ed è stato inevitabile guarire.

Ho realizzato in quel momento, chiudendo la porta, che era finita. Sì, dopo dieci anni. Come se in tutto quel tempo ti avessi messo in stand bye e mi fossi crogiolato nel dolore, ma con la consapevolezza che saremmo tornati. Ma la pausa dal gruppo sarebbe dovuta essere la prova che non si può tornare, che un vaso rotto non torna mai come prima, che mancherà sempre un pezzo e che quel pezzo può bastare per buttare tutto nella pattumiera.

Dieci anni ho guardato quel vaso, fingendo di non accorgermi di quella mancanza. Saresti tornato comunque, prima o poi. Saremmo tornati ad essere noi, anche con un fantasma. Un click e un "vendesi" su un cartello, invece, son bastati per interrompere quella falsa credenza.

A questo punto, arriviamo al senso di queste mie parole scritte, arriviamo a noi. Non sono bravo con le parole, il meglio di me lo davo con un po' di erba e l'emozione acerba di viverti giorno dopo giorno. Ma scrivere canzoni è un po' come scrivere lettere, non devi cercare nemmeno la rima. Forse non avrai capito il fine di tutto ciò, ma è molto semplice. Il fine è la fine. Quando ho realizzato che non abbiamo più nulla a legarci, nemmeno quattro pareti e un tetto, ho provato l'ebbrezza di precipitare a fondo. Mi hanno sempre detto che da qui sotto, ci si può solo rialzare. E, ancora una volta, voglio farlo parlando di te. Della prima cosa bella che ho avuto dalla vita.

La casa, tuttavia, è stato solo il principio.

Freddie, ieri, mi ha detto di essersi innamorato. Si chiama Danny.

Già. Ha dieci anni, ma i suoi sentimenti erano sinceri. Ci ho rivisto te e me, anche se eravamo più grandi