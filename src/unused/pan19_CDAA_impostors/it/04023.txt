nero, legato con un obi rosso ricamato che riprendeva i fiori del vestito e della dalia che aveva tra i corti capelli neri a caschetto. La voce di Sun risuonò nella sala ammutolita, Wang non era la sola che la fissava quasi a bocca aperta, ma lei non li notava, troppo concentrata sulla cantante.

Tutte le volte che Juan la vedeva, non poteva fare a meno di pensare che fosse l'essenza stessa di Hong Kong; si muoveva tra i due mondi che si fondevano nella città e la sua voce sembrava venire da un luogo al di fuori del tempo. La luce azzurra che l'avvolgeva sembrava rimarcare questo suo strano aspetto. Wang poteva distinguere il volto affusolato dai delicati tratti orientali, ma i suoi occhi a mandorla erano di un grigio che ricordava le nubi temporalesche, un colore per nulla cinese. Questa sua peculiarità non faceva altro che renderla più attraente e misteriosa.

Ascoltava la sua voce lasciandosi trasportare attraverso le vie della città, tra grattacieli, templi e parchi. Le sembrava quasi di essere al Victoria Peak3, ad osservare la metropoli dalla sommità dell'oasi. Era sotto la pioggia scrosciante e osservava le luci quasi abbaglianti della città, Huan le era accanto e cantava solo per lei.

Quando la prima canzone terminò fu portata di nuovo all'interno del night dall'interruzione della musica, quasi barcollò sulla sedia. Inspirò a fondo per calmarsi e sorseggiò un po' del liquore che aveva ordinato.

Sun cantò ancora molte volte, prendendosi una pausa di tanto in tanto chiacchierando con i clienti del locale, sorseggiando un po' di tè in loro compagnia. Wang aveva parlato la prima volta con lei in quel modo, e anche quella sera le due donne si ritrovarono ad essere sedute allo stesso tavolo.

«Sei venuta anche questa sera.» la cantante l'aveva guardata spesso durante le esibizioni, ma non voleva mostrarsi troppo ansiosa di stare con lei, non sarebbe stato saggio, quindi aveva aspettato. Aveva atteso che le ore passassero e che nessuno avrebbe fatto caso alla loro piccola chiacchierata.

«Naturalmente, non mi perderei una tua esibizione per nulla al mondo. Non possono impedirmelo neppure i tifoni.» Huan sorrise portandosi la tazzina di tè alle labbra. Quando la riappoggiò al tavolino era rimasto impresso il segno del suo rossetto sulla ceramica lavorata.

«Ancora due canzoni e ho finito.» si sporse verso di lei sorridendo maliziosa, sfiorandole delicatamente una mano «Vediamoci a Man Mo Temple, non è troppo distante da qui, poi potremmo… » lasciò in sospeso quella frase e si alzò facendole l'occhiolino, tornando verso il palco.

 


Juan aspettava vicino all'ingresso del tempio, la pioggia aveva smesso di cadere ma probabilmente ne sarebbe scesa ancora; il vento spazzava violento le strade, e i tuoni continuavano ad echeggiare fragorosi. La donna inspirava a grandi boccate l'aria umida, cercando di raccogliere tutto il coraggio che aveva per quello che stava per succedere.


  Non posso crederci . Più ripensava a quell'invito, più sentiva le guance infiammarsi per l'imbarazzo, ma allo stesso tempo non vedeva l'ora di stare da sola con lei. Le persone si affrettavano a muoversi lungo la via, sperando di arrivare alle loro destinazioni prima che ricominciasse a piovere.

La riconobbe da lontano; era impossibile non distinguere quel modo di muoversi, neppure in mezzo ad una folla di centinaia di persone. Sembrava che danzasse, ogni singolo movimento era perfetto ed elegante, come se fosse stato studiato nei minimi dettagli, ma appariva perfettamente naturale. Si era cambiata, adesso indossava un impermeabile scuro da cui sporgevano dei lunghi pantaloni neri e degli stivaletti bassi.

Appena la vide che si avvicinava le sorrise e lei ricambiò, nonostante il cappuccio calato sulla testa. Gli occhi grigi della cantante sembravano ardere di qualcosa di famelico, per un momento Wang ebbe paura, poi l'allontanò; non aveva nulla di cui preoccuparsi.

«Non te l'ho neppure detto, ma quel vestito ti sta benissimo.» a quelle parole Juan arrossì, mormorando un timido ringraziamento. Sun le tese una mano avvolta in sottili guanti scuri, e lei l'accettò con un sorriso. «Vieni con me, voglio mostrarti una cosa.» non fece in tempo a rispondere che stavano già tornando verso Hollywood Road, diretti verso ovest.

 

 

Wang si guardava attorno, incuriosita, osservando i negozi di antiquariato che costellavano la via. La compagna non voleva dirle dove stessero andando, si limitava a sorridere. Giunsero in un piccolo vicolo laterale, vicino a Hollywood Road Park, e Wang vide una grande chiesa cristiana svettare verso il cielo plumbeo. Sun si avvicinò all'edificio, senza accertarsi che la seguisse, sapeva che non sarebbe rimasta indietro.

«Come mai siamo qui?»

«Te l'ho detto, voglio mostrarti una cosa.» Aggirò l'edificio fino ad arrivare ad una porticina laterale mal messa che sembrava non essere più utilizzata da anni, ma Huan riuscì ad aprirla senza difficoltà, come se fosse abituata ad entrarci. La donna la seguì all'interno della chiesa con un brivido di eccitazione, sicuramente sarebbe stata una notte indimenticabile, all'insegna della follia, e lei avrebbe accolto ogni cosa con gioia, felice di poter scappare dalla sua vita almeno per una notte.

La chiesa era umida e fredda, completamente avvolta dalle