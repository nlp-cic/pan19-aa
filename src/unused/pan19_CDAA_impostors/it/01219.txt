, fiero di sé e contento del proprio operato, e vi trovò Sandra.«Sono venuta a salutarti che stasera abbiamo l'aereo e poi la nave, quindi non ci vediamo più fino all'anno prossimo. Sniff, sniff, e non potremo nemmeno sentirci, perché in navigazione i cellulari non funzionano.» Finse di piagnucolare lei, poi si avvide del bel pacco colorato e indagò «Che porti lì dentro?»«Ho finito un vuota-tasche, sai quelli con le ninfee cui lavoravo tempo fa,» ad un cenno di assenso della ragazza proseguì, «ho pensato di farlo confezionare come regalo da portare alla madre di Dante … mi ha invitato a passare il Natale da loro, stiamo là quattro giorni e poi torniamo; per capodanno saremo qui.»«Sembra che tu vada a conoscere la tua futura suocera,» lo prese in giro lei.«Ma smettila, parli tu che sembra che parta per il viaggio di nozze!» Le diede una leggera spinta su una spalla ed entrò nel piccolo ufficio per lasciare il pacco sulla scrivania.«No, davvero ...» riprese la donna «hai uno strano rapporto con Dante. Quant'è che lavorate insieme? Sei mesi? Da quando lo hai conosciuto stai sempre meno con noi, andate in giro insieme -e non lo dico perché sia gelosa- ma pensaci un attimo: da quanto non esci con Mario e gli scoppiati per una nottata folle? Facciamola più cruda: da quanto non scopi?»Lupo si voltò scocciato verso Sandra. «Mario ormai è peggio che se fosse sposato e Berto ha trovato Sabrina, Nanni è uno che caccia volentieri da solo, resterebbe Nando, ma mi sa che Laura gli voglia appioppare sua cugina … e a te, poi, cosa importa?» Ribatté a bassa voce.«In realtà nulla, ma la cosa è un po' sospetta. Non credi? Con le donne tu ci hai sempre e solo scopato, nient'altro, mai due volte la stessa, mai niente di serio. Non sarà che Dante abbia quello che ti serve?Ti sta attaccato addosso peggio della carta moschicida, ma a te non sembra dare fastidio. E se lui fosse la persona giusta, beh … ben venga, no?» La donna, con i capelli momentaneamente biondo miele, fissò lo sguardo in quello blu cupo dell'amico, senza dargli tregua.Lupo restituì l'occhiata, tanto sapeva che a Sandra non si poteva sfuggire. Non era una che venisse a psicanalizzarti tutti i giorni, a darti il tormento, ma, quando c'era qualcosa che reputasse importante, diventava come una zecca su un cane: non te la scrollavi più di dosso.«Lavoriamo bene insieme, andiamo anche in giro, parliamo –più lui di me, ma cosa pretendi– e ce ne stiamo anche tranquilli. È uno che sa stare zitto, quando non ha niente da dire,» la rintuzzò.«Grande pregio,» commentò lei lapidaria.Lui inspirò ancora un paio di volte, quindi sussurrò quasi a se stesso «L'altra sera avrei voluto abbracciarlo … e poi invece mi sono ubriacato come un fesso. A volte sento proprio il bisogno di toccarlo.» Si riscosse e andò avanti a voce più alta. «E poi non ci riesco a farmi una storia con una donna, non ci riesco proprio. Sono superficiali, parlano tanto, hanno un sacco di pretese e più le scacci, più te le trovi addosso: ecco questo è ciò che di loro mi fa più incazzare. L'unica donna che potrei sopportare, caratterialmente parlando, sei tu, ma pensare di fare sesso con te equivarrebbe a pensare di farlo con mia sorella, se ne avessi una.»«Grazie,» sussurrò lei ghignando.Lui si schiarì la voce e poi continuò «Non lo so che cosa sono, so solo che non mi interessa stare con una che dopo un paio di giorni le darei fuoco. Non lo so ...» concluse con un po' di disperazione negli occhi.«Guarda che a me non devi proprio dire nulla. Stai tranquillo. Se vai con lui a casa dei suoi per qualche giorno, avrai il tempo di vederlo nel suo ambiente: è un'occasione in più per conoscerlo e … se son rose, fioriranno,» buttò là Sandra.«Vuoi dire che sono arrivato a trentatré anni senza sapere di essere finocchio?» Obiettò solo per verbalizzare quel pensiero che lo tormentava da un po', ma senza aspettarsi una vera risposta.Invece lei lo sorprese, come sempre, «Meglio scoprire di essere finocchio e trovare la persona adatta a te, piuttosto che fare finta di non esserlo e restare solo per sempre o, peggio ancora, metterti con una, tanto per non stare solo per l'eternità, e poi darle fuoco,» ghignò.«Sarai bastarda: io sto sconvolgendo la mia vita e tu mi prendi per il culo,» la redarguì, «e poi non è neanche detto … e se poi lui non lo fosse? O se non fossi il suo tipo? Ma che idee del cazzo mi metti in testa, va' … lasciami stare che devo finire un lavoro, chiudere, passare da casa a lavarmi, cambiarmi e mettere qualcosa nella borsa. Non ce la farei neanche se fossi Speedy Gonzales … ma che cazzo, mi aspetterà!»«Bravo!» Ghignò Sandra allontanandosi dal raggio d'azione delle