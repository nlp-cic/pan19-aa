lui eccetto per la volontà dell’essere stesso, sembrava incomprensibilmente compiaciuto.

Il demone guarda nuovamente il rosso hula-hop che circonda i suoi piedi.

“Beh, mi sembra chiaro perchè questo non possa farlo,” risponde, portando un primo piede oltre i suoi confini e muovendosi verso la poltrona che gli è stata offerta. “Un hula-hop? Davvero?”

Si sente quasi offeso.

“È molto più ordinato di sale e sangue, e molto più economico rispetto a quelle mostruosità di ferro che i ricchi esaltati sembrano preferire. Dovresti essermi grato per non aver comprato quello rosa.”

“Giusto. Molto premuroso da parte tua.”

Sherlock aspetta che si sia accomodato prima di sedersi a sua volta.

“Quindi come devo chiamarti? Davvero i demoni non hanno nome?” chiede non appena sono entrambi comodamente abbandonati nelle due poltrone.

“Non nomi che possano essere pronunciati in alcun linguaggio umano,” risponde il demone. “Puoi chiamarmi come preferisci.”

Sherlock riflette un attimo, pensieroso. “John, allora.”

Il demone sbatte le palpebre. “Strana scelta per un nome demoniaco, non ti pare?”

“È il primo che mi è venuto in mente.”

Okay, ora è decisamente offeso. “Gratificante sapere che tu ci abbia pensato così tanto.”

“È solo un nome. Se non ti piace, scegline uno tu stesso,” risponde Sherlock impaziente. “Ora, torniamo a parlare della tua natura.”

Serve al demone – John ora, a quanto pare– un momento per ricordare a cosa si sta riferendo Sherlock.

“Ah,” dice. “Questa è una cosa su cui tuoi libri hanno visto giusto.”

“Il demone che risponde alla vostra chiamata è quello più adatto a soddisfare la vostra richiesta,” cita Sherlock.

“Esatto.”

“Quindi tu sei qualcosa tipo un… facilitatore.”

“Qualcosa del genere,” concorda John. “Qualcosa di simile a un guaritore e guardiano, anche. Per cosa hai bisogno del mio aiuto?”

Sherlock si sposta sulla punta della propria poltrona, sollevando le mani per congiungerle sotto al proprio mento come è solito fare quando riflette. Studia John attraverso gli occhi ridotti a fessure. “Sto cercando un assistente,” risponde.

John resta di stucco. “Un assistente,” ripete, vedendo che Sherlock non continua. “Tu hai evocato un demone perchè ti serve un assistente. Hai provato a considerare di– oh, non saprei– assumere qualcuno?”

Sherlock sbuffa. “Le persone sono stupide. Non ho mai incontrato un essere umano che potessi sopportare per molto tempo senza impazzire. Sono sicuro che un demone evocato specificamente per adempiere alla mia particolare richiesta sia di gran lunga una migliore compagnia.”

John apre la bocca. La chiude. Solleva una mano per strofinarsi il naso. “D’accordo,” risponde. “Ci sto. Un assistente per assisterti in cosa?”

“Nel mio lavoro di consulente investigativo, ovviamente.”

John inclina la testa di lato. “Intendi investigatore privato?”

“Mi occupo, di tanto in tanto, di particolari casi privati,” dice Sherlock, “ma la maggior parte del tempo sono un consulente per la polizia.”

“La polizia non consulta dilettanti.”

“Un dilettante saprebbe che un demone non può essere contenuto?”

“Questo non lo sai,” risponde John bruscamente. “Mi hai invitato a uscire.”

“L’ho fatto?” indaga Sherlock in un tono di canzonatoria confusione. “Da quanto ricordo, ti ho semplicemente chiesto di sederti. Potresti aver frainteso la cosa come un invito, ma sappiamo entrambi che se tu fossi stato veramente trattenuto dai confine del cerchio, il tuo fraintendimento non sarebbe stato sufficiente per rompere i suoi confini.”

John è in imbarazzo per il proprio errore. C’è un motivo se hanno tenuto la cosa nascosta agli umani. Se diventasse conoscenza comune... beh, si sarebbe assicurato che ciò non accadesse.

“Come lo hai saputo tu, quindi?” chiede.

L’improvvisa luce maniacale negli occhi di Sherlock è l’unico avvertimento che ottiene prima che l’uomo si lanci dalla propria poltrona iniziando a procedere per passi spediti lungo la stanza come una tigre in gabbia.

“Tutte quelle evocazioni fallite, John,” risponde eccitato. “Nessuno dei demoni ha avuto alcun problema a oltrepassare i confini quando l’evocatore si è rifiutato di ricevere un no come risposta. Non 'la maggior parte'. Nessuno. La colpa è sempre stata attribuita a cerchi imperfetti e deboli pietre magiche, combinati con improvvisi picchi del potere del demone innescati dalla rabbia. In ogni caso, i cerchi funzionerebbero in primo luogo solamente se voi veniste da un’altra dimensione.

“Questa è la teoria correntemente accettata. Ma una teoria diversa, una che non ha molto seguito ed è stata presto scartata senza remore, è stata una volta proposta da un filosofo Greco ormai poco conosciuto– una teoria che sostiene che i demoni non provengano dall’esterno, ma dalle forze vitali che permeano il nostro stesso pianeta. Che il vostro genere sia costituito da frammenti di questa forza vitale che abbiano acquisito qualche tipo di consapevolezza e identità dopo esser stati troppo a lungo in un’area ad alta concentrazione di magia, e che abbiano quindi iniziato a vagabondare per il pianeta come osservatori incorporei o come passeggeri nascosti nelle menti umane.

“Se questa teoria fosse vera, essere evocato