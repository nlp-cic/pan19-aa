mi tornano indietro, ferendomi. Come delle lame affilate. Mi inseguono in ogni nascondiglio, mi braccano.

 

“Sherlock?”

Sento la voce di John dalla cucina. Mi chiama. Sta uscendo per andare al lavoro.

“Sto uscendo. Tornando a casa mi fermo al supermercato. Ti serve qualcosa?”

Non rispondo. Lui, rassegnato, esce dalla stanza sbattendo un po’ la porta. È arrabbiato di nuovo. Stanotte dormirà di nuovo da Sarah, lo sento. Mi sforzerò per farmi perdonare, forse. Magari potrei togliere quegli alluci in decomposizione nel frigo. Dovrebbero essere pronti per i test che ho in programma e se in un paio d’ore riesco a portarli a termine John si ritroverà con qualcosa di fetido in meno tra il latte e la marmellata.

Esco dalla doccia. Mi asciugo e mi vesto. Mi abbottono la camicia e infilo la mia bellissima vestaglia blu. Com’è comoda! Finalmente un po’ di pace. Vado in salotto e mi godo il silenzio. No. Troppo silenzio. La mia mente prova, bastarda, a riportarmi a quei ricordi.

Prendo il violino e provo a scacciarli. Suono una musica vivace. Non ho voglia di deprimermi. Mi muovo per la stanza, danzando. Ogni tanto apro gli occhi per non inciampare in qualcosa ed è lì che mi accorgo che il mio cellulare sta squillando.

Sempre tenendo il violino in mano, appoggio l’archetto sulla poltrona e afferro il telefono. È Lestrade.

“Ciao Sherlock” mi dice “Ti disturbo?”

“No, figurati” dico io in risposta. Un altro caso! Ti prego! Un caso di omicidio magari! Ti prego! Qualcosa degno della mia attenzione!

“C’è stato un brutto omicidio stanotte. Un uomo pugnalato è stato ritrovato in una vecchia fabbrica abbandonata. Posso mandare una macchina a prenderti?”

“Certo, certo” rispondo cercando di reprimere la felicità.

Un omicidio! Bene! Un po’ di cibo per la mia mente! Mi sfilo con un solo gesto la vestaglia e in pochi minuti sono pronto per salire sulla macchina che mi porterà sul luogo del delitto. Mi dispiace che non ci sia John con me, però. Pazienza. Gli racconterò i fatti stasera.

La macchina mandata dall’ispettore Lestrade è arrivata velocemente. Troppo per i miei gusti. Il vecchio ‘Greg’ sapeva benissimo che avrei accettato. Corro giù per le scale, eccitatissimo. Non vedo l’ora di esaminare il luogo del delitto e, cosa ancora più interessante, il corpo.Avrò almeno cinque minuti tutti per me per potermi muovere liberamente e poi un tempo indeterminato per sciorinare le conclusioni. Tutto dipende da quello che troverò.Mi pare che questo autista sia un po’ troppo lento. Non mi disturbo neanche a dirgli di accelerare. Mi ignorerebbe. Nell’attesa osservo fuori dal finestrino e mi viene da ridere. Ogni tanto Lestrade mi dice di essere troppo freddo, troppo indifferente alle sofferenze dell’umanità. Che ne sa lui di me? Sa qualcosa delle sofferenze che io ho dovuto sopportare? Non ne sa nulla. E mai lo saprà. Punto.Cercare di ignorare le mie sofferenze mi ha portato inevitabilmente a ignorare anche quelle degli altri. Oppure ho cominciato a fregarmene dei sentimenti altrui proprio per poter dimenticare i miei? Probabile. Ho imprigionato le mie emozioni una cella di isolamento chiusa a doppia mandata con qualche centinaio di lucchetti. Impossibile aprirla.Da qualche tempo a questa parte, però, mi sembra che qualcuno, o qualcosa, tenti di forzarla. Ho prestato troppa attenzione alla serratura. Da qualche parte deve esserci una falla. Una minuscola fessura che, se stressata con la giusta forza, potrebbe far crollare tutte le mie difese. E a quel punto? Cosa potrei fare, io?Riuscirei a gestire quell’ondata che inevitabilmente mi colpirebbe? Arrivo sul luogo del delitto. Ancora non so cosa mi aspetta. È questo quello che mi piace. L’attesa. Più lunga è l’attesa più mi godo il premio. Scendo dall’auto con cautela, con eleganza. Ogni mio movimento deve essere preciso e armonioso. Mi metto in una posizione di superiorità solo camminando. Voglio dire, quanti camminano come me? Sono un bell’uomo, ne sono consapevole. Più di una mia cliente, parlandomi, non ha potuto fare a meno di notarlo. John ha ragione a dire che mi pavoneggio un po’. Che c’è di male in questo? È la sola soddisfazione che mi rimane. “Finalmente” mi dice Lestrade avvicinandosi “Ce ne hai messo di tempo!”“La prossima volta mandami un autista che non abbia trovato la patente nelle patatine” dico io senza nemmeno scusarmi. Perché dovrei farlo, poi? È lui che dovrebbe ringraziarmi per la mia presenza.Mi avvicino al cadavere. È disteso a pancia in giù. Mi sembra di riconoscere quel cappotto. L’ho già visto.Osservo per prima cosa il terreno. C’è stata una lotta molto cruenta, a giudicare dalle impronte che vedo. Due uomini. Uno di loro è arrivato prima e ha atteso che l’altro lo raggiungesse. Poi i due hanno cominciato a parlare animatamente e sono arrivati alle mani. Non si può ancora parlare di omicidio, in realtà. Potrebbe trattarsi di legittima