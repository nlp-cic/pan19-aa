accerta.


L’adocchia
un solo momento,
tornando in fretta sulla piccola folla assiepata in piazza.


«Sì»
soffia, un po’
perso, «lo è».














La falce di luna
è da poco
tramontata e le fiamme si stanno ormai esaurendo. Ogni famiglia ha
ora con sé una piccola fiaccola con un poco di quel nuovo
fuoco che
riscalderà le loro case per l’ormai prossimo
inverno.


«Un
pochino ti invidio, in
effetti» esordisce Arianrhod rompendo il protrarsi del
silenzio.


Lui distoglie a
fatica lo
sguardo dalle fiamme morenti e la guarda interdetto.


«Perché
mai? Mi sembrava
d’aver inteso ch’io fossi poco più di un
fastidioso moscerino
per te e gli altri» sibila seccato.


«Non lo
sei» replica,
appoggiandosi contro la sua spalla e facendo ondeggiare i piedi nel
vuoto sotto il tetto sul quale sono seduti. «Invece credo tu
sia uno
spirito molto particolare. Tu non ti limiti ad avvertire le emozioni
altrui, le provi anche».


«E con
questo?» borbotta,
arricciando il naso un po’ infastidito.


«Non sono
molti quelli di noi
che possono farlo» cerca di spiegare, pacata.
«Provare emozioni,
sentimenti umani, intendo» specifica.


Lui scuote la
testa, incerto,
fissando le proprie mani con la fronte aggrottata.


«Non
è poi nulla di
eclatante, te l’assicuro. Potendo, ne farei felicemente a
meno».


«No»
sibila seccamente lei,
facendolo sussultare per la sorpresa e lo sconcerto (per non parlare
del tono, non comune nella voce solitamente dolce ed eterea di lei).


«Come?»
chiede incerto.


Lo sguardo di lei,
poco prima
metallico, torna a essere sereno.


«Non ne
farai a meno. È
quello che sei e non puoi cambiarlo, non senza cambiare te
stesso»
ragiona tranquilla.


Pitch sbuffa una
risata
incredula e solleva lo sguardo al cielo d’inchiostro.


«Scommetto
che vi divertite
pazzamente a uscirvene con certe frasi così disgustosamente
filosofeggianti» bercia stizzito.


«Non sai
quanto» ridacchia
Arianrhod.














«Allora,
dove sono queste
anime tanto speciali da costringere la Signora
della morte ad
abbandonare il suo castello?».


Lo osserva con
curiosità,
soffermandosi sui suoi occhi concentrati ancora sulla piazza che va
svuotandosi.


«È
ancora presto. Saranno
qui prima dell’alba» annuncia serena.
«Mentre aspettiamo, che ne
dici di accompagnarmi a fare una passeggiata?» propone
allegra.


Distolto ancora una
volta lo
sguardo dagli umani, Pitch lo volge lentamente su di lei e solleva un
sopracciglio, scettico.


«Ma che
romanticismo» soffia
sarcastico. «Una passeggiata sotto le stelle».


Lei gli sorride,
sorniona, e
gli dà una leggera spinta con la spalla.


«Avanti.
Cos’hai da fare
qui, in fondo? La cerimonia è conclusa, ormai».


Pitch sbuffa ma,
seppur
recalcitrante, annuisce.


«Mai,
mai, mai contrariare
uno spirito dimensionale» scherza con una sfrontata vena
critica. «O
si corre il rischio di ritrovarsi ingabbiati in qualche mondo
alternativo e senza uscite di sicurezza».


«Oh,
polemico!» lo
rimprovera bonariamente Arianrhod. «Non lo farei. Al massimo
potrei
pensare di chiuderti in una gabbietta e conservarti sul comodino
della mia camera da letto» ridacchia, facendo strabuzzare gli
occhi
del suo accompagnatore che, inquietato, rabbrividisce
involontariamente.


«Sei
abbastanza spaventosa,
lasciatelo dire» borbotta offeso, con una sfumatura
grigiastra e
malaticcia sul volto.


«Sì?
Beh, grazie. Detto da
te dev’essere un vero complimento» lo prende
amichevolmente in
giro.














Di tanto in tanto
Pitch sposta
lo sguardo sull’esile figura eterea e a tratti evanescente
che lo
affianca sul cammino e si chiede quale possa essere il reale motivo
della sua presenza lì quella notte. Se avesse semplicemente
dovuto
occuparsi di quelle anime sarebbe comparsa qualche istante prima del
trapasso per scomparire nuovamente qualche istante dopo. È
già
accaduto in passato, dopo tutto. Invece si trova a passeggiare
tranquillamente nella notte buia, apparentemente ignara dei crucci di
lui e perfettamente a suo agio in un mondo che non le appartiene.


«Perché?»
mormora confuso.


Lei si volta al
suono della
sua voce e lo osserva incuriosita.


«Come hai
detto?» domanda
gentile.


Scuote la testa,
soffermandosi
sui suoi capelli argentei che a tratti sembrano fluttuare, quasi
fossero più leggeri dell’aria stessa.


«Mi
chiedevo solo perché sei
qui, realmente?».


Lei sorride di un
sorriso un
poco triste e reclina appena il capo di lato.
«C’è qualche motivo
preciso per cui non potrei godermi una serata di pace, di tanto in
tanto?».


Pitch soffia una
ristata
soffocata e un po’ vuota. «Pace, dici? Sono certo
che tu abbia
notato che per la tua seratina di pace, amore e armonia con
l’universo hai scelto giusto la notte in cui gli umani
celebrano
gli spiriti, mortali e immortali».


«L’ho
notato, in effetti»
annuisce, senza preoccuparsi di nascondere un sorrisetto birbante.


«E…?»
insiste lui.


«E nulla.
Ne avevo voglia,
tutto qui».


«Tutto
qui» ripete lui in un
mormorio pensieroso.


«La mia
presenza ti
infastidisce, Pitch? Forse ho rovinato il tuo momento di
svago?».


Il ghigno che si
apre sul
volto dello spirito oscuro è tutt’altro che