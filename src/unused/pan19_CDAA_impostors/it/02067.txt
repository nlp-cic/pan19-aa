scuri sono legati in
una coda
alta, l’andatura risoluta e spensierata, il sorriso come una
fiamma piccola e
splendente – ne vale la pena.


Ovviamente, non lo
ammetterà
mai ad alta voce, e continuerà ad alzare gli occhi al cielo
e a fingersi estremamente
annoiato dalla sua parlantina. E, ovviamente, Elek
continuerà a guardarlo con
quella luce calda e divertita negli occhi, quella che significa guarda
che ti conosco e
che ha smesso da poco tempo di
metterlo a disagio.


Quando escono insieme, le
loro
mani si sfiorano appena, si stringono l’una l’altra
per pochi attimi e poi
lasciano andare. Sono in pubblico, in fondo. Ad Anatol va bene
così.  


 


 


 


Ogni tanto, a scuola,
qualche
ragazzo ci prova con Elizaveta.
  
Nonostante i loro
sospetti, i
loro compagni si sentono liberi di rivolgerle sorrisi un po’
troppo ampi e
occhiate un po’ troppo invitanti, di metterle le mani sulle
spalle e sulle
braccia scoperte e di avvicinarsi a lei e invadere il suo spazio
finché il suo
sorriso diventa una smorfia che si sforza di trattenere. Tanto, loro
due non
hanno mai dato segno di stare veramente insieme.


Anatol non dice mai niente
–
in fondo, Elizaveta non è la sua ragazza.


Eppure, non può
evitare di
sentire la fiamma che gli trapassa lo stomaco come una lama ardente
ogni volta
che Roderich le offre un fiore e prova a trattarla come una fragile
damigella,
ogni volta che Gilbert ride ai suoi rifiuti seccati e le dice che
dovrebbe
essere più dolce, più accomodante, più
femminile.


Anatol seppellisce quella
fiamma molesta sotto la cenere e costringe i suoi pugni serrati a
rimanere ai
suoi fianchi. Scatenare una rissa per difendere l’onore di
Elizaveta, per
quanto sia un’idea incredibilmente allettante, non sarebbe un
comportamento
molto migliore. 


 


 


 


La prima volta che Elek
riesce
a portarlo ad una delle sue fiere per otaku con lui, finiscono per
andarsene
quasi subito.
  
- State facendo il cosplay
di
una coppia yaoi? Tu sembri davvero un
ragazzo! – dice la ragazza con
i codini rosa cicca, con l’aria deliziata di chi pensa
davvero ciò che sta
dicendo e lo ritiene sinceramente un bel complimento. Anatol
può sentire la
tensione in tutto il corpo di Elek, accanto a lui, può
percepire sulla pelle la
falsità nel suo sorriso.


- Oh, anche tu –
dice quindi,
impassibile, l’espressione e la voce fredde come ghiaccio. La
ragazza fa una
smorfia e se ne va, offesa.


Dopo,
nell’appartamento, Elek
gli dice che non avrebbe dovuto dirlo, che quella ragazza non poteva
sapere, ma
per quanto si sforzi non può nascondere il sorriso sottile
sulle sue labbra. I
suoi occhi verdi sono scuri e traboccano di cose non dette che gli
bruciano
dentro, e con i capelli sciolti sulle spalle magre per un attimo sembra
davvero
Elizaveta.


Anatol non si sente
colpevole
nei confronti della ragazza senza nome. Lo abbraccia e non dice nulla,
e sente
Elek rilassarsi contro di lui.


 


 


 


- Un giorno –
gli dice
Elizaveta, la sua voce sicura l’unico suono in
un’aula deserta: - Un giorno. Te
lo prometto -.
  
Anatol non gli mai chiesto
nulla, non ha mai avuto bisogno di promesse, e vorrebbe dirgli solo
questo. Ma
quando alza lo sguardo e scruta il viso di Elizaveta, ci trova gli
occhi di
Elek, profondi e intensi e pieni di fuoco e di luce, incorniciati da
lunghe
ciglia scure e lunghi capelli castani.


Sono le mani di Elek
– forti e
delicate, piccole e calde – che gli accarezzano il viso, le
sue labbra morbide
e decise che improvvisamente premono contro le sue. Anatol posa le mani
sulle
sue spalle, per sorreggersi, perché sente che sta per
perdere l’equilibrio.


Quando le loro bocche si
allontanano, i loro corpi sono l’uno contro
l’altro, aderiscono come pezzi di
un puzzle imperfetto. Il seno di Elek preme sul suo petto da sotto la
maglietta
colorata, ma Anatol non ci bada.


È Elizaveta ad
uscire da
quell’aula, camminando fianco a fianco a lui e senza mai
sfiorarlo, senza mai
guardarlo negli occhi. Un
giorno, pensa Anatol.


Se non si fidasse delle
promesse di Elek, in fondo, non avrebbe più nulla di cui
fidarsi.


 


 


 


- Ne sei sicuro?
– gli chiede
Elek, tentando di sbottonare la sua camicia. Le sue mani tremano, ma lo
guarda
dritto negli occhi, l’espressione seria e gli occhi verdi
scintillanti di
emozioni che Anatol non si ferma ad indagare – diventerebbe
tutto ancora più
complicato, se lo facesse.
  
Le condizioni sono
perfette.
Hanno cenato insieme, hanno guardato un film, hanno passato una bella
serata.
Elek non vive più con i suoi genitori, e il proprietario non
fa mai domande se
vede un ragazzo e una ragazza o due ragazzi uscire
dall’appartamento insieme.


Eppure ... eppure lo
sguardo
di Elek è troppo intenso, le sue mani troppo calde e gentili
quando finalmente
raggiungono la sua pelle, e lui non ha la minima idea di cosa fare e
questo –
anche se è difficile ammetterlo, perfino a se stesso
– lo terrorizza. Si sente
esposto, vulnerabile, come qualcosa di troppo fragile sul punto di
rompersi.
Vorrebbe girare la testa, distogliere lo sguardo – ma se lo