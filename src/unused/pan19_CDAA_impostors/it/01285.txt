ribatté Sherlock, alzandosi – Ti farò sapere.”

Sherlock uscì dall’edificio, respirando a pieni polmoni l’aria di Londra.

Avrebbe riconquistato John.

Non sapeva ancora come, ma sarebbe riuscito a fargli capire che lui era la sua vita e che avrebbero dovuto allevare il loro bambino insieme.

Sherlock sorrise.

A costo di andare da John in ginocchio, sarebbe riuscito a riunire la sua meravigliosa famiglia.

Sherlock deve trovare un modo per riconquistare l'amore di John.

Benvenuti all’ultimo capitolo di “L’Alfa, il Beta e l’Omega”.Devo ringraziare tutti coloro che abbiano seguito questa serie nei tre mesi della sua pubblicazione.Siete stati tantissimi.Quando ho iniziato a scrivere questa storia ambientata nell’Omegaverse, non avrei mai immaginato che la avreste seguita in tanti.Siete stati fantastici.Grazie veramente di cuore.

Come avrete capito dal titolo, vi aspetta il lieto fine.Tenuto conto di cosa abbiano passato i nostri personaggi preferiti (soprattutto il povero John), credo che vi meritiate tutti quanti un bel finale romantico.Forse i personaggi (specialmente Sherlock) potrebbero essere un po’ OOC, ma è una Omegaverse, quindi perdonatemi le eventuali incongruenze.

 

Buona lettura!


            (See the end of the chapter for  more notes.)
            

 

 

Sherlock si fermò ad ammirare il palazzo che ospitava Scotland Yard, come se lo vedesse per la prima volta.

Non voleva ammetterlo, ma quel grattacielo grigio e severo gli era mancato.

Entrare in quell’edificio, significava mettere alla prova il suo ingegno e le sue capacità, per risolvere quei casi in cui la polizia non sapeva dove sbattere la testa.

Ora, però, era lì in cerca di aiuto.

Quando arrivò al piano in cui si trovava l’ufficio di Gregory Lestrade, trovò la sala agenti in piena attività.

Greg lo vide attraverso i vetri e lo fulminò con lo sguardo.

Si alzò di scatto dalla propria sedia, spalancò la porta con foga e gridò:

“TU! BASTARDO! FUORI DI QUI!”

Nella stanza calò il silenzio assoluto e diverse teste di girarono verso la porta d’ingresso per vedere chi avesse provocato l’ira dell’ispettore.

Molti sbarrarono gli occhi, trovandosi davanti quello che avrebbe dovuto essere un fantasma.

Senza scomporsi minimamente, Sherlock attraversò la sala e si fermò davanti a Lestrade:

“Dobbiamo parlare di John. – disse in tono tranquillo – Sai che io sono un sociopatico iperattivo, quindi non mi interessa mettere in piazza gli affari personali di tutti quanti.”

Un lampo d’ira attraversò gli occhi di Lestrade, ma si fece da parte e permise a Sherlock di entrare nell’ufficio, chiudendo la porta dietro di lui.

“Cosa vuoi?” domandò in tono gelido.

“So già che non siete sposati, quindi saltiamo tutta questa parte ed andiamo direttamente a quella in cui mi dici come io possa riconquistare la fiducia e l’amore di John.”  rispose Sherlock in tono deciso.

“E se invece passassimo direttamente alla parte in cui ti sbatto fuori dal mio ufficio? – ribatté Greg, irritato dall’arroganza di Sherlock – Il guaio lo hai combinato tu e tocca a te trovare un modo per risolvere la situazione. Secondo me, John sta bene senza di te, quindi dimmi solo una ragione per cui dovrei aiutarti. Hai una vaga idea di quello che ha passato in questi anni per colpa tua? Perché dovrei aiutarti a tornare con lui? Perché tu possa farlo a pezzi di nuovo?”

Sherlock fissò Lestrade, tentando di capire cosa dovesse rispondere.

Era sempre stato difficile, per lui, interagire con il resto del mondo.

John era l’unico che lo avesse accettato per quello che era e che lo sopportasse, oltre a fargli da filtro con il resto dell’umanità.

Lestrade era arrabbiato.

E voleva proteggere John.

Doveva trovare la risposta giusta:

“Devi aiutarmi perché John e William sono la mia vita. – rispose con voce bassa – Noi siamo una famiglia. Quando sono partito per la mia missione, non sapevo che il bambino fosse mio figlio. Quello che ho fatto, l’ho fatto per proteggere John. Lui non mi lascia parlare, ma ci amiamo. Lo so. Lo sai anche tu. Aiutami.”

Lestrade guardò Sherlock negli occhi:

“Hai ragione. – sospirò, passandosi una mano nei capelli bianchi – John ti ama ancora ed è il motivo per cui ha sofferto tanto in questi due anni in cui ti ha creduto morto. Però, non ti aiuterò. Devi trovare il modo di arrivare al suo cuore, ma da solo. Se vuoi che lui torni nella tua vita, devi meritarlo.”

Sherlock capì che sarebbe stato inutile insistere.

Lestrade non lo avrebbe aiutato.

Sicuramente era inutile che si rivolgesse a Mike Stamford, che non lo aveva mai trovato simpatico.

Doveva trovare un modo per farsi ascoltare da John.

E, per farlo, doveva andare da lui.

 

 

John era nella cucina del 221B di Baker Street e stava controllando i rapporti delle autopsie.

Dopo il ritorno di Sherlock, non se la era sentita di portare William all’asilo e di andare al lavoro.

Per quanto la sua parte razionale sapesse benissimo che Sherlock non gli avrebbe mai portato via il bambino, una piccolissima parte di lui aveva paura di essersi sbagliato nel valutarlo e non voleva correre rischi