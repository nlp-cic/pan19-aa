Ma siamo partner" borbottò Alex. "Da anni. E' normale avere un rapporto intimo"

"Bro', scusa se te lo dico, ma io non dormo a casa di Shorty tre giorni a settimana" ridacchiò. "E non mi butto da un palazzo perché lui forse corre un pericolo. Né tantomeno odio la sua fidanzata"

Alex disse che non c'era paragone, perché tutti amavano Alba. Alba era adorabile, sul serio.

"Poi vi guardate in un modo... fate paura" aggiunse Shorty. "Genn non guarda nessuno come guarda te"

"Ovvero?"

"Come se la sua vita dipendesse interamente da te"

Alex stava per dire che era vero. Il punto di avere un partner era avere una spalla su cui contare in battaglia, qualcuno con cui risolvere i problemi; d'altro canto, Genn non era mai stato solo quello per lui. No, era diventato il suo mondo, perché la sua giornata ruotava attorno a Genn – e viceversa. Non si sarebbe mai stancato di stare con lui, anche quando lo faceva incazzare (soprattutto se lo faceva incazzare) e quando faceva qualcosa di terribilmente stupido. Alex stava per dire che era vero, perché anche la sua vita dipendeva interamente da Genn.

Il silenzio divenne pesante e si ritrovò gli occhi dei suoi amici addosso. "Ale" cominciò Shorty, con voce incerta. "Lui ha sempre pensato che alla fine l'avresti mollata. Come l'ha presa la storia del matrimonio?"

Come l'ha presa? "Bene, credo. E' solo che non gli piace mettere lo smoking" disse.

"Sei sicuro?"

"Certo"

Giò e Shorty si guardarono, indecisi su cosa dire e cosa fare. Alex finì di mangiare in fretta e raggiunse la sua scrivania, vuota. Genn passava sempre meno tempo in ufficio, perché aveva una pista sull'omicidio della strega. La sera stessa si ritrovò sul tappetino d'ingresso dell'appartamento di Genn, attaccato al campanello. Tra le mani aveva una bottiglia di tequila e non gliene fregava niente se stava per interrompere la scopata del secolo. Genn gli aprì dopo tre minuti, indossando una maglia grigio topo del Dipartimento e i pantaloni del pigiama.

"Ci hai litigato di nuovo?" sbottò, mentre lo lasciava entrare. "Se hai portato la tequila è grave"

"Non ti vedo da due giorni"

"Ero in missione"

"Le missioni di solito le fai con me" sbatté la bottiglia sul tavolo da pranzo. "Almeno hai scoperto qualcosa di utile?"

"No, ma la tizia praticava la Magia Oscura. Avrà fatto arrabbiare qualcuno" non fece niente, mentre Alex si aggirava nella sua cucina per prendere due bicchieri e del ghiaccio.

"Sei solo" osservò, mentre versava il liquido ambrato.

"Mamma mia, quanto sei perspicace. L'investigatore del secolo" lo prese in giro, afferrando il suo bicchiere e dirigendosi verso il divano. "Lo dici come se fosse strano"

"Lo è"

"Tu ti sposi e io non posso stare da solo di sabato sera?" sputò quelle parole con rabbia, attaccato al bicchiere. "A quanto pare siamo tutti e due pieni di sorprese"

"Genn" lo chiamò, dalla cucina. "Anche se mi sposo, non è che cambia qualcosa. Sarò sempre il tuo partner, almeno finché non ti fai uccidere in missione"

"Lo so" rispose, ma ad Alex sembrò tanto una sconfitta.

**

Fedez lo chiamò nel suo ufficio. Non era mai un buon segno, un po' perché Fedez era completamente pazzo e un po' perché odiava sia lui che Genn, per quante volte l'avevano fatto sgridare dai piani superiori. Diceva che metterli insieme era stata la sua croce e delizia, perché rischiava di avere i capelli bianchi prima dei quaranta, ma avevano catturato più maghi oscuri di qualsiasi altra squadra. "Siediti" gli fece, sventolando il braccio tatuato. Alex obbedì senza dire niente e puntò lo sguardo sulla foto che Fedez teneva sulla scrivania: suo marito Mika, insieme ai loro cani, durante una vacanza al mare. "Iodice, voglio immediatamente un resoconto sul caso Diri"

Diri. Diri era il cognome della strega morta il mese scorso. Genn stava addosso al giro di Magia Oscura da settimane e in ufficio si vedeva sempre meno. Quelle volte che Alex lo vedeva seduto alla sua scrivania era sempre più pallido e scavato, di cattivo umore e con i capelli sporchi."Ecco..." strinse le mani tra loro e provò a ricordare le note che Genn gli lasciava sulla scrivania. "Diri era in un giro brutto di magia proibita" raccontò. "A quanto pare, usava ossa umane per fare i suoi incantesimi. Abbiamo già trovato le tombe che ha profanato, ma non siamo riusciti a capire cosa stesse facendo"

"L'Ufficio Misteri che dice?" incrociò le braccia al petto, dubbioso.

"Che stanno studiando gli incantesimi, ma non sanno ancora a cosa servivano. Intanto, Genn ha un paio di sospettati" alzò un dito. "Il proprietario del negozio a Nocturn Alley che le forniva il materiale" ne alzò un altro. "Un tizio misterioso che girava attorno casa sua, pensiamo possa essere un complice" alzò il terzo dito.