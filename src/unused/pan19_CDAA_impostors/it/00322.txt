furiosamente i denti a Jim.

“E' tutto. Buona giornata e andate a bruciare all'inferno.”

Stronzi.. se qualcuno doveva bruciare all'inferno, erano loro.

L'adrenalina cominciò a scorrergli nelle vene, e con un movimento rapido Jim strappò via senza esitazione il metallo che lo aveva infilzato. Si morse il labbro per trattenere il grido di dolore che seguì, e respirò pesantemente, sbattendo le palpebre per cercare di far sparire le luci che lampeggiavano nella sua vista. Ma il dolore era un bene. Gli schiarì la mente e la fece tornare a lavorare così febbrilmente che avrebbe stordito chiunque altro.

Con un movimento atroce si costrinse ad alzarsi e barcollò di nuovo verso la console in fiamme. La sua vista era sfuocata ed era sicuro di star lasciando tracce di sangue alla sue spalle, ma non gli importava. Il suo equipaggio era inpericolo, la sua nave danneggiata. Doveva fare qualcosa.

Osservando il pannello davanti a lui, Jim allungò una mano e tirò fuori una serie di fili, attorcigliandoli e incrociandoli per poi ricollegarli. Poi si spostò per afferrare il d-pad collegato alla console e cominciò a digitare rabbiosamente. Dopo alcuni minuti, fece una revisione dell'enorme codice che aveva programmato per poi inserirlo nel sistema dell'Enterprise.

Soddisfatto, si spinse ad avanzare, poggiandosi al muro per sostegno. Riusciva a malapena a vedere, ma conosceva quel posto come il palmo della sua mano. Altri due passi e sapeva che avrebbe sbattuto il ginocchio in qualcosa di metallico. Sorridendo, allungò una mano e aprì con dita intorpidite la grata dei condotti d'aria.

Era tempo di insegnare a quei criminali che non si doveva far arrabbiare James Tiberius Kirk o le persone a cui teneva.

Teste sarebbero cadute presto.

 

*

 

“Hikaru, penzi che il Capitano zia morto?” sussurrò Chekov, la voce rotta e soffocata dalle emozioni che stava provando.

“Certo che no,” si affrettò a rispondere Sulu. “Kirk ha sempre qualche asso nella manica.”

“Jim Kirk non muore facilmente,” aggiunse McCoy in tono sommesso. “Lo sapete meglio di tutti. Ci vuole più di una semplice esplosione per ucciderlo.”

Uhura annuì. “Scotty ha detto che Jim non era completamente priv di sensi quando se ne sono andati. Questo gli avrà dato abbastanza tempo per correre al riparo.”

“Scommetto la mia intera scorta di whisky Glenfiddich che Jim si inventerà qualcosa.” disse Scotty.

McCoy fece un sorrisetto. “Avete visto le espressioni sulle facce di quei bastardi quando non abbiamo reagito a quello che hanno detto su Jim? Impagabili.”

“Chiaramente non sanno nulla delle nostre missioni folli,” sbuffò Sulu. “Quante volte sono ormai che qualcuno ha detto che Kirk era morto e invece era tutt'altro che morto?”

“Undici,” rispose Spock. “L'ultima volta il Capitano Kirk è stato trovato a giocare una versione aliena della Roulette mentre beveva allegramente con i suoi 'rapitori'.”

Leonard fece un sorrisetto. “Jim non può fare a meno di stare sotto ai riflettori. Verrà. E sarà insopportabile al riguardo.”

“Silenzio!” gridò Smith dalla sedia del Capitano. “Il vostro Capitano è morto!”

“L'hai davvero visto morire?” chiese Sulu.

“L'hai visto saltare in aria?” suggerì Scotty.

“Hai trovato il corpo del Capitano e controllato ze era ancora vivo?” domandò Chekov.

Smith replicò, stizzito, “No, ma...”

“Allora non puoi davvero dire che è morto,” lo interruppe Uhura. “Sicuro, la probabilità che sia successo è alta, ma dimentichi di considerare un fattore.”

“E sarebbe?” ringhiò Sean, facendo un minaccioso passo avanti. Tuttavia non intimidì nessuno.

Spock concluse la ramanzina. “Lui è James Tiberius Kirk. Per qualche motivo che mi sfugge, le leggi della logica non si applicano con lui”

Il resto dell'equipaggio di comando scoppiò quasi a ridere alle parole di Spock.

“Allora lasciate che vi tolga ogni dubbio.” Sean si accovacciò davanti a lui in modo da guardarlo negli occhi. “Kirk non poteva neanche muoversi secondi prima dell'esplosione della console. Lo scoppio avrebbe poi scatenato l'esplosione delle console circostanti. Chiunque si trovasse in un raggio di tre metri dalla bomba sarebbe morto, e il vostro Capitano era a centimetri di distanza dall'origine della detonazione. Qual è la probabilità che sia sopravvissuto? Mmh? Usa la tua logica.”

“La probabilità è minore dell'1,26%,” rispose Spock.

“Visto?” sorrise Sean.

“Ma non capisci che questo significa che Jim ha una possibilità dell'1,26% di sopravvivere. E quello basta e avanza per lui,” rispose McCoy a tono.

“Voi ragazzi dovete aver perso la testa dal dolore,” sospirò Sean, scuotendo la testa mentre si raddrizzava e tornava a rivolgersi a Smith.

“Non é una cosa bellissima la negazione?” ridacchiò Smith.

“Fate attenzione...” li avvertì Sulu. “Si parla del Diavolo e spuntano le corna.”

“Allora è una fortuna che io non sia un uomo religioso. Ora fate silenzio o vi spariamo alle ginocchia. Preferirei ascoltarvi gemere che parlare.”

Ma Smith avrebbe davvero dovuto ascoltarli, perché un momento dopo ci fu un crepitio, come un'interferenza, e all'improvviso la voce di