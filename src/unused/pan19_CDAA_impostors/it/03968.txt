di lei lo travolse come un fiume in piena e non riuscì in alcun modo a celarle la propria confusione.

- Sta mescolando le nostre faccende private al nostro lavoro, signora. Le assicuro che quanto accaduto tra noi non c'entra con la situazione corrente.-, cercò di spiegarle.

- NON MI INTERESSA, SPOCK!-Più che le parole furono le sue sensazioni a mostrare al vulcaniano la cieca preoccupazione che affliggeva il capitano, dettata da turbinosi quanto confusi sentimenti.

- Deve interessarle. Sono l'unico che può arrivare a capo di questa situazione e lei lo sa.-Con caparbietà e ragionevolezza riuscì a placarla e a convincerla.- Loro non sanno che ho capacità telepatiche e questo mi permette di agire indisturbato. Ancora pochi giorni e poi potrà riportarmi a bordo. Non mi sto alimentando e le mie condizioni fisiche stanno peggiorando. Ktrashiun sarà obbligato a contattarla ancora e, a quel punto, lei chiederà che io torni sull'Enterprise.-

- Ti piace proprio giocare con il fuoco, vero?-, lo provocò l'altra.

Spock interruppe la fusione mentale.- Ho avuto un buon maestro in tal senso, capitano.-, le rispose.

Lei sorrise appena, ma tristemente.- Ho davvero una pessima influenza su di te...-, mormorò, guardandolo negli occhi.

- Corretto.-

- C'è un modo, un qualsiasi modo in cui potremmo comunicare? Uno dei tuoi maledetti trucchetti vulcaniani?-

Spock sembrò rifletterci.- E' da escludere.-, rispose.

- Sei davvero un pessimo bugiardo.-

- Non voglio che lei si metta a rischio di nuovo, venendo qui. La risposta alla sua domanda sarebbe sì, qualcosa c'è, ma non ho intenzione di metterla in pratica. Trattandosi, inoltre, del suo benessere, sono autorizzato a non obbedire ai suoi ordini in merito.-

- Sei un cocciuto bastardo...-, commentò lei, infastidita.

- Questo è altamente probabile.-

A Jim sfuggì un sorriso teso, poi inaspettatamente lo strinse in un forte abbraccio. Spock sussultò e si irrigidì.

- Non farti uccidere, o giuro che ti ammazzo con le mie mani...-, gli sussurrò lei all'orecchio.

Deglutì.- E' consapevole che la sua frase non ha il minimo senso, vero?-, le domandò.Sapeva che avrebbe dovuto allontanarla, che quel contatto così intimo era inopportuno, ma non riuscì a far altro che rimanere immobile tra le sue braccia.

- Ascolta...-, gemette lei, affondando le dita tra i suoi capelli in una lunga carezza.

- Non abbiamo tempo per questo, capitano.-, obbiettò lui, chiudendo gli occhi e inspirando a fondo per imprimersi il suo odore nella memoria.

Jim si fece indietro.- Sì... sì, hai ragione. Come sempre, del resto. Scusami per l'abbraccio, non stavo pensando. L'ultima cosa che voglio fare è metterti ancor più a disagio.-Attese per qualche istante una risposta che non arrivò, quindi si voltò verso la porta della celletta.

- Jim!..-

Si fermò immediatamente e fissò gli occhi profondi del suo primo ufficiale. Si chiese cosa celasse quella sua complessa mente, fatta di regole che non avrebbe mai compreso fino in fondo.- Dimmi.-, lo spronò.

- Stia attenta.-, le rispose lui.

Non erano le parole che avrebbe voluto sentirsi dire. Avrebbe preferito la promessa che, una volta che Spock fosse tornato a bordo, avrebbe ripreso a parlarle, a stare con lei come aveva sempre fatto. Avrebbe voluto dirgli che le mancava, che salire in plancia non era la stessa cosa se lui non c'era, che era stata una maledetta idiota a rovinare tutto a quella maniera, e che se c'era una persona nell'universo che non avrebbe mai voluto ferire, questa era senz'altro lui...Ma tutto questo si perse in un lungo sguardo, carico di un silenzio pesante.

Raccattò gli strumenti e li gettò alla rinfusa nella cassetta medica. Cercò di chiuderla, e imprecò a mezza voce, quando non ci riuscì.Spock le si avvicinò e le fermò le mani, stringendole tra le proprie.- Starò bene.-, cercò di rassicurarla, sfiorandole la pelle con le dita, in un gesto che, lo sapeva, forse avrebbe significato poco per il suo capitano, ma che era tra i più intimi che i vulcaniani potessero concedersi.Un brivido, simile ad una scossa elettrica lo pervase, messaggio più che chiaro di cosa provasse. Fece di tutto per non farle comprendere come si sentisse, ma il successivo sguardo di Jim gli confermò il suo fallimento.

- Scusi...-, mormorò, lasciandole le mani bruscamente.

Lei sorrise.- Fa piacere sapere di non essere l'unico a lasciarsi andare a gesti poco consoni. Che cos'era quel brivido?-, domandò,

- Un sentimento.-

Questa risposta la disarmò e le sue guance si tinsero di rosso.- A volte vorrei essere vulcaniano, solo per capirti meglio...-

- Non ci riuscirebbe. Nessun vulcaniano lo fa e, del resto, neanche alcun umano.-, le confessò Spock con triste amarezza.

Jim provò l'istinto di baciarlo, per la prima volta consapevole della solitudine che lo affliggeva, o che forse affliggeva entrambi, anche se per motivi diversi. Ma esitò, e in quel suo secondo di incertezza Spock riuscì di nuovo a trincerarsi dietro a quell'espressione impassibile e distante.

L'attimo se n'era andato