credette che dal soffitto sarebbe caduta giù della glassa.
Lydia si diede una sistemata, senza spegnere la tv, e Kira accese la telecamera, posandola sul tavolino e controllando che riprendesse tutti. «Stiles non entri nell'inquadratura» spiegò, tentando di spostare l’apparecchio più volte, senza che però si riuscisse a vedere tutti e cinque nel display. 

«Non c'è problema cara Kira.» 

Derek non si rese conto di quello che stava succedendo, finche Stiles non lo utilizzò come poltrona umana, sedendosi praticamente in braccio a lui e posando la testa sulla sua spalla. Ok, tra loro adesso c'era troppo contatto, soprattutto dopo che il sedere di Stiles sfregò contro il cavallo dei pantaloni di Derek.

«Spostati da qui! C'è l'intero divano a disposizione, siediti in braccio a Scott, maledizione!»

Stiles alzò lo sguardo, gli occhi color ambra che scrutavano con insistenza e divertimento quelli smeraldini di Derek. Poi si protese verso l'orecchio di Derek, la voce ridotta a un sussurro: «Con te c'è molto più gusto.»

Mentre la telecamera iniziava a riprenderli, Derek – non seppe mai come ¬– riuscì a simulare uno sguardo di odio nei confronti di Stiles, nonostante i loro visi fossero lontani appena pochi millimetri. 

«Ciao a tutti amici di internet! Oggi sono qui con i migliori vicini di casa che la sorte potesse regalarmi! Come vedete c'è Derek, che sembra ehm… imbronciato? E il ragazzo seduto in braccio a lui non è chiaramente il suo ragazzo, o almeno non credo. So che si conoscevano prima che io conoscessi entrambi, hanno fatto il liceo insieme. Comunque lui è Stiles, il ragazzo di fianco a me si chiama Scott e accanto a noi c'è Lydia ovvero la proprietaria dell'appartamento. Scott e Stiles hanno aperto il rubinetto, è successo un mezzo disastro, a noi ora piove in casa e, ehm eccoci qua, in un piano più sicuro del palazzo. Tako sta bene, ho provato a farlo venire con noi ma mi ha ringhiato addosso, quindi è rimasto di sopra con la pappa e la lettiera per i bisogni. Salutate internet ragazzi!»
Kira alzò la telecamera, mostrando l'intero gruppo, che salutò con intensità. Lydia ci aggiunse un certo sguardo seducente. 

«Ciao internet! E' splendido finalmente fare un video da postare!» urlò Scott, mentre Kira spostava la telecamera verso Derek e Stiles che si guardavano ancora in malo modo pur essendo abbastanza vicini. 

«Beh, seguiranno aggiornamenti! Commentate il video e scegliete chi preferite – tra questi quattro ragazzi – che io intervisti nel prossimo video, così da sapere di più su queste persone che anche per me, come per voi, sono ancora avvolte nel mistero! Alla prossima amici!»

Kira pubblicò il video solo cinque minuti dopo, e già le visualizzazioni, così come i commenti presero a moltiplicarsi. Kira però, tendeva a guardare le visualizzazioni e qualche commento solo dopo una settimana dalla pubblicazione, e per quello spense subito la telecamera collegata a internet, per godersi il resto della serata. 

«Ora puoi staccarti Stilinski!» sbottò Derek, cacciando Stiles dal suo posto in malo modo, proprio mentre Lydia si alzava per guardare se nel frigorifero ci fosse qualcosa che potessero gradire tutti quanti.

–

Lydia si era volatilizzata più o meno alla una di notte, perché aveva un paio di borse sotto agli occhi che Luis Vuitton le avrebbe invidiato e aveva deciso di buttarsi sotto le coperte di seta della sua confortevole camera da letto. Derek, Scott e Kira si divisero il divano e Stiles, come promesso, si stese sul tappeto, con un solo cuscino che Scott gli aveva passato di nascosto, per farlo stare leggermente più comodo.
Kira e Scott russavano sonoramente, ma almeno erano riusciti a cadere tra le braccia di Morfeo, a differenza di qualcun altro.
Tipo Derek. E Stiles.
I due ragazzi erano finiti – con grande disappunto di Derek – praticamente vicini, dato che la testa di Derek era piegata contro il bracciolo del divano, e Stiles stava esattamente lì sotto e pareva intento a fissarlo malgrado fossero al buio. Come facesse Derek a capire che Stiles non gli toglieva gli occhi di dosso era un mistero anche per lui, ma era come se fosse stato colto da una sorta di sesto senso. 

«Smettila di fissarmi Stiles.»

«Non lo sto facendo Derek, ti sto solo osservando. E poi come fai a vedermi, se siamo al buio?»

«Mi sento il tuo sguardo addosso, e mi infastidisce» grugnì Derek che, nel sentire Stiles sussurrare, per una qualche ragione avvertì un formicolio lungo la spina dorsale. Un po’ come se i discorsi pronunciati a un volume di voce bassissimo, e per di più in piena notte, fossero in qualche modo diversi da quelli tenuti di giorno usando un tono normale. In quel sussurrare c'era una sorta di intimità che Derek avvertiva attorno a lui, simile a un alone luminoso. 

«Sei cambiato tanto Derek. Al liceo eri decisamente più strafottente e narcisista. Non ti ho mai visto col muso lungo, ad abbaiare negatività come un lupo col ciclo mestruale. Ti è successo qualcosa? A me puoi dirlo.»

«Adesso ho la “barba” che non avevo al liceo, sono