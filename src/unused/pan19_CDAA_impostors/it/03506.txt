’aria rarefatta, ed iniziare a strimpellare componendo una nuova melodia.

Accanto a lui Genn si era disteso al sole sull’erba fresca ed aveva ripreso la lettura del libro che oramai da qualche settimana era immancabilmente presente nel suo zaino. Lo aveva anche preso un po’ in giro per via del titolo “E gli ippopotami si sono lessati nelle loro vasche” ma poi ben presto aveva capito che quel libro aveva una marcia in più rispetto agli altri volumi che Genn divorava per sopperire quel disagio della sua mancata cultura scolastica. Ogni tanto leggeva qualche passaggio ad alta voce e spesso si era trovato non volendo catturato da quei brevi versi.

Lui aveva terminato il liceo, aveva acquisito quella tanta acclamata cultura classica fatta di versioni di latino ed analisi del testo, eppure come tanti suoi coetanei conosceva Kerouac solo per il romanzo On the road e non era mai andato oltre alla breve trama che aveva visto sul retro della copertina. Anche in queste piccole cose si poteva percepire la forza del loro duo, dove l’unicità del singolo arricchiva l’altro. Stava componendo una delle sue migliori melodie e nessuno avrebbe mai saputo che l’ispirazione per quel pezzo sarebbero state quelle parole ogni tanto citate a fior di labbra da Genn e la velocità con cui il cielo mutava ad alta quota.

Appena entrati in camera aveva subito riportato al massimo il termostato, nonostante fossero in piena estate la temperatura della stanza non era affatto quella ideale per dormire senza pigiama come era da sempre abituato a riposare a Somma Vesuviana in questo periodo dell’anno. Genn si era diretto immediatamente al pc e dopo aver acceso l’ennesima sigaretta della giornata si era comodamente semi sdraiato sul suo letto con il portatile sulle gambe. Senza nemmeno dirgli il perché gli aveva solo fatto cenno di raggiungerlo facendogli posto accanto a lui nello striminzito letto singolo che occupava. Dopo avergli ordinato di spegnere la sola luce che illuminava la stanza, oltre a quella bluastra dello schermo, aveva iniziato la visione del film “Kill your darling”. Nei giorni precedenti Genn aveva accennato l’intenzione di vederlo facendogli letteralmente promettere in anticipo di evitare qualsiasi battuta squallida riguardo la perfetta somiglianza tra lui e l’attore Dane DeHaan. Aveva acconsentito per capire finalmente quel curioso interesse verso i poeti della beat generation che sembrava animarlo nell’ultimo periodo. Voleva capirlo o quanto meno esserne anche lui parte, come un po’ in tutto quello che coinvolgeva l’altro.

Se all’inizio era stato davvero difficile mantenere la sua promessa, più la trama del film si svolgeva sotto i suoi occhi più sentiva la testa girargli ed ogni desiderio di alleggerire la visione con qualche battuta era annullato. Senza dubbio il vino bevuto ad inizio serata non lo stava aiutando a razionalizzare. Anche il contatto con il corpo caldo di Genn accanto a lui contrastava il non sentirsi più un semplice spettatore di quella pellicola, ma il protagonista di quei tormenti che l’attore principale stava vivendo. Scena dopo scena era sempre più consapevole che quei sentimenti come il senso di possessione, di protezione verso un amico, il desiderio di voler condividere una passione solo con lui, quei sorrisi che solo avere la sua attenzione facevano nascere erano lo specchio di tutto quello che faticava a dare un senso da mesi.  Con un crescente fermento verso l’inevitabile svolta che quel climax tra i due protagonisti avrebbe messo in scena, il suo corpo era sempre più rigido, involontariamente attento a non tradire nemmeno una goccia di quel mare di emozioni che stava provando. In completa antitesi con quello di Genn che era sempre più rilassato ed addossato a lui ed ora cedendo alla stanchezza aveva appoggiato la testa alla sua spalla. In quel semplice punto di contatto tra loro sembrava essersi concentrato tutto il suo calore mentre sotto i suoi occhi i due attori si stavano baciando. Aveva trattenuto il respiro e stretto tra le dita il lenzuolo mentre quelle labbra si cercavano e rendevano perfettamente il desiderio e la passione che era scattata fin dal principio tra i due. Tutto sembrava uguale come in uno specchio, perfino la posizione in cui erano in quel momento.

Sebbene fosse terrorizzato di incontrare quello sguardo, si concesse una rapida occhiata verso Genn mentre il cuore batteva così forte da sembrare pronto ad uscirgli fuori dal petto. Aveva gli occhi chiusi ed un’espressione angelica, ma soprattutto era inconsapevole di quanto quelle immagini appena finite lo avessero messo con le spalle al muro fornendogli quelle risposte che stava cercando da tanto tempo.

Era rimasto immobile per alcuni minuti dopo i titoli di coda nel completo buio della stanza per godersi ancora per un istante quel momento tutto suo. Con maggior delicatezza rispetto alle occasioni passate, aveva svegliato Genn sfiorandogli delicatamente il mento e mentre quelle grandi iridi blu lo mettevano a fuoco nell’oscurità lo aveva fissato con intensità, come se quello fosse la sua occasione. Quella in cui avrebbe dovuto dare ascolto al suo primo pensiero perché era il migliore. Invece con un fluido movimento era scivolato via e si era rifugiato tra le lenzuola fredde del suo letto, rivolgendogli le spalle mentre rispondeva con superficialità a tutte le sue domande, Genn sinceramente deluso da se stesso per essersi addormentato durante il film.  

Ad ore di distanza dall’ultima curiosità sulla trama soddisfatta, era rimasto lì disteso ad osservare le pareti diventare via via più chiare mentre la notte stava portando via anche i suoi ultimi timori. Fissando un