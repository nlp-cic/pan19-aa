fisiologica dei suoi piedi di essere liberi, senza costrizioni di scarpe.
Senza il suo tic di aggiustarsi il ciuffo ogni volta che sta riflettendo su qualcosa di particolarmente complicato non ci sarebbero le loro conversazioni silenziose, quelle che cominciano attraverso un’alzata di occhi eloquente e che hanno come risposta una semplice alzata di spalle. La maggior parte delle volte è quella cosa, tra le varie, che li rende strani agli occhi degli altri.
Senza i suoi spartiti abbandonati un po’ da per tutto in quella stanza non ci sarebbe lui che glieli aggiusta, che li completa e che glieli fa ritrovare dove li aveva lasciati.
Alex aspetta paziente che si sistemi e poi si schiarisce la voce, osserva di nuovo il suo migliore amico e “Allora cominciamo” ripete.
Genn fa un cenno con la testa, come incitamento ad iniziare a suonare. Anche lui è pronto.
Mentre suona Alex cade in uno stato di estrema pace, si perde nella sua voce che a sua volta si fonde, si perde in quella di Genn.
È come se lui stesso si stesse perdendo in Genn, come se lo stesse sentendo in tutto se stesso. Sente i suoi momenti più difficili, quando la voce si fa più graffiata.
I momenti in cui è stato il più forte dei due, quando si sforza per raggiungere le note più complicate.
I momenti in cui, invece, ha avuto bisogno del suo sostegno, quando sente la sua voce calare di intensità per incastrarsi con la propria.
Tutto ciò rende Alex più leggero e rilassato, non sta pensando più ai problemi con i suoi, a come deve fare per non ritrovarsi con una bocciatura a fine anno, a cosa deve fare della sua vita. Fondersi con Genn e con la loro musica lo fa sentire se stesso, come se loro tre fossero un’entità unica, che non può essere separata e che non può fare altro che continuare ad esistere, pena la perdita di se stesso.
Ed è così che Alex, dopo le prime due strofe di pura meraviglia si interrompe facendo stridere le corde in un suono abbastanza inquietante e quindi facendo spaventare Genn che non capisce il motivo per cui si sia bloccato.
“Ho capito!” dice Alex con uno sguardo perso e esaltato allo stesso tempo.
“Mi fa piacere” dice Genn “ma cosa?” impaziente di ricominciare a cantare, stavano andando così bene cazzo.
“Voglio fare questo per sempre” afferma Alex con convinzione.
“Interrompere prove, praticamente perfette, per poi dare spiegazioni discutibili per motivare il tutto?” Genn incomincia a stufarsi, vuole capirlo e a bisogno di un aiuto dal diretto interessato, questa volta non ce la fa da solo.
“Ah ah ah, certo che no” dice Alex. “Intendo la musica, voglio fare musica nella mia vita” e lo guarda.
Alex stesso è colpito da queste affermazioni. Ora gli sembra tutto così fottutamente semplice. Suonare e cantare con Genn gli ha fatto trovare la pace, per quello scarso minuto si è sentito in pace con il mondo. Per questo aggiunge “Magari potremmo provare a fare questa cosa del cantare insieme più regolarmente, ci riesce bene no?” tanto ormai il danno è fatto e non ha più timore delle risposte dell’altro.
Genn invece non crede alle sue orecchie. Gli sembra troppo bello che anche in questo si siano ritrovati cosi facilmente. Potrebbe essere l’inizio di qualcosa di veramente spettacolare, questo Genn lo sa. Ma l’entusiasmo allo stesso tempo lascia il posto alla paura perché se questo stare così vicino ad Alex più del solito lo preoccupa.
È già da qualche settimana che ha problemi fisici nei momenti in cui è con Alex.
Non pensa sia normale il colpo al cuore o il fatto che non si senta più le gambe, o a volte le braccia, che formicolino in modo imbarazzante. O dovrebbe andare da un medico o si stava prendendo una cotta per il suo migliore amico e tutto ciò non va bene dato che lui fino a qualche mese prima si era messo con Claudia. Ma soprattutto perché Alex era il suo migliore amico e a lui andava bene così. Doveva focalizzarsi su Claudia e tutto sarebbe passato.
Claudia, quella bellissima e intelligentissima ragazza che lui in teoria amava profondamente e non Claudia, quella bella e simpatica ragazza che molto probabilmente era una scusa verso se stesso per tenersi lontano da Alè il tempo necessario per farsi passare quella stupida cotta. Perfetto così.
“Finalmente Alè, hai capito che non puoi fare a meno di me!” dice Genn ridendo.
Sdrammatizzare sembra la soluzione migliore.
Alex ride e “Certo, lo sto facendo soprattutto per quello!” ammicca verso di lui “e poi mica potevo rischiare che ti trovassi un altro compagno di band, poveretto”
Genn aggrotta le sopracciglia per fingere un’incazzatura inesistente e afferma “Ormai sei impegnato a vita Alè, la prima parola è quella che vale e soprattutto non puoi lamentarti” e aggiunge con aria di sufficienza “ti accontenterai di quello che offre la casa, peggio per te”
“sono psicologicamente pronto” Anche Alex sdrammatizza, meglio che la nuda e cruda verità.
Perchè lui Genn oltre che condividerlo con la musica, lo vuole anche solo per lui. Lo vuole sotto pelle, nel cuore, tra le braccia, sotto le dita. Lo vuole tutto e dappertutto