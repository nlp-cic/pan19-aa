Guardò verso Mickey che dormiva contro di sé. Anche se le braccia di Ian erano intorpidite, non si azzardò a svegliarlo; non voleva che Mickey dovesse affrontare la nuova realtà prima di quanto non fosse necessario.
Il rumore della porta che si apriva lo costrinse a distogliere gli occhi e osservò Mandy che entrava.
"Ehi" disse piano Mandy, atterrando con lo sguardo sul fratello addormentato.
"Ehi" mormorò a sua volta Ian. Si chinò e posò un bacio sulla tempia di Mickey prima di scostare con cautela il braccio da sotto il fidanzato. Andò verso Mandy e accettò il caffè.
"Sono tornata ieri sera ma stavate dormendo" spiegò Mandy. "Quindi me ne sono andata"
Ian sorseggiò l'insipido, tiepido caffè.
"Allora, lo sa?"
"Sì, lo sa" disse Ian con tono solenne.
"Come l'ha presa?" chiese Mandy, come se sapesse che era una domanda stupida da fare prima che le uscisse dalla bocca.
"Più o meno male come me l'aspettavo" disse Ian, lanciando un altro triste sguardo verso Mickey.
"Il dottore ha detto che avrà bisogno di fare fisioterapia. Un sacco di fisioterapia" disse Mandy con tono freddo. "Non so come ce la faremo. Non abbiamo soldi, lui non ha l'assicurazione"
"Non dobbiamo pensarci adesso" disse Ian gravemente, pensando che fosse stupido per chiunque pensare a queste cose in un momento come quello. Avrebbe ottenuto i soldi in qualche modo; andando da Clayton e facendo tre lavori, li avrebbe ottenuti.
Mandy si mangiucchiò il labbro inferiore. "Non so se posso affrontarlo di già. Non so se riesco a vedere quell'espressione nei suoi occhi"
"Starò io qui con lui"
Mandy annuì, gli occhi pieni di lacrime. "Mi servono solo alcuni giorni"
Ian si allungò e afferrò la spalla di Mandy, non sapendo in che altro modo confortarla. Una volta che Mandy se ne fu andata, Ian si voltò verso il letto per trovare Mickey che si stava svegliando. Posò il caffè che non aveva voluto e si diresse verso il letto. "Ehi, splendore"
Mickey emise un suono di scherno e girò il viso verso la finestra, fissandola con aria vuota.
"Ehi" disse Ian piano scostandogli i capelli dalla fronte sudata. Voleva chiedergli se stava bene, ma sapeva che Mickey non avrebbe apprezzato la domanda. "Ti serve qualcosa?"
"No" disse Mickey piattamente, gli occhi ancora concentrati sulla finesra.
"Vuoi un po' d'acqua?" disse Ian, facendo cenno verso la brocca.
"Ho detto che non voglio niente" disse Mickey, il tono più rigido.
Ian si accigliò. "Beh-"
"Senti, lasciami solo e basta, cazzo, okay?" scattò Mickey, finalmente voltando il capo per guardarlo. "Perché non esci da qui e basta, cazzo?"
Ian contrasse le labbra. "Non andrò da nessuna parte, quindi puoi togliertelo dalla testa"
"E se non voglio il tuo culo qui?"
"So che stai parlando così solo per rabbia adesso, ma non me ne andrò. Tu non te ne sei andato quando io stavo di merda, col cavolo che ti lascerò"
Mickey fece un altro suono di scherno e scosse il capo. Tornò a guardare la finestra.
"Io ti amo, lo sai"
Mickey si prese il labbro inferiore tra i denti, gli occhi sospettosamente umidi mentre continuava a guardare altrove.
"Lo sai, vero?"
"Vattene e basta, cazzo, okay?" gridò Mickey infine. "Esci da qui, cazzo!"
Ian sobbalzò leggermente alle sue parole, al suo tono. "Mickey-"
"Vattene, cazzo! Vattene!" gridò Mickey, le lacrime che ora scivolavano lungo le sue guance. Se le sfregò con rabbia. "Non hai bisogno di questo, cazzo! Non te lo meriti! Spendere il resto della tua fottuta vita a badare a un dannato paralitico!"
"Non me ne fotte un cazzo di quello, Mickey!" gridò Ian di rimando, improvvisamente incazzato. "Mi importa di te. Non ti permetterò di spingermi via! Stiamo insieme, stronzo!"
"Sì, beh, io non ti voglio cazzo, quindi porta il tuo fottuto culo fuori da qui!" urlò Mickey, agitando le braccia e buttando la brocca con l'acqua e il vassoio con la colazione sul pavimento.
Ian fissò esterrefatto il caos sul suolo. Poi sollevò gli occhi rossi e umidi su Mickey. Questi lo guardò brevemente prima di distogliere gli occhi.
"Okay" disse Ian dopo una lunga pausa. "Me ne vado. Ma ritornerò. Non me ne andrò da nessuna parte, Mickey"
Si girò e lasciò la stanza. Era l'ultima cosa che voleva fare, ma sapeva che era ciò che serviva a Mickey in quel momento. Mickey aveva bisogno di sentire il controllo su qualcosa al momento e che Ian fosse dannato se non era disposto a dargli lo spazio di cui necessitava.

 


Giorno 8

 

Passò quasi una settimana. Una settimana in cui Ian si presentava in ospedale ogni singolo giorno. Una settimana in cui Mickey lo ignorava e si rifiutava perfino di guardarlo. Invece, Ian si sedeva sulla sedia in mezzo alla stanza e si alternava tra l'osservare Mickey che