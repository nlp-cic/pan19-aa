una cotta per te? Di essermi innamorato del mio miglior amico?»

«Se è la verità, sì.» dichiarò Clark, incrociando le braccia perentorio.

Bruce sospirò e tornò a guardare fuori dalla finestra. Era una giornata assolata, tiepida. Dal giardino provenivano i cinguettii degli uccelli. «Non lo so. Non so cosa pensare. Credi che mi sia tutto chiaro? Credi che improvvisamente io mi ritrovi gay e che la cosa non mi lasci dubbi o perplessità? Penso che J'onn abbia ragione, cioè che si sia semplicemente trattato di un meccanismo di difesa inconscio, che non ha necessariamente attinenza col reale.»

«J'onn non ha visto quello che ho visto io: ci stavamo baciando!» insistette l'altro. «Insomma, stavi baciando l'altro me, e non c'era nulla di casto in quel bacio.»

Baciando? Bruce aveva ancora chiaramente impresso il sapore del suo sesso sulle labbra. La pienezza della penetrazione, l'intensità della passione che avevano condiviso. «Non c'è bisogno di fare un dramma per un semplice bacio. Se vuoi ti bacio anche adesso, mostrandoti che non cambia niente.»

«Non fare del sarcasmo. Sto cercando di capire. Siamo amici, Bruce, dovremmo essere onesti tra noi.» Scosse il capo e si grattò la nuca nervosamente. «D'accordo, aspetterò fino a quando sarai pronto per parlarne.»

Bruce alzò lo sguardo su di lui. Aveva già realizzato che non sarebbe mai stato veramente pronto a parlarne, benché inizialmente ne avesse tutta l'intenzione. Si era ritrovato a convincersi che avrebbe dovuto semplicemente convivere con quella scoperta. In quello stesso momento era tentato di chiamare l'amico vicino a sé, agganciarlo al colletto e trascinarlo fino ad affondare sul serio la lingua tra le sue labbra. Anche se era stato tutto un inganno non poteva dimenticare l'intimità di quei momenti, le sensazioni di libertà, di pienezza e felicità. «Clark, se anche ammettessi di provare dei sentimenti nei tuoi confronti, dei sentimenti che vanno oltre il rispetto e l'amicizia, cosa mai potresti fare? O potrei fare io stesso? Siamo obiettivi, ciò che ci lega davvero è il ruolo che abbiamo scelto di vestire.» Allungò un braccio fino a sfiorare un lembo del lungo mantello rosso. «Ed è una relazione così importante e piena di responsabilità che non possiamo rischiare di comprometterla.»

Clark gli afferrò la mano, la strinse piano nella sua. Quel tocco delicato era comunque fermo e risoluto. «Ma noi non siamo solo Batman e Superman, c'è molto di più. Tutto quello che hai passato non ti ha insegnato proprio niente? Beh, a me sì: ho capito che non ti permetterò più di isolarti nelle tenebre come hai sempre fatto senza lasciare uno spiraglio per chi ti vuole bene.»

Bruce inspirò a fondo. Strinse le dita dell'altro. «Non intendo più escludervi, Clark. Ma quello che c'è stato, c'è e ci sarà tra noi non dovrà per forza cambiare.»

«Mi hai chiesto di non lasciarti!» insistette il kryptoniano.

«Stavo male ed ero spaventato.» si giustificò.

Clark poggiò un ginocchio a terra e si piegò, fino a quando i loro occhi si mostrarono l'uno di fronte all'altro. «Sei ancora spaventato, Bruce.» gli sussurrò. «Ed è per questo che forse non dovremmo parlarne ora. Hai ragione, come prima cosa devi fare chiarezza con te stesso, sappi comunque che di qualunque cosa si tratti tu sei, e resterai, il mio migliore amico.»

Il miliardario tentò di sorridere. Quelle parole non lo consolavano affatto, piuttosto lo ferivano, ma sapeva che non avrebbe potuto essere diversamente. Annuì taciturno, incapace di tirare fuori un ringraziamento che sembrasse sincero. 

Fortunatamente la tensione si ruppe nel momento in cui Alfred comparve con un vassoio in mano. «È arrivato il signorino Dick, master Bruce. Posso farlo accomodare?»

Clark si rimise in piedi. «È tempo che io vada. Riporterò il Javelin al satellite. Riposati Bruce e per il momento lascia che ci occupiamo noi di tutto.» s'avviò verso la porta, salutando Alfred mentre passava. «Non permettergli di lavorare.»

«Certo signore, può stare tranquillo.» Il maggiordomo fece un lieve inchino.

Poco dopo giunse Dick.

«Ho incontrato Superman in corridoio. Sembrava piuttosto assorto.» disse, avvicinandosi al letto. Indossava la giacca verde smeraldo del suo corso universitario sopra jeans attillati. «Ehi, ti trovo piuttosto bene rispetto all'ultima volta che ti ho visto.»

«Desidera anche lei una spremuta di arancia, signorino Dick?» domandò Alfred.

«Sì, grazie! Con un cucchiaio di zucchero.» 

Il maggiordomo uscì dalla stanza. Bruce osservò il volto del suo protetto, che ormai non poteva più definire tale. Il sorriso sul viso liscio, i capelli mossi sulla fronte distesa, un ragazzo che ne aveva viste e subite così tante nella sua breve esistenza da essere diventato troppo rapidamente un uomo. Un po' come lui, ma migliore.

«Ho diverse cose da dirti, sarebbe meglio farlo in un altro momento, ma immagino tu sia impaziente. Comunque Barbara sta ancora cercando di risalire alla cima dei prestanome. È più complicato di quanto sembra.» riprese l