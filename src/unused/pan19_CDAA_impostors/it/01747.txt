una dote rara e molto utile,” ribatté Euriale.“Il tuo nome?” chiese Gascoyne.“Heartilly.”“È un’amica di Isabel!” La moglie gli scoccò un’occhiata di disapprovazione. “Sono state in vacanza assieme, ed Euriale è stata nostra ospite in più occasioni.”“Ma certo. Come ho fatto a dimenticarlo,” disse Gascoyne. “Ricordami il nome di tua madre, cara.”“Dumont. Quello di mia nonna è Valois. Ho già proposto a Olivier di confrontare gli alberi genealogici.” Euriale sorrise asciutta. Non era certo la prima volta che i genitori dei suoi compagni controllavano la sua ascendenza.Forse irritata da quello scambio tipicamente da purosangue, Madama Chips ricordò a tutti che il suo paziente aveva bisogno di tranquillità: “I genitori possono restare, ovviamente, ma penso che la tua studentessa dovrebbe tornare al dormitorio, Severus.”“Certo. Vieni, Heartilly, sono sicuro che Isabel vorrà notizie di suo fratello. Lascia perdere le lezioni, domattina, De Atienza, e vieni nel mio ufficio per le dieci. Ci organizzeremo.”Euriale fece saettare lo sguardo dal professore al padre di Olivier, che sembrava parecchio irritato che il figlio venisse chiamato col cognome della moglie. Anche Olivier sembrava averlo notato.Lei e Piton salutarono i presenti, e mentre si allontanavano, a Euriale parve di sentire il signor Gascoyne suggerire al figlio che era l’ora di tagliarsi i capelli. Euriale li guardò con la coda dell’occhio: Olivier aveva la chioma scura della madre. Ma tirato e pallido per gli eventi della serata, somigliava di più al professor Piton.Will sollevò lo sguardo dal suo libro per incontrare gli occhi di una ragazzina del secondo anno seduta con le sue amiche. Lei si voltò di scatto, paonazza, e le amiche presero a ridacchiare istericamente. Era la terza volta.Will decise che ne aveva abbastanza, di sentirsi osservato: chiuse il libro –‘Viaggi per Nave e per Nuvole: Diario di viaggio del Capitano Artemius Foleridge’- e voltò le spalle alle ragazzine, ignorando i loro ‘oh!’ delusi.  Era domenica mattina e il parco del castello si stava animando, ormai. Lui era uscito presto per godersi quella mattina di primavera; gli altri ancora dormivano, per recuperare le forze dopo una settimana stressante, con la storia di Olivier e tutto il resto, e un sabato ad Hogsmeade.Will si era svegliato con un’insopprimibile voglia di cavalcare, e anche mentre risaliva al castello non riusciva a non pensare a come sarebbe stato galoppare sui prati del parco e passeggiare sulle sponde del lago e al limitare della Foresta. Probabilmente i Thestral avrebbero terrorizzato il suo cavallo. Il pensiero delle creature della Foresta gli fece venire in mente l’unicorno ferito. Ormai era al portone e non aveva voglia di tornare fino alla capanna del guardiacaccia per chiedere notizie.Cercò Draco Malfoy in Sala Grande e fu fortunato: lo trovò circondato dagli altri primini, che si vantava dell’avventura nella Foresta Proibita.“Quel grosso idiota ci ha portato davvero nella foresta, e ci siamo addentrati per ore tra gli alberi per cercare un unicorno ferito. Ci siamo divisi, sapete, per cercare meglio. Potter e Granger non volevano lasciare il guardiacaccia, avevano troppa paura, così io sono andato da solo con quel caso perso di Paciock!” Fece un sorriso di derisione e tutti gli altri ridacchiarono. “Paciock è decisamente fuori posto, a Grifondoro: avreste dovuto sentire che urla quando l’ho afferrato per fargli uno scherzo!”Ora tutti risero di gusto.“Lo avete trovato, l’unicorno?” chiese Will, sovrastando le risate.“Cosa? Ah, sì. Dopo Hagrid mi ha accoppiato con Potter…”“L’unicorno,” insistette Will, “l’avete trovato vivo?”Indispettito che qualcuno rovinasse il suo racconto, Malfoy rispose con voce più strascicata che mai: “No, era morto. Era sdraiato a terra e mentre lo guardavamo una creatura è emersa dagli alberi e ha cominciato a berne il sangue.”Tutti i bambini emisero suoni scioccati.“Un vampiro?” chiese la Parkinson, ansante.Malfoy annuì, con aria di importanza: “Esatto. Potter se l’è data a gambe. Io sono rimasto e quando il vampiro ha visto che non avevo paura si è ritratto di nuovo tra gli alberi.”“Oh, sei stato così coraggioso, Draco!”Will notò il lieve rossore sulle guance di Malfoy e si chiese fugacemente se non fossero tutte balle.“Sei sicuro? Una creatura umanoide ha bevuto il sangue dell’unicorno?” chiese, interrompendo le svenevolezze delle Serpeverdi. Malfoy lo guardò, sempre più infastidito: “Certo, che sono sicuro, era un vampiro! Quali altre creature che si cibano di sangue conosci?”“Abbassa la cresta, marmocchio!” gli sibilò Will, alzandosi. Le sue parole suscitarono commenti oltraggiati dalle ragazze e Tiger e Goyle guardarono prima lui e poi il loro capo, in attesa di ordini. Ma per quanto Draco Malfoy potesse credersi il nuovo padrone di Serpeverde, Will aveva il privilegio dell’anzianità, dalla sua. E che era un campione di duello lo sapevano perfino i sassi, nella loro Casa! Quindi il biondissimo Malfoy si limitò a scoccargli un’occhiata velenosa, a cui Will rispose alzando un sopracciglio: ‘Finito? Tutto qui? Bene’.Si diresse verso i sotterranei, riflettendo: