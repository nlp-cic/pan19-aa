non avevano tardato a farsi sentire: B’Elanna aveva quasi avuto una crisi isterica inveendo contro la società zeliana in generale e il magistro in particolare, lottando contro il comandante e Tom che cercava di spingerla nell’alloggio. Mentre Chakotay parlamentava con il rappresentante alieno, Tuvok aveva avuto il compito di elaborare un piano di fuga per il capitano. Harry Kim si era inserito nei database degli zeliani e aveva scaricato le planimetrie di Akrhana, la città dov’era detenuta Kathryn.

La città si espandeva nel sottosuolo per sei livelli. Probabilmente il capitano era detenuto nell’area delle prigioni che si trovava al penultimo livello. Kim fece notare anche che si poteva accedere all’area di sicurezza solo dal terzo livello, dove c’era il tribunale. Tuvok considerò che le opzioni che rimanevano loro erano piuttosto limitate: non restava che inviare una squadra sul pianeta e cercare di infiltrarsi fino al sesto livello.

 

- Con qualche modifica alle armoniche del deflettore potremmo estendere il raggio del teletrasporto fino al secondo livello, ma non più giù.

 

Affermò il guardiamarina mentre studiava le specifiche sul padd.

 

- Ma l’unico modo per spostarsi da un livello all’altro sono i pozzi di discesa.

 

Tuvok annuì. In quel momento la voce aspra di B’Elanna aleggiò nella sala tattica.

 

- Qui Torres. Scommetto che siete tutti impegnati a trovare un piano di fuga. E’ così?

 

Tom sospirò rumorosamente e Tuvok inarcando un sopracciglio rispose:

 

- Tenente Torres ha qualche considerazione che vorrebbe condividere con noi?

 

- Sicuro: noi femmine siamo capaci perfino di pensare da sole!

 

Tom emise un altro sospiro mentre Harry si lasciò scappare una risatina. Tuvok incrociò le braccia:

 

- L’ascolto.

 

Kathryn sedeva a capo chino cercando di sgombrare la mente dalla rabbia per visualizzare in modo analitico ogni possibile soluzione per uscire dalla segreta. Ricapitolò di nuovo tutto ciò che sapeva sulla prigione e sulla città, cercando di farsi venire in mente un’idea. Una guardia si avvicinò alle sbarre portando un piccolo recipiente. Dal profumo che emanava Kathryn capì che doveva trattarsi di una qualche specie di zuppa.

 

- Quale onore! Pensavo che l'unico nutrimento riservato ai prigionieri fossero quelle gallette stantie che mi avete gettato poco fa!

 

- Non è cibo della prigione.

 

Bisbigliò la guardia. Osservandola meglio Kathryn notò che doveva essere molto giovane: rispetto agli altri maschi sembrava più esile, i lineamenti più delicati. Il ragazzo alieno si accorse dell'esame e contorse il viso. Sembrava combattuto, come se avesse una confessione da fare. Si avvicinò ancora di più alle sbarre dopo aver guardato il corridoio dietro le sue spalle per vedere se stesse arrivando qualcuno.

 

- Sono un…maska.

 

Quasi sputò l’ultima parola. Kathryn si chiese cosa volesse dire, sapeva che il giovane non aveva ancora finito.

 

- Sono nato...femmina. Mio padre, lui pensava fosse meglio per me.

 

La guardia raccontò che molte famiglie ricche stavano facendo la stessa cosa. Per proteggere le proprie figlie. Ma il governo zeliano così facendo si stava condannando ad una società senza donne. Qualcuno se n’era reso conto e il malcontento aveva cominciato a serpeggiare anche tra i maschi. Lui aveva avuto il compito di avvicinarsi alla prigioniera.

 

- Abbiamo delle armi. Se ti facciamo evadere, il tuo equipaggio ci aiuterà?

 

C’era determinazione nell’espressione dell’alieno, senza dubbio era pronto alla ribellione e se fosse stato per lei Kathryn avrebbe aiutato più che volentieri le donne zeliane a ribellarsi, ma c’era la Prima Direttiva con cui fare i conti. La Federazione non poteva immischiarsi negli affari interni di alcun pianeta, soprattutto in caso di guerre civili a meno che esse non minacciassero la pace e l’equilibrio del quadrante. La Voyager era troppo esposta, troppo isolata per permettersi di partecipare a guerre che non le competevano. Ma Kathryn decise di non esporre i suoi scrupoli al giovane alieno, doveva fare tutto quanto le era in potere per evadere da lì, anche promettere un aiuto che non ci sarebbe stato. Un rumore nel corridoio le fece sobbalzare: si stava avvicinando qualcuno. La guardia promise che sarebbe tornata, ma a Kathryn qualcosa ancora non tornava:

 

- Aspetta! Che ne è delle bambine povere?

 

- Le uccidono...devo andare!

 

Il raccapriccio aveva sostituito la rabbia, la situazione era anche peggiore di quanto Kathryn avesse immaginato. Doveva fare qualcosa, doveva uscire dalla prigione e porre fine a quell'orrore.

 

Chakotay sperava che il piano di B'Elanna funzionasse: era un azzardo. Quando aveva detto al magistro che sarebbe sceso con due delle sue donne l'alieno aveva contorto con disgusto le sue appendici, ma aveva dato il suo consenso. Il Primo Ufficiale della Voyager aveva dovuto cambiare tattica facendo leva sulle convinzioni dello zeliano. E la cosa aveva funzionato.

 

- Voglio essere presente al processo. E voglio che le mie donne guardino cosa accade a chi non si conforma.

 

Aveva detto. Così era sceso sul pianeta con B'Elanna e Sette di Nove. La Borg aveva modificato alcuni nanoidi in maniera che inviassero segnali capaci di confondere eventuali analizzatori. Chakotay non era armato, ma le ragazze nascondevano i phaser sotto i lunghi cappotti che avevano indossato per l’occasione.

 

- Camminate a testa bassa e abbiate un atteggiamento sottomesso. Gli akrhroniani