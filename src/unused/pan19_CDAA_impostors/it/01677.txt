avviandomi lentamente in direzione della camera di Charlie. La porta era socchiusa e – non so per quale motivo – mi ero ostinata a muovermi in religioso silenzio, come se fosse anche solo lontanamente possibile non essere notata da qualcuno come Bucky.

Ero a un passo dalla meta quando, improvvisamente, non avevo finito per bloccarmi. E adesso? Insomma, avevo fatto tutta quella strada senza neanche sapere realmente che cosa avrei dovuto fare. Alla faccia di tutte quelle ore insonni passate sui libri di psicologia. Sollevai gli occhi al cielo dandomi mentalmente dell’idiota, prendendo a mordicchiarmi la pellicina delle unghie – cosa che mi succedeva ogni volta che ero in ansia. Non che avessi un vero motivo per esserlo, in quel momento… beh, a parte il fatto che ero sul punto di entrare nella camera di Bucky – momentaneamente in preda agli incubi – con un’alta percentuale di finire spiaccicata contro qualche muro. Nelle migliori delle ipotesi, ovviamente.

“Per l’amore del cielo, Eleanor…”

Mi rimproverai mentalmente, la mano sollevata a mezz’aria quasi a sfiorare il legno della porta. Sarebbe bastato sospingerla appena per aprirla un po’ di più e sbirciare all’interno, ma poi? Dalla stanza non si sentiva volare una mosca e quello poteva significare che, in realtà, lui si era già riaddormentato, oppure era lì a fingere di dormire. Proprio come facevo io quando – da piccola  mi nascondevo da mia nonna sotto le coperte.

Sospirai appena ritirando la mano e, senza pensarci due volte, finì per scivolare lungo il muro fino a toccare il pavimento – le spalle poggiate alla balaustra della porta. E sono rimasta lì, in attesa senza neanche sapere esattamente cosa avrei dovuto aspettare. In fondo, pensandoci, era ciò che sapevo fare meglio: aspettare per qualcosa di migliore. Magari domani sarebbe cambiato qualcosa e sarei riuscita a trovare il coraggio di entrare, o forse no.

Seduta lì – al freddo – non potevo certo sapere che in quel momento, in realtà, non ero la sola a essere ancora sveglia. Bucky era lì, seduto sul letto – il metallo a sfiorare le lenzuola – e lo sguardo puntato in direzione della porta socchiusa. Aveva trattenuto il respiro per Dio solo sa quanto, fino a che non aveva visto la mia sagoma sistemarsi in un angolo. Quella notte, avevo finito per prenderlo alla sprovvista senza che nessuno dei due ne fosse realmente consapevole. Vorrei poter dire che fossi davvero cosciente di quello che stavo facendo, ma non lo ero. Come non avevo la più pallida idea di dove tutto quello avrebbe finito per portarmi. In fondo, non mi era certo stato concesso il poter di prevedere il futuro – no – semplicemente quello di mettermi costantemente in un mare di guai.

 

 

 

***

 

 

 


Avevo chiusi gli occhi per un attimo. Una semplice frazione di secondo, eppure era bastato a far riemergere quell’incubo ovunque si fosse nascosto.



Era diventato come giocare a nascondino, solo che non era così divertente come quando giocavo con i miei compagni di classe – no. Era tutto così scuro, freddo e a me non piaceva. Per questo avevo chiesto al mio papà se avessimo potuto non dormire mai e passare la notte a fare altro – qualsiasi cosa. Gli aveva persino proposto di cucinare biscotti se vedere un cartone dopo l’altro lo avesse fatto annoiare troppo, ma non c’era stato verso.



Aveva tirato fuori uno di quei discorsi mezzi scientifici che ogni tanto gli piaceva propinarmi, ma non ero poi così sicura che li capisse davvero – io di certo non lo facevo. Avevo comunque deciso di fidarmi, così, mi ritrovai nel mio lettino – l’orsacchiotto stretto al petto – cercando di prendere sonno, ma lui era lì. L’incubo che da mesi continuava a tornare a trovarmi, ogni notte puntualmente.



Aveva l’aspetto della mia mamma.



Parlava come lei, sorrideva persino come lei, ma a me proprio non piaceva. Non sapevo come fare per farlo andar via, solo il mio papà ci riusciva. Gli bastava stendersi al mio fianco e afferrare la mia mano.



“Sono qui, è tutto ok.”



E tutto iniziava a fare un po’ meno paura.


 

 

 

***

 

 

 

Ormai si trattava di un’abitudine.

Ogni notte – puntualmente intorno alle tre  – lo sentivo urlare nel sonno, così, mi andavo a sistemare al mio solito posto trascinandomi dietro il cuscino e un libro. Praticamente di quel passo avrei finito di leggere tutto ciò che avevo in arretrato. Restavo seduta lì fino al mattino seguente, quando – alle prime luci dell’alba – non raccattavo tutto e tornavo nella mia stanza come se fosse del tutto normale passare la notte sul pavimento a fare la guardia. Beh, di quel passo lo stava diventando.

Lui non aveva detto una parola, continuava a gironzolare per la casa come fosse un anima in pena, nel vero senso del termine. Ogni tanto sbirciava dalla finestra per assicurarsi che fosse tutto sotto controllo. Ingurgitava ingenti quantità di caffè – qualcuno che mi faceva un’ottima concorrenza c’era. Sfogliava qualche libro senza davvero soffermarsi sulle parole, oppure restava a fissare un qualche punto dell’appartamento pensando a chissà cosa. Altre volte, invece, spariva nella sua camera.

All’inizio non ne avevo capito il motivo, poi lo aveva sbirciato