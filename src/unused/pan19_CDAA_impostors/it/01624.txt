avanti.

I due bimbi si presero per mano, andando a avanti, stringendo tra le mani un piccolo ovetto di cioccolata incartato con carta lucida bianca, argentata e dorata.

Harry tese la manina tremante stringente il dono verso i due uomini. La vocina triste e roca di Draco li sorprese come un pugno in pieno stomaco.

"E' da far tornare grande..." sussurrò e, appena Sirius prese il dono, aggiunse un "Buona Pasqua." appena accennato.

Tirò Harry per la mano tornando vicino a Remus. Harry guardò i due uomini con quello sguardo luminoso che sapeva di fiducia incrollabile e di affetto profondo, ma che diceva chiaramente che non avrebbe mai lasciato il suo fratellino, nemmeno per loro, e gli occhi di Draco, fissi sul pavimento, gli facevano capire meglio di quanto avrebbero potuto migliaia di parole, la tristezza del bambino.

Remus guardò per l'ultima volta i due uomini prima di prendere le manine di entrambi i bambini e smaterializzare tutti e tre a casa sua.

 

Severus e Sirius, rimasti soli, si guardarono confusi, incapaci di parlare o anche solo di pensare. Remus gliel'aveva ripetuto migliaia di volte e loro non lo avevano mai ascoltato. Sirius tenne il regalo in mano come se fosse una reliquia prima di crollare a terra sulle sue ginocchia, come aveva fatto, anni prima, di fronte al corpo senza vita del suo migliore amico.

"Non sono stato degno della tua fiducia..." sussurrò al vento, pensando a James, a com'era stato orgoglioso quando era stato scelto come padrino di Harry e a quando, poi ne era divenuto il tutore legale. Una lacrima amara gli scivolò sul volto e, troppo sconvolto, non sentì Severus che gli si avvicinava.

"Cosa vogliamo fare?"

"Severus, noi non ci sopportiamo. E questo non credo che si possa cambiare. Non ci siamo riusciti in tutti questi anni di convivenza forzata, credi davvero che potremmo riuscirci ora?"

"Li abbiamo persi... li abbiamo..."

"Smettila di dire stronzate!" sbottò prendendolo per le spalle e tirandoselo addosso per rimetterlo in piedi "Li hai visti gli occhi di Harry. Se riotteniamo la fiducia di Draco lui tornerà con noi."

"NO!" urlò scostandoselo di dosso "No... non riavremo la sua fiducia! Così come non riavremo quella di Draco!" quelle lacrime che dal funerale di Lily e James non aveva più versato, ricominciarono a invadere silenziose il suo volto. Severus l'afferrò per un braccio e se lo strinse addosso. L'ultima volta che s'erano abbracciati era stato dopo i due funerali, quando erano tornati a casa e avevano messo a letto i due bambini, orfani, come loro, da pochi giorni. Erano rimasti abbracciati stretti, sulla poltrona davanti alla culla dove i due pargoli riposavano ignari e tranquilli. Non avevano parlato, non ve n'era stato motivo. Erano solo rimasti lì, stretti. Come se nulla fosse.

Severus assorbì i singhiozzi di Sirius, asciugò le sue lacrime, riuscendo così a contenere le sue. Black sapeva esternare meglio i suoi sentimenti e non si vergognava delle lacrime o della sua fragilità. Lui non ne era in grado. Non ne era mai stato in grado. E ora, essere lì, consolatore silenzioso della sua nemesi, l'aiutava a non crollare in pezzi.

Sirius era la sua forza.

Quel pensiero gli attraversò la mente con la potenza di una Cruciatus.

Sì. Sirius era davvero la sua forza.

E se n'era accorto solo ora, che gli si stava per sbriciolare tra le dita.

 

La mattina seguente i due bambini si svegliarono in un letto che non era il loro.

Si guardarono attorno un po' spaesati prima di ricordarsi che si trovavano da Remus.

Draco aveva ancora un broncio dolcissimo in viso.

"Come ti senti?" chiese Harry guardandolo fisso, con quegli occhi verdi così tranquilli e fiduciosi.

"Ho ancora voglia di piangere." gli confessò l'altro "Però ora non c'è nessuno che urla." tirò su col naso e i suoi occhi, come due topazi azzurri, come preziose acquamarina, si posarono in quelli di suo fratello trovandoci tutto l'affetto che vi aveva sempre visto "Harry... tu rimarrai con me?"

"E tu? Rimarrai con me?"

"Sempre."

"Sempre."

Si alzarono, si vestirono e si recarono veloci in cucina. Remus li stava aspettando con un sorriso tranquillo in volto.

"La colazione è pronta!" disse e i due bambini sorrisero felici.

 

"Pensi che verranno?"

"Non lo so."

"Pensi che hanno visto il regalo?"

"Forse sì..."

"E allora perché non sono ancora qui?"

"Non lo so... davvero non lo so... forse... forse non gli è piaciuto..."

"Ma... ci abbiamo messo così tanto impegno!"

"Lo so..."

 

"Credi che dovremmo andare?"

"Credo di si."

"Ma saranno felici di vederci?"

"Non ne ho idea."

"Credi che dovremmo aprire il loro regalo con loro?"

"Ne sono convinto."

"E poi... li riporteremo a casa?"

"Ci proveremo in tutti i modi."

"Assolutamente."

"Certo, assolutamente."

 

La mattina di Pasqua i due bambini trovarono una sorpresa ad attenderli in cucina: una montagna di uova e pacchetti