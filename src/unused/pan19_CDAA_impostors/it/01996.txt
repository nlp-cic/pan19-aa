, fingendo di essere assorto nelle montagne innevate dipinte ad olio sul muro.

“A volte,” Iker ripetè. “A volte li respingi. E altre volte?”.

Sergio finalmente incontrò il suo sguardo. “E altre volte li lascio fare,” disse con tono di sfida.

Nel silenzio che seguì Iker sentì il cuore battergli nella cassa toracica ed un ronzio assordante nelle orecchie. Sergio va a letto con altri uomini. A Sergio piacciono gli uomini. Sergio… Sergio, il suo Sergio, il suo Nene, lascia che uomini lo bacino. Lo tocchino. Il viso di Iker era bianco per lo choc. “Non lo sapevo,” sussurrò.

Sergio lo fisso con un’espressione indecifrabile. “Oh sì che lo sapevi. Tu lo sapevi, Iker,” disse dolcemente.

All’improvviso un ricordo riaffiorò, travolgendo Iker. Una festa a casa di Raul, alla fine della prima stagione di Sergio a Madrid. Tutti avevano bevuto, forse Iker più di tutti, felici, rilassati e sollevati all’idea che un’altra stagione fosse finita, un’occasione per staccare. E ovunque Iker andasse quella sera c’era Sergio. Sergio che ballava il flamenco con Guti, Sergio che beveva shot con Cassano, Sergio che cercava di ripetere le bizzarre frasi inglesi di David. E Sergio che lo stringeva tra le braccia e ondeggiava contro di lui, ubriaco e felice, che bisbigliava cose senza senso sul fatto che volesse che Iker ballasse con lui. Iker, con le mani delicatamente appoggiate alla vita sottile di Sergio, rispondeva agli ampi sorrisi di Sergio, lasciava che Sergio lo conducesse in un bizzarro walzer. Ricordò Sergio che affondava il viso nel collo di Iker, ricordò la sensazione delle sue labbra che vi posavano baci leggeri, mormorando promesse ubriache sull’essere un buon difensore, sull’impegnarsi, sull’essere così felice lì, sul non deludere Iker. Iker ricordò di aver guidato Sergio in una camera da letto, ricordò i cappotti appesi, il rumore che veniva dalla sala in fondo al corridoio ed i brindisi provenienti dalla cucina dove Guti stava cantando una canzone sconclusionata sulle gioie della tequila. Ricordò di aver accarezzato i capelli di Sergio e di aver bisbigliato nelle sue orecchie banalità rassicuranti sul fatto che sapeva che Sergio sarebbe stato meraviglioso, che sarebbe stato un ottimo difensore e che aveva fiducia in lui. Ricordò di aver posato piccoli baci lungo la gola di Sergio, ricordò la bocca di Sergio premere all’improvviso contro le sue labbra, in un tenero, delicato, piccolo bacio, prima di ritrarsi; Iker ricordò di averlo inseguito, ricordò di aver spinto Sergio contro il muro e di averlo baciato, baciato davvero, e ricordò la bocca di Sergio aprirsi per lui, accogliere avidamente la sua lingua, ricordò Sergio gemere dolcemente mentre Iker infilava una mano nei lunghi capelli di Sergio e con l’altra cercava il suo sedere sodo e lo strizzava leggermente. E poi Guti, la sua voce terribilmente vicina che chiamava i loro nomi così che si dovettero dividere di scatto, Sergio con i capelli in disordine e le labbra tumide e Guti, ignaro, che afferrava Sergio e lo trascinava via dicendo a Beckham che Sergio avrebbe cantato per lui, Sergio che conosceva ogni canzone di flamenco che Guti potesse farsi venire in mente.

Iker avvampò al ricordo. E non era l’unico ricordo, realizzò in quel momento, sentendosi accaldato e tremante.

C’era stata un’altra notte, Iker non ricordava quanto tempo dopo – avrebbe potuto pensare che si fosse trattato della stessa notte ma sapeva che non poteva essere, non era a casa di Raul – su un enorme e comodo divano, gambe e braccia annodate con Sergio, Sergio che era ubriaco, più ubriaco della volta precedente, che continuava a baciare le guance di Iker e le sue mani e che Iker lasciava farsi sempre più vicino, fino a che Sergio appoggiò una mano esitante sulla coscia di Iker e Iker la coprì delicatamente con la propria, appoggiò un bacio pudico sulla morbida bocca di Sergio e si burlò di lui. “Hai bisogno di scopare Nene”. E Sergio, guardandolo con grandi e nervosi occhi scuri, aveva bisbigliato silenziosamente, “allora scopami”. Iker ricordò quel breve, allettante momento di possibilità prima che si mettesse a ridere con indulgenza e si alzasse, prendesse Sergio per la mano, trascinandolo dietro di sé e dicendo “andiamo a trovarti una ragazza”.

Iker si rendeva conto che il suo viso era in fiamme, che le sue mani stavano tremando, che sembrava star male. Inspirò a fondo e cercò di concentrarsi.

Il silenzio era pensante, minaccioso.

Iker guardò Sergio che lo fissava, guardò la sua espressione cambiare da determinata ad ansiosa e cercò di formare delle parole, qualcosa per far svanire quelle memorie.

“Iker?” bisbigliò Sergio.

“Io…Sergio,” cominciò Iker, gracchiando. “È stato anni fa… è stato…”.

Sergio lo guardò sforzarsi di trovare le parole e provò pena per lui. “Lo so, Iker. È stato anni fa, ed eravamo davvero ubriachi, e non ha significato nulla. Lo so questo. È solo che … lo sapevi”. La sua voce era leggera e non ostile.

Iker capì che Sergio stava cercando di levarlo gentilmente d’impaccio, di giustificare quel vecchio bacio, evitare di costringere Iker