di strati di vestiti in cui si infilava? Sudato e stropicciato dopo il sesso? Debole, in difficoltà, in imbarazzo?

Ne dubitavo.

Kurt Hummel rappresentava, per me, l'antitesi in carne ossa all'idea di intimità e confidenza tra due persone. E sapevo che disprezzava il mio stile di vita, le storie facili e brevi - spesso solo il tempo di scambiarsi i nomi - che vivevo. Così come io ridevo della sua vita monacale.

Ma quel puttanella... il modo in cui gli uscì dalle labbra, un'inattesa volgarità particolarmente offensiva. Percepii squallore. Pochezza di valore.

Fu in quel periodo che, per la prima volta, sentii un'incredibile mancanza, la nostalgia per qualcosa che non avevo mai sperimentato, che non avevo e non sapevo nemmeno dove cercare. Impiegai qualche mese per riconoscerlo come bisogno di amore e di approvazione.

Fu poco tempo dopo che incontrai Simon.

*

Rimettere in discussione la mia vita dopo Simon significava non solo ristabilire il luogo in cui vivevo, non solo impacchettare i miei oggetti e decidere se la televisione fosse mia e il microonde suo, ma anche rivedere il modo in cui avevo immaginato sarebbe stata la mia vita.

In quegli anni avevo individuato delle priorità, avevo visualizzato me stesso nel futuro, in mezzo a una famiglia, accanto a un compagno responsabile. Avevo pensato a come il mio lavoro mi avrebbe permesso di stare accanto a dei figli.

Ora... tutto si era volatilizzato. Pochi minuti all'interno di una macchina e non riuscivo più nemmeno a concepire me stesso da lì a qualche anno.

Avevo temuto ed evitato la solitudine per tutta la mia vita – circondandomi di amici, di compagni di letto, creandomi una famiglia – e ora mi ci ritrovavo del tutto invischiato.

Era l'una e mezza di notte e Simon non aveva chiamato... questo era un messaggio più chiaro di qualsiasi parola.

Da circa due ore me ne stavo seduto sul divano della sala, con le luci tutte spente a parte una piccola abat-jour all'altro lato della stanza, a pensare a tutto quello che avevo perso. Sul tavolino davanti a me era posata una bottiglia piena di vodka e un bicchiere di vetro pesante, colmo. Non avevo bevuto, in realtà. Erano anni che avevo perso l'abitudine a qualcosa di più che una birra quando uscivo con qualche collega - Simon era astemio e l'odore e il sapore degli alcolici nei baci lo infastidiva.

Per la prima volta mi chiesi realmente se fosse con qualcun altro.

Il pensiero mi fece salire un po' di nausea. Avevo mangiato troppi dolci.

“Posso berlo io, quello?”

Era Kurt. Sollevai la testa di scatto, sorpreso. Era in piedi, nel vano della porta aperta. Al buio non riuscivo a cogliere bene la sua espressione.

Guardai dove indicava. “Uh? Sì, sì, certo.” Mi passai una mano tra i capelli. “Tutto tuo.”

Si avvicinò e mi accorsi che indossava il pigiama. Un paio di pantaloni morbidi e una semplice maglia a maniche lunghe. Non l'avevo mai visto con vestito di qualcosa di così rilassato.

Prese il bicchiere, lo riempì. Mi aspettavo che se ne andasse. Invece rimase in piedi per qualche istante a fissare davanti a sé, sorseggiando lentamente. Infine si sedette sul divano, accanto a me, senza chiedermene il permesso.

“Non hai parlato molto stasera,” mormorò senza guardarmi.

Cercai qualche traccia di sarcasmo nella sua voce, senza trovarne. Pensai a che rispondere, a come farlo andare via. Sarebbe stato sufficiente dirgli di farsi i cazzi suoi. Ma ero troppo stanco. Il cellulare sul tavolino non si era illuminato una sola volta.

Scrutai il suo profilo e mi resi conto di temere la solitudine anche di quelle ore.

“Non avevo molto da dire.” Scrollai le spalle. “Ho lasciato campo libero a Rachel.”

Un sorriso gli incurvò gli angoli delle labbra. Mi chiesi se fosse la prima volta che era riservato a qualcosa detto da me.

“Non le dispiace mai quando il palco è tutto per lei.”

Si voltò e si accorse che lo stavo fissando. “Che ci fai in piedi da solo a quest'ora a...” Indicò la bottiglia. “Non bere?”

“Non riuscivo a dormire.”

Lui serrò le labbra e annuì lentamente, come se volesse dire qualcosa ma non sapesse come farlo. Esitò appena prima di parlare di nuovo. “Non è così terribile la vita da single, sai?”

Continuavo a guardarlo e mi odiai per questo. Le forme del suo corpo sembravano morbide sotto la stoffa leggera del pigiama, la pelle del suo viso delicata e arrossata alla luce soffusa della lampada lontana. Mi disprezzavo per i miei pensieri.

“E tu ne sei un massimo esperto, esatto?”

Mi pentii di averlo detto all'istante – ancora prima che la sua espressione si facesse sorpresa, imbarazzata, ferita. Non ero abituato a una sua vulnerabilità. Capii che si era rilassato, che non si era aspettato una mia battutina o uno scontro.

“Io non-”

“Scusami,” sbottai. Mi passai le mani sul viso, stropicciandomi la fronte e le guance con le dita. Almeno in quel modo avevo smesso di fissarlo. “Scusami.”

Non gli avevo mai chiesto scusa,