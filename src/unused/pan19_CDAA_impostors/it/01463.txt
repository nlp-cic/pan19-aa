stringendo le dita attorno al proprio. Si è abituato piuttosto in fretta all’idea di sconosciuti che mettano le mani sull’uomo dal quale è ossessionato, ma se è qualcuno che addirittura gli vuole fare del male… quello non può accettarlo. “Beh… questo tipo con gli occhiali mi trova al pub e mi dice che gli piacerebbe venire con me, e quindi io gli ho detto di venire al solito posto, di sopra…” Rin inizia, e sorseggia il liquido semi-trasparente. “E insomma lui non sembra niente di che, sembra un tizio un po’ sfigato, ma non un pazzo, sai… solo un po’ timido. E quindi facciamo un po’ di conversazione, io gli faccio qualche domanda normale: ‘che lavoro fai, chi ti ha parlato di me’, niente di che. E ad un certo punto lui… si offre di prendermi da bere e io gli dico sì, ovvio, però noto che il tipo è andato dall’altra parte del bancone e lo vedo trafficare, quindi quando torna gli dico, ‘ehi, non per fare quello che non si fida di nessuno, ma non è che ci hai messo roba dentro?’ E ti giuro lui mi guarda con l’occhiata più inquietante che abbia mai visto, ma mi dice di no. Però io non mi fido, gli dico che ho cambiato idea, e lui tira fuori un coltello enorme dal nulla. Ma poi dove cazzo la teneva tutta quella roba?” Si interrompe, accigliato. “Insomma, tira fuori questo coltello da cucina e mi dice di seguirlo fuori, io sono disarmato quindi cosa faccio? Lo seguo. E poi davanti a tipo… una intera strada, mi punta il coltello alla gola, quindi io mi difendo, lo spingo via, lui quasi mi tira il coltello contro ma intanto io sono già scappato, e lui mi insegue tenendo sempre questo fottuto coltello in mano, ti giuro: era una immagine da film horror. Avrei voluto avere una pistola.” Il suo viso si contorce in una smorfia, e poi Rin si passa le dita fra i capelli di nuovo. “Ho avuto paura.”“Immagino,” Sousuke risponde, le dita che si muovono irrequiete. “E poi è sparito?”“Ti giuro, ce l’avevo dietro fino a cinque minuti prima di arrivare qui, ma poi è sparito… però io la corsa fino a qui l’ho fatta lo stesso. Di inseguirlo non se ne parlava, visto che ero disarmato. Ma ho chiamato la Centrale,” Rin risponde, stavolta afferrando la bottiglia e riempiendosi il bicchiere da sé. “Probabilmente ha capito che non poteva prendermi.”Sousuke non ne è sicuro, ma non comprende bene cosa stia sospettando egli stesso. 

Un altro paio di bicchieri dopo, scende il silenzio. Forse Rin non vuole più parlarne, forse si vergogna, o forse è già brillo e non gli va di parlare. Dopotutto, non va nemmeno a Sousuke, che al momento è solo felice che stiano avendo una conversazione al sicuro, e non in Ospedale, o peggio. “Scommetto che adesso stai pensando che sono un fifone, eh, Sousuke?” Chiede in tono vagamente scherzoso, per rompere il silenzio, ed a quel punto arrossisce, forse per la vergogna, o forse per qualche altro motivo. Sousuke sa che non dovrebbe seguire le proprie sensazioni, quelle sono sempre state pessime consigliere, e di sicuro non dovrebbe mettere per prima cosa i propri sentimenti o gli impulsi fuori controllo, ma a quel punto si avvicina con la sedia e stringe il viso di Rin fra le proprie mani, per poi prendere un lungo sospiro. “No. È che sono così contento che tu stia bene,” mormora, per poi abbracciarlo, lo stringe al petto come fosse un tesoro prezioso. Rin sussulta, sorpreso, con gli occhi che si aprono spalancati, poi si rende conto della gamba fra le proprie.“Sousuke…?”Se potesse pensare lucidamente, fra il sollievo, l’alcol e tutte le parole che non ha mai detto, Sousuke si darebbe del pezzente che reagisce in modi prevedibili, ma sapere che rischiava di non riavere Rin con sé sembra avergli fatto cambiare idea su un sacco di cose. Una persona qualunque farebbe quella vacanza alla quale pensava da tanto se sapesse di essersela persa per un soffio, se sapesse di aver rischiato di non avere più alcuna possibilità di andarci. Sousuke ha quasi perso Rin prima di potergli dire che ha vegliato su di lui tutti questi anni cercando di non esporsi, cercando di non cambiare le cose, uccidendosi per non baciarlo e non portarlo a casa, non portarlo a letto e non rivelare troppo delle cose che lo rendono indifeso. “Rin, ascolta… sono un coglione,” inizia, e poi aggrotta le sopracciglia. Non è proprio un incipit romantico.“E questo lo sapevamo,” Rin risponde, mezzo ironico e mezzo sconvolto, anche se non è poi così estraneo alle dimostrazioni di affetto fra loro due. “Non mi prendere per il culo, sto cercando di dirti una cosa che non ti ho mai detto perché, uh, perché avevo paura, okay?” Sousuke ci riprova, e arrossisce furiosamente, cosa che, se Rin non fosse spiazzato e se non fosse ancora abbastanza scosso, lo farebbe ridere. “Beh,