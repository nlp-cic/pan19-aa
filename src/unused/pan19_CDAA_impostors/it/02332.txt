per lui l'aiutarono in quegli anni... finché accadde.
Era così stanca, depressa, amava il suo bambino e voleva tenerlo al sicuro. Aveva iniziato a temere per la sua vita, così, senza alcuna motivazione precisa... ma una madre non ha bisogno di questo.
No, una madre può sentirlo fin dentro le vene che qualcosa di terribile potrebbe accadere da un momento all'altro. Suo figlio di così cagionevole salute sarebbe stato un bersaglio fin troppo facile da abbattere per mettere le mani sulle sue terre. E i Lannister, quelli erano in assoluto i peggiori, così avidi e macchinosi, sempre alla ricerca della fortuna.
Lysa aveva provato a parlarne con il marito, ma quel vecchio impossibile era troppo affezionato al suo Re per poter ascoltare il grido d'aiuto di sua moglie. Non l'avrebbe mai aiutata, e questo Lysa lo sapeva fin troppo bene. Petyr l'avrebbe fatto. Se solo avesse sposato lui, avrebbe avuto al suo fianco qualcuno di cui fidarsi fin dall’inizio.

Così decise di fare quello che Petyr, in uno dei loro brevi incontri segreti, le aveva suggerito di fare: in un modo semplice, efficace e pure elegante agli occhi della donna; sarebbero bastate un paio di gocce nel calice di Jon lui e avrebbe chiuso gli occhi per sempre, rendendola così finalmente libera. 
Lo fece.

Non sentì alcun rimorso, alcun dolore, nemmeno un moto di tristezza o di compassione.

Cosa può arrivare a fare una donna in preda alla disperazione? Dopo quel momento Lysa l'aveva finalmente capito.
L'aveva fatto per suo figlio e per Petyr, e tanto le bastava per farla gioire.

I passi successivi da compiere erano così elementari e ovvi ai suoi occhi, che non ci prestò nemmeno molta attenzione: un viaggio senza ritorno verso la casa del suo defunto marito e una lettera da indirizzare a sua sorella, in modo che fosse il suo così aitante e coraggioso Ned Stark a occuparsi di tutto quello che si era lasciata alle spalle.

 

Dovette attendere due anni - nella desolazione e solitudine di Nido dell'Aquila, mentre insegnava a suo figlio ad essere il grande Lord che sarebbe diventato - per rivedere l'uomo che per tutta la vita aveva amato.

Non era sicura del motivo che l'avesse spinto fin lì, pensava affari del Regno e notizie dal nuovo Sovrano, invece quello che giunse con il suo arrivo fu la proposta che mai credeva potesse sentire con le proprie orecchie.

Un matrimonio con l'uomo a cui aveva donato da tempo il suo cuore. Un matrimonio che avrebbe per sempre unito le proprie vite.

Perché avrebbe dovuto credere ai suoi lord, che insinuavano cattiverie di ogni genere per sminuire il suo Petyr? Erano arrivati ad affermare che quest’ultimo desiderava solo gli onori e il potere del suo titolo, o del suo denaro. Lysa ne rideva e rispondeva ogni volta sempre più convinta delle proprie parole.

“Non dite sciocchezze, lui mi ama. Petyr è innamorato di me.”

Avrebbe avuto una protezione, il suo vecchio amico, l'unico uomo ad aver capito cosa volesse il suo corpo, e che per una volta, la prima, era riuscito ad accontentarlo.

Nemmeno uno degli avvertimenti dei suoi lord alfieri riuscì a risvegliarla e scuoterla, ed era arrivata perfino a minacciarli di morte e tradimento, se avessero osato contrapporsi tra lei e il suo futuro sposo. Così infine tacquero e le lasciarono godere il momento.

Questo durò a lungo, non la scalfì neppure la partenza di Petyr - avvenuta subito dopo la proposta di nozze - che dovette tornare nella capitale per sistemare gli ultimi affari rimasti irrisolti prima di trasferirsi finalmente nelle terre degli Arryn.

Quando finalmente il suo promesso sposo tornò, Lysa si ritrovò ad avere a che fare con una sorpresa del tutto inaspettata e anche abbastanza irritante.

Una figlia bastarda.

Petyr aveva portato nella sua casa una figlia bastarda che, a detta dell'uomo, era spuntata all'improvviso durante quel viaggio ad Approdo del Re.

Lysa si trovò a provare diversi sentimenti, contrastanti l'uno con l'altro, per quella ragazza. La sua testa non sapeva darsi pace.

Quando la vide la prima volta e Petyr le disse con delicatezza chi lei fosse, si ritrovò ad osservarla con sufficienza. Era bella quasi quanto lo era stata lei in giovinezza: i capelli neri e lunghi, lo sguardo timido e leggermente impaurito... una mocciosa spaventata. Cosa le avrebbe potuto fare?
Non aveva mai avuto la presunzione di pensare d'essere stata l'unica donna nella vita di Petyr; l’uomo era troppo affascinante, circondato costantemente da puttane, a causa dei suoi affari... ed era pur sempre un uomo.

Lysa ce lo vedeva, a scoparsi una ragazzina nel suo bordello... mentre pensava a lei.
Ovviamente, era certa che pensasse sempre a lei. Dopotutto, Petyr amava Lysa, l'aveva sempre amata.

In alcuni momenti provava quasi pietà per quelle povere sprovvedute che speravano di essere ricambiate dal suo uomo. Sorrideva al solo pensiero, da giovane l'aveva sempre stuzzicata l'idea di avere per sé un uomo desiderato da molte, poi aveva dovuto sposare quel decrepito di Jon Arryn e quella fantasia era sparita in fretta.
Oppure la giovane Alayne era la figlia di una donna nobile; in