il tuo è talento!” sbottò Bastian mentre si passava una mano fra i capelli biondi, mentre Lukas, seduto accanto a lui sulle sdraio davanti alla piscina, si stava torturando le mani e il viso.

Ok, questa volta l’aveva combinata davvero grossa, e per questo non si sarebbe perdonato finché non avesse aggiustato quel disastro. D’altronde era stata praticamente colpa sua, quindi doveva raccogliere i cocci e rincollarli insieme.

Sul serio, Thomas e Manuel non potevano litigare il giorno dopo la vittoria del Mondiale! Non era umano!Così Lukas si mise meglio a sedere e si girò a guardare Bastian.

“Ho un piano.”

“No.” disse categoricamente Schweini non appena l’ultima sillaba uscì dalle labbra di Poldi.

“Non hai nemmeno sentito cosa ho in men-“

“No.”

“Dai Basti! E’ un piano genial-“

“No.”

“FAMMI PARLARE!” sbraitò Lukas indispettito, con la sua solita espressione buffa da bambino offeso a cui è stato portato via il giocattolo preferito.

“Senti, hai appena fatto scoppiare il Gomez-Gate, non puoi biasimarmi se sono un po’ scettico riguardo al tuo piano.” si giustificò Bastian aprendo appena le braccia, e Poldi sbuffò.

“Lo so che ho combinato un casino, ma voglio rimediare! Non è niente di assurdo, promesso!” rispose con decisione, facendo arrendere l’altro.

“Ok, sentiamo grande genio.”

Lukas sogghignò soddisfatto, gongolando un secondo prima di cominciare a spiegare.

“E’ semplice, tu porti Thom in camera mia per parlargli e consolarlo, quello che ti pare, dato che sei il suo mentore. Io andrò a prendere Manuel, gli dirò che gli voglio parlare e chiedergli scusa, e BAM! Li chiudiamo in camera mia finché non chiariscono e non finisce tutto a rose e fiori!”

Schweini lo ascoltò serio, ma non si trattenne dal ridergli in faccia una volta finita quella assurda spiegazione. 

“Tu sei tutto scemo! Sai vero con chi abbiamo a che fare? Non lo chiamiamo Crazy Müller senza motivo. Cazzo, sei tu che hai iniziato a dargli questo soprannome!”

“Ma lui è quello dispiaciuto! Sicuramente non farà niente.” insistette Lukas.

“Si ovvio, perché infatti Manuel è un campione di calma.” disse Basti, riabbassandosi gli occhiali sul naso e appoggiandosi alla sdraio. 

“Rinuncia.”

“Non faremo sesso sino a che quei due non avranno chiarito, Schweinstiger!” 

Un quarto d’ora dopo, Bastian stava bussando alla porta di Thom.Dovette attendere al massimo due secondi, prima di vederlo apparire sulla porta con la faccia più truce del mondo. 

“Che vuoi?” disse, scocciato.

“Voglio che esci. Vieni a fare due tiri al pallone con me?”

Müller sbuffò. 

“Abbiamo appena finito il mondiale.”

“Si beh, hai perso i piedi?” insistette il biondo, notando che l’altro stava già crollando. 

“Dai, Lahm e Hummels ci stanno aspettando. Devo solo passare a prendere la palla, ieri l’ha presa Lukas e se l’è portata in camera.”

Thomas lo guardò con espressione un po’ scettica, però alla fine cedette inevitabilmente e annuì mesto.

“Va bene. Ma potrei picchiare il tuo bel fidanzatino.” lo ammonì prima di afferrare la chiave della stanza e chiudersi la porta dietro di sé.

“Ti sarei davvero grato se evitassi la faccia e il pacco.” rispose Basti sorridendo tra sé e sé.

“Non ti garantisco niente, ma ci proverò.” borbottò l’altro sempre con l’espressione di qualcuno a cui era appena morto il gatto. Un’espressione che non si addiceva per niente ad un neo-campione del mondo. Schweini lo guardò per qualche istante prima di circondargli la spalla con un braccio e tirarselo addosso.

“Dai Thom, non fare quella faccia, vedrai che tutto si sistemerà. Manuel è innamorato di te, ha solo bisogno di tempo per metabolizzare la notizia, ma non può starti lontano per troppo tempo.” cercò di consolarlo il ragazzo, tentando di vedere spuntare nuovamente il suo solito sorriso sghembo.

“Non ne sono così sicuro, stiamo comunque parlando di Mister Palo in Culo. Potrebbe portarmi il broncio per anni.” rispose sconsolato Thomas, fissando il pavimento avvilito.

Bastian decise di non insistere oltre e continuare a camminare verso la stanza di Lukas, dove tutto si sarebbe chiarito, se Dio voleva, perché le sceneggiate da soap opera argentina non si potevano vedere a condizioni normali, figurarsi in un momento del genere.Quando arrivarono davanti alla porta della camera Bastian spinse la maniglia, e prima di concedere a Thomas qualunque possibilità di scappare, lo prese letteralmente di peso e lo trascinò nella stanza, chiudendo velocemente la porta dietro di lui. Seduti sul letto ad una certa distanza di sicurezza (Poldi non aveva intenzione di prendersi le botte), c’erano Lukas e Manuel.La reazione fu eclatante persino per gli standard di una drama queen come Thomas.Guardò spiritato Manuel (che sembrava aspettarselo, fra l’altro), prima di voltarsi e lanciarsi su Bastian all’urlo di ‘traditore’. Peccato che lo mancò platealmente e finì con il mollare un pugno alla porta. Si lasciò cadere in terra, tenendosi la mano ferita con l’altra. 

“Porcatroia! Bastian pagherai con le