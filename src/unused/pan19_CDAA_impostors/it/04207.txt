Chris la prendeva a ridere, ed anche Jonny, ma c’era un motivo per cui oramai anche durante il finale di In My Place erano tanto distanti sul palco: Chris era sempre stato terrorizzato dall’opinione degli altri, l’aveva sempre anteposta a quello che c’era tra di loro. L’aveva fatto il giorno in cui avevano, o meglio aveva, deciso che non poteva esistere alcun futuro per loro due insieme e lo faceva ogni sera sotto quei dannati riflettori che erano sempre stati l’ostacolo più grande. Se fossero rimasti i ragazzini sfigati del college, se non fossero mai diventati i Coldplay, allora forse le cose non sarebbero mai precipitate fino a quel punto.

E poi Chris lo fece, pigiò l’unico tasto dolente del ragazzo con gli occhi verdi.

«Non smetterò mai di scrivere quello che provo per te, del nostro amore, sei in più canzoni di quante credi…»

Il dolore cedette il posto alla rabbia, alla frustrazione, ai pensieri che per anni aveva tenuto dentro di se e incurante delle lacrime, di che ora fosse e di chi potesse sentirlo, sputò fuori tutto quello che provava.

«Dovrei esserne felice? E’ questo il futuro che mi aspetta? Vivrò il resto della mia vita ad ascoltare cosa hai da dirmi attraverso delle canzoni perché sei troppo vigliacco per dirmelo in faccia, perché sei stato e sarai sempre troppo vigliacco per ammettere apertamente quello che provi ed essere felice? Che farai? Mi dedicherai un intero album questa volta? Inciderai una canzone in cui dici che per te è stato difficile lasciarmi andare, che io ti ho spezzato il cuore e poi la rinnegherai sostenendo che tu la odi? Oppure non so lo so, scriverai una canzone per me, dirai a tutti che è dedicata a me e poi smetterai di cantarla perché è per la persona sbagliata rimpiazzandola con una scritta per Gwyneth?»

«Jonny…io…mi dispiace così tanto…»

Jonny si alzò in piedi, sapeva come chiudere quel discorso, sapeva di doverlo fare per il proprio bene, anche se la voce gli sarebbe tremata.

«Perdonami Chris ma no, io non sarò quello che aspetterà ogni tua nuova canzone sperando parli di noi, magari illudendosi che un giorno tutto si risolverà, non sarò quello che accompagnerà con la chitarra dei versi che finirebbero solo per consumarmi dentro»

«Che intendi…?»

«Lascio il gruppo.»

E così dicendo, nonostante il buio, si diresse verso la porta della camera e ne uscì lasciando Chris lì, immobile e senza parole, ancora seduto sul pavimento.

Tutto si era fermato, anche il tempo, attorno a Chris.

Avrebbe voluto alzarsi, rincorrere Jonny e pregarlo di cambiare idea ma qualcosa lo aveva trattenuto. La verità è che per quanto gli facesse male, sapeva che Jonny aveva ragione, non potevano continuare ad andare avanti facendo finta di nulla, nascondendosi dietro delle scuse, nessuno si sarebbe mai accorto di nulla ma i loro sentimenti non sarebbero mai cambiati, li avrebbero consumati, poco a poco, fino a distruggere tutto quello che c’era di bello tra di loro.

Era già iniziata. Quella discussione ne era la prova.

Sapeva che la mattina sarebbe arrivata presto o tardi e sapeva di dover prendere una decisione, di dover dire qualcosa a Jonny. Per la seconda volta in quella notte sentì il desiderio di rimanere steso su quel pavimento per sempre.

Mille cose affollavano la sua testa, perfino il pensiero che se fosse morto lì sarebbe stato meglio per tutti, lui non avrebbe dovuto scegliere e far soffrire nessuno e le persone che amava, dopo un po’, sarebbero tornate alla loro vita felice, anche senza di lui.

Ma probabilmente anche questi pensieri, come molti altri quella notte, non erano altro che frutto dell’alcol che ancora sentiva in circolo e della disperazione, soprattutto di quella. Come poteva decidere della sua intera vita in una notte? Si sentiva bloccato, terrorizzato dal futuro e dalla luce del mattino che di lì a poco avrebbe tramutato quell’incubo in realtà.

Mentre fissava il buio con il cuore in gola, all’improvviso, era mattina.

Paradossalmente, si era addormentato. Lui che era famoso per passare intere notti insonni, in una notte così piena di pensieri e decisioni da prendere, era crollato, probabilmente sotto il peso di quegli stessi pensieri.

Aprì gli occhi e sentì un conato di vomito salirgli su per la gola. Corse in bagno e sprofondò la testa nel water, si sentiva uno straccio, la nausea era fortissima e un mal di testa ancora peggiore di quello del giorno precedente gli stava perforando le tempie. Era così che Guy si sentiva ogni volta dopo aver bevuto? Non c’era da sorprendersi se era sempre un tale stronzo di prima mattina.

Poi un flash, tutte le immagini e le sensazioni della notte prima gli tornarono in mente, non era stato un incubo, era la fottuta realtà. Desiderò intensamente di poter riaddormentarsi e dimenticare tutto nuovamente ma in quel momento un frastuono proveniente dalla camera gli provocò delle fortissime fitte alla testa. Era la porta, qualcuno, stava bussando energicamente ed insistentemente.

«CHRIS! APRI IMMEDIATAMENTE QUESTA PORTA, LO SO CHE SEI SVEGLIO!»

Era Will. Non riusciva a decifrare il suo tono di voce ma di certo non era quello di un cordiale buongiorno.

Si