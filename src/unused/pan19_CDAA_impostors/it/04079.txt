rispetto alla porta, sotto un vecchio candeliere arrugginito che pendeva dal soffitto, simile ad una gabbia tentacolata ricoperta di vecchi mozziconi di candela. Aveva sfoderato la spada e adesso la teneva appoggiata sopra la spalla a mo’ di mazza.La luce del sole che entrava dal rosone distrutto disegnava un cerchio dorato sulle mattonelle interrotto dall’ombra della Red Queen, che tracciava un esiguo spicchio buio in esso.«Ehi, ascolta quando qualcuno ti parla, ragazzo!» esclamò Dante irritato, muovendo qualche passo per avvicinarsi al più giovane.Si bloccò vedendo delle ombre dal profilo umano disegnarsi all’interno del cerchio luminoso.Subito alzò la testa e li vide: i demoni erano dotati di ali che sfarfallavano producendo un sottile rumore metallico e si stavano lanciando in massa contro il lampadario.Dante estrasse le pistole senza un attimo di esitazione, puntandole verso lo sciame di demoni. Iniziò a bombardare di colpi il soffitto, seguendo la traiettoria del volo dei suoi bersagli. Per la fretta di colpirli, sparò contro la già malridotta catena che reggeva per miracolo il candeliere al soffitto, spezzandola.Nero riuscì a malapena ad alzare un momento gli occhi per vedere il pericolo, quindi si gettò di lato. Fece una capriola e si rialzò in piedi lontano dal punto dove il lampadario si sfracellò sul pavimento con un boato sordo di metallo che si piegava e marmo che si spaccava.«Ehi! Cercavi forse di ammazzarmi?!» urlò arrabbiato a Dante. Era stata una fortuna se aveva alzato lo sguardo attirato dai colpi d’arma da fuoco proprio in quel momento. Se ci avesse messo anche solo un attimo in più probabilmente quell’enorme affare arrugginito gli sarebbe caduto addosso. Probabilmente non sarebbe morto neanche se uno di quei bracci ricurvi gli avesse trapassato lo stomaco, comunque c’era da mettere in conto la ruggine e la possibilità di prendersi qualche malattia strana. Contro quelle purtroppo la sua natura di mezzo demone non aveva molta efficacia.Vide Dante che di lontano si stringeva nelle spalle con aria colpevole.«Scusa, non volevo farti male!» esclamò a gran voce.Nero imprecò tra sé e sé, infuriato. Avrebbe voluto offenderlo ed insultarlo e - perché no - anche picchiarlo, ma avevano ospiti: i demoni di cui erano a caccia svolazzarono a terra nello spazio tra i due cacciatori. Le fattezze dei loro corpi somigliavano a quelle delle femmine umane: c'erano delle rotondità in corrispondenza dei seni ed un sedere che se fosse stato umano Nero non avrebbe esitato a definire attraente. Le gambe erano lunghe e flessuose.Somigliavano ad angeli, non fosse stato per il fatto che parevano esser fatti di metallo e che perdevano qualcosa di nero che sembrava olio bollente da occhi e bocca e che - a giudicare dallo sfrigolio delle mattonelle - doveva essere corrosivo.Dante emise un lungo fischio di approvazione che sorprese Nero. Il ragazzo vide l'uomo avanzare con aria da playboy verso il gruppo di demoni, le pistole entrambe rinfoderate. Sembrava molto sicuro di sé.«Yeah... siete veramente sexy, sapete?» esclamò, squadrandole in gruppo da capo a piedi, quasi mangiandosele con gli occhi.Si accostò alla più vicina a lui e le palpò un seno, accarezzandolo e scendendo poi a carezzare il suo ventre piatto.I demoni iniziarono a schiamazzare man mano che l'uomo li toccava, inebriato da tutta quella parvenza di nudità femminile e fatale.Nero cominciava a sentirsi rodere. Gli dava immensamente fastidio vederlo toccare tette e culi a quelle bestiacce immonde. Anche se una parte di lui sapeva perfettamente che lo faceva per divertirsi, non tollerava quel suo atteggiamento così libertino.Nero ci mise un po' a capire che il veleno che gli riempiva il cuore in quel momento e che stava invadendo tutto il suo corpo lentamente, corrodendolo ed aprendogli in petto una voragine di bieco furore, era nientemeno che gelosia.«Perché dovrei essere geloso? Lui è libero di fare cosa gli pare» rifletté il ragazzo, distogliendo lo sguardo senza accorgersene. Rendendosi conto che il gesto gli era venuto spontaneo come rimedio temporaneo contro la sensazione violenta che lo dominava alzò di nuovo gli occhi, tenendoli incollati sul profilo di Dante, come a voler dimostrare a se stesso che non gliene importava niente di quello che l’uomo poteva o non poteva fare.«Io non sono geloso» ribadì con fermezza, cercando di convincere se stesso «E perché dovrei esserlo? Io non lo amo».In quel momento gli ritornarono fugacemente alla memoria alcune immagini della notte, per quanto volesse chiuderle fuori dalla sua attenzione.Un tumulto di sensazioni contrastanti lo sopraffece, offrendo un buon terreno di crescita al seme oscuro che covava dentro.In un impeto di rabbia che non riuscì a sopprimere estrasse la pistola e sparò un colpo contro i demoni. Uno di loro cadde a terra come un sacco di patate, contorcendosi per i due proiettili che si erano andati a conficcare nella sua mascella.«Fatevi sotto!» esclamò furioso Nero, sollevando il medio all'indirizzo generico del gruppo di demoni in atto palesemente provocatorio.A Dante il suo tono di voce insolitamente aggressivo non sfuggì ed un sorriso sghembo balenò fugacemente sulle sue labbra, prima che afferrasse un demone e si addossasse contro di esso, strusciandosi in modo deliberatamente osceno mentre con gli occhi osservava il ragazzo.Lo vide irrigidire la postura e serrare le mani a pugno lungo i fianchi, segno che interpretò molto