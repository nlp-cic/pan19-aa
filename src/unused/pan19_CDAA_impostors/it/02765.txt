non si aspettano certo di vederti seduto in prima fila, oggi. Ora mangia”.Remus si affrettò ad obbedire, affranto. Aveva perso le sue prime lezioni, non voleva certo rischiare di perdere anche quelle del secondo giorno. Se avesse continuato così, sarebbe stato l'ultimo della classe. L'ultimo della classe, e senza amici, pensò cupo. Era ad Hogwarts da quasi ventiquattro ore e non aveva ancora rivolto la parola ad un solo coetaneo, meraviglioso!Quando ebbe finito di mangiare, Madama Chips lo obbligò a bere una Pozione Soporifera, e prima che potesse protestare era scivolato di nuovo in un sonno profondo e privo di sogni.Il giorno successivo non ci fu verso di convincere Madama Chips a lasciarlo uscire dall'Infermeria, ma anzi, la donna insistette per fagli bere nuovamente la Pozione Soporifera, così che i suoi ricordi dei primi due giorni di scuola si limitarono a pochi tramezzini ingeriti a forza e l'odore fresco e pulito delle lenzuola dell'Infermeria tra un risveglio e l'altro.Quando si svegliò di nuovo, l'Infermeria era illuminata da numerose candele, e il rettangolo della finestra di fronte al suo letto era del tutto nero. Doveva ammettere, però, di sentirsi molto meglio: dormire così tanto gli aveva fatto bene, e ora si sentiva pronto per lasciare finalmente quella stanza. Si alzò a sedere sul letto, stava per scostare le coperte quando la porta dell'Infermeria si spalancò, e comparvero due ragazzini. Dovevano avere all'incrca la sua età, anche se erano entrambi più alti di lui. Il più alto  dei due sorreggeva un ragazzino magro dai capelli scuri, che era piegato in due e si teneva le mani a coppa davanti alla bocca. Quello più alto aveva un'espressione disgustata, e si guardava attorno in cerca di aiuto. Sentendo il trambusto, Madama Chips uscì dal suo ufficio e si presentò davanti ai due nuovi arrivati, preoccupata.“Si può sapere che succede già il secondo giorno?”Per tutta risposta il ragazzo che teneva le mani davanti alla bocca emise un verso disgustoso, e dalla sua bocca uscì una immensa quantità di bava gelatinosa dall'aspetto ripugnante. Remus trattenne a stento un gemito, osservando il ragazzino rigurgitare tutta quella orribile sostanza sul pavimento immacolato.“Incanto Mangialumache, a quanto pare. E anche piuttosto mal eseguito, per vostra fortuna, perché altrimenti avrei il pavimento cosparso di grosse lumache".Con un rapido movimento di bacchetta, Madama Chips fece Evanescere l'orribile poltiglia dal pavimento, andando poi ad assumere un atteggiamento minaccioso.“Ora farete il favore di spiegarvi. Datemi i vostri nomi e spiegatemi perché siete già nei guai dopo quarantotto ore dal vostro arrivo ad Hogwarts”.Il ragazzo colpito dall'incantesimo, cercando di raddrizzarsi gli occhiali storti sul naso, aprì la bocca per parlare, ma un nuovo conato lo costrinse a cambiare idea. Il ragazzo più alto non sembrava per niente intimorito dall'atteggiamento della Medimaga, ma anzi, infilandosi con noncuranza le mani in tasca lasciando così il suo compagno barcollante e senza un sostegno, cominciò a raccontare:“Io sono Sirius Black, e la vittima è James Potter”.Remus vide le spalle di Madama Chips irrigidirsi, mentre con voce fredda esclamava:“Vittima? Signor Black, l'ironia non è una cosa che apprezzo, non mentre un ragazzino vomita lumache sul pavimento della mia Infermeria”.Sirius Black spalancò gli occhi, come se fosse sorpreso e anche un po' oltraggiato da quell'insinuazione.“No, signora, mi creda, non volevo fare nessun tipo di ironia. Potter è davvero una povera vittima, la vittima di un attacco alle spalle. Una cosa piuttosto vile, in effetti. Eravamo a cena in Sala Grande, quando qualcuno del tavolo di Serpeverde ha scagliato l'incantesimo a Potter”.L'espressione sul viso del ragazzino era così buffa che Remus per poco non scoppiò a ridere.Madama Chips, però, non sembrava trovare la situazione per niente divertente.“Qualche Serpeverde, eh? E chi, di grazia?”Il ragazzo si strinse nelle spalle, inarcando un sopracciglio.“Non lo so, signora. Siamo solo al primo anno, non conosciamo ancora nessuno. Era un ragazzo più grande, però, un ragazzo pallido con i capelli lunghi, molto chiari”.Madama Chips rimase per un attimo in silenzio, pensierosa.“Vorresti farmi credere che il Prefetto Malfoy non sappia nemmeno scagliare un Incantesimo Mangialumache come si deve?”Sirius Black sorrise, sardonico.“Non saprei, signora. Però è risaputo che i Serpeverde hanno il cervello di una gallina, non mi stupirei che i migliori tra di loro avessero le stesse capacità di un bambino.”Remus era certo che il ragazzo avesse varcato una linea pericolosa, e temeva che Madama Chips si sarebbe messa ad urlare. La donna, invece, rimase in silenzio ancora più a lungo. Con un movimento di bacchetta Appellò una fialetta di liquido verde acido, che mise in mano al ragazzo scosso dai conati di vomito.“Bene, signor Black, direi che può bastare così. Potter, bevi questa pozione, vedrai che passerà tutto. Siete due Grifondoro del primo anno, giusto?”I due ragazzi annuirono, e il cuore di Remus cominciò a battere più in fretta. Dunque questi erano i ragazzi con cui avrebbe dovuto dividere il dormitorio! Non era certo che