contro il muro. Poi prendo l’asta con cui si tirano giù i vestiti dall’armadio e inizio a colpirla  per terra brutalmente fino a che non si rompe. Brad rimane immobile, non dice nulla, non cerca di fermarmi e così mi metto in ginocchio senza emettere alcun suono, no grida, no pianti.- Non si sentiva amato abbastanza, non stava più bene con me, è colpa mia, se l’avessi ascoltato, capito! Io non l’ho capito, non l’ho capito! Stava male, aveva qualcosa, qualunque cosa fosse e sembrava felice ed invece stava male. Io lo amavo e non ho capito che stava morendo dentro! Ed ancora ora quando ripenso a lui e a tutti i momenti insieme non concepisco un solo istante in cui mi possa aver fatto pensare che stava male. Lui era felice, aveva superato tutto, stava bene eppure si è ucciso. Io lo amavo, lui amava me e si è ucciso! Forse perché non vivevamo come volevamo? Non gli bastava più? Si accontentava ma non gli andava bene? Ed io non so, non posso sapere e mai saprò! Non mi ha lasciato detto niente, niente a nessuno! Non è possibile cazzo! Ed io ora dovrei vivere in un mondo senza di lui? Non lo vedrò più, non lo toccherò più, non mi sorriderà più... non rideremo più insieme... e sono in grado di sapere perfettamente cosa vorrebbe per il suo funerale perché lo conosco fino a questo punto, ma non riesco, non posso farne una ragione cazzo! Il mio amore è morto, non tornerà più, non lo vedrò più! È morto ed è colpa mia perché non l’ho capito e salvato, come si sopravvive a questo? Come posso andare avanti così come niente fosse? Non si può cazzo non si può! - E chiudo il mio viso fra le mani, chinato tutto in avanti, per terra, vicino alla sbarra rotta. Sussurro con rabbia e disperazione a denti stretti perché non ho abbastanza fiato per urlare, ad ogni respiro mi fa male il petto ed infine... infine stacco le mani dalla mia faccia e vedo che non piango, non ci sono ancora lacrime. Come prima non avevo espressioni. La rabbia è stata la prima cosa, questa bomba che ha colpito Brad. Si inginocchia davanti a me e mi abbraccia, non sa che c’è qualcosa di profondamente sbagliato nel mio non piangere. Cosa c’è che non va? Cosa? - Vedrai che andrà meglio. Piano piano. Andrà meglio. Vedrai. - Non si spreca in parole e frasi fatte, non è da lui. Scuoto la testa mentre mi stringe, credo di tremare. - Ho bisogno di un bagno. Devo lavare via tutto. - Il bagno per me è un rito meditativo purificatore. Mi fa sempre bene. Brad lo sa che quando mi chiudo per un bagno è perché poi uscirò stando meglio, così annuisce e si alza pensando di portarmi a casa. - No no non posso andare da Anna e i bambini. Se c’è un miracolo in tutto questo è che Anna mi sta lontano perché sa. Non ha mai voluto vedere e ammettere, ma l’ha sempre saputo. Ed ora le toccherà affrontarlo senza correre dai miei a lamentarsi. - Brad rimane basito da questa mia frase, io agisco fuori dal mio stesso pensiero. - Faccio il bagno qua. - Brad è un po’ perplesso, ma immagina che sia un modo per sentirlo più vicino. Non è anomala come cosa, in certi casi. Annuisce. - Se ti serve qualcosa sono giù con Tali. - Annuisco e lo ringrazio, forse sembro stare meglio o forse lo scoppio è stato più convincente di tutto il resto. L’ho fatto, è uscito, dovrei stare meglio.Apro l’acqua della sua vasca, non abbiamo mai fatto niente qua dentro, abbiamo il nostro rifugio nel quale non entrerò mai. Se si fosse ucciso per me l’avrebbe fatto là dentro. Ma amava la sua famiglia, i suoi figli. Perché farlo qua? Certo ha scelto un giorno significativo. Stava male per Chris, però non si sarebbe mai ucciso. Sai quante morti anche peggiori e più dure ha superato nella sua vita? Anche nell’ultimo anno. Chris era un suo grandissimo amico. Ma non si ucciderebbe per lui. Pensieri si sovrappongono a caso. Mentre il vapore appanna il vetro, mi guardo allo specchio. Non piango. Perché non piango? Ho sfogato, non ho pianto. Ed il pugno è andato via, il mostro però è ancora qua. Non mi sento pesante, anzi. Mi sento...- Vuoto... - Appena lo dico con lo sguardo serio, inespressivo di prima nonostante lo scoppio, capisco perché non piango. - Sono morto. Sono morto dentro. Sono morto con Chester. Per questo non piango. Piangono i vivi. - Quando vado nell’acqua mentre la vasca si riempie, rimango un po’ fermo a fissare vuoto davanti a me. Un posto dove non era completamente sé stesso.Guardo il mio telefono insieme ai vestiti, lo prendo e scelgo una canzone. Iridescent. Mentre ascolto le parole che cantiamo in questo modo malinconico e poi gioioso e sincrono, mentre sento