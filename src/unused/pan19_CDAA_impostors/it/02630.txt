aggiunse, tanto per chiarire, «vuol dire che non è nemmeno il caso di provarci.»

«Aww» fece Gwen, poi lo abbracciò. «Mi è venuta un'idea geniale, Merlin. Lascia fare a me.»

 

L'idea geniale consisteva nel mettere su DVD di film sdolcinati di vampiri sbrilluccicosi. Venne fuori che esistevano perfino delle pellicole su giovani e inesperte donne lupo che finivano tra le braccia di oscuri e affascinanti vampiri millenari. Pareva ci fosse un filone tutto dedicato al soggetto dell'impossibile e tormentato amore tra due specie nemiche e diverse come il giorno e la notte, i lupi mannari e i vampiri.

Inutile dire che i commenti del merthur fanclub (tutti loro amici, se amici si potevano definire) sparpagliato sul pavimento attorno a loro piovvero in gran quantità. Merlin iniziò a nascondere la faccia in un drink dopo l'altro, fino a che il sapore di succo di zucca divenne indistinguibile da quello della birra, il che non era certo un buon segno, ma, al diavolo.

Arthur, dal canto suo, dopo essersi staccato la coda e averla infilata nella bocca di Gwaine in seguito a una sua insinuazione riguardo ai lupi che stavano, generalmente, sotto, era ammutolito; pareva avesse sviluppato uno strano interesse per quei film scadenti, se l'espressione ermetica con cui fissava la TV significava qualcosa.

Intorno alla metà del primo film (erano trilogie, dannazione!) Merlin aveva iniziato a lanciargli luuuunghe occhiate in tralice, per assicurarsi che Arthur non venisse folgorato da improvvise realizzazioni e non lo allontanasse da sé con un pugno ben piazzato. Okay, lo guardava anche perché continuava ad essere meravigliosamente mezzo nudo, ma Merlin era solo umano. O vampiro, in questo caso.

A un certo punto il mix di alcolici vari e succo di zucca (Morgana ne preparava di potentissimi, davvero) fece effetto, e Merlin si ritrovò a oscillare sul posto, ridacchiando. Si sentiva la testa leggera e ogni cosa sembrava dieci volte più divertente del solito. Ovviamente, Arthur era tipo quindicimila volte più bello del solito.

«Sei, tipo, quindicimila volte più bello del solito» gli sussurrò all'orecchio, finendo con un sorrisino.

Vide Arthur pietrificarsi sul posto, i peli che si rizzavano sulla nuca.

Merlin li indicò. «Oh! Ma sei davvero un lupo!»

Arthur si guardò intorno con aria allarmata, ma i loro amici dovevano trovare la cosa abbastanza divertente, perché nessuno fece nulla.

«E io sono Emrys il vampiro...» fece Merlin, allargando le braccia per far sventolare il mantello (e colpendo Percy, ma non era importante, Percy era praticamente fatto d'acciaio), «... e ora ti succhierò il sangue!»

Detto questo, si fiondò sul collo di Arthur, e il poveretto doveva essere parecchio sorpreso, perché lo lasciò fare. Solo che, invece di mordere, finì che il possente vampiro aprì la bocca contro la pelle del collo di Arthur in un potente succhiotto.

Beh, non l'avrebbe davvero ferito, era ubriaco, mica scemo.

Merlin non si rese conto di quanto se ne rimase lì a succhiare con le labbra sul collo dell'altro, ma ebbe la sensazione che si trattasse di un periodo piuttosto lungo, visto che Arthur, dopo un sobbalzo iniziale, ebbe il tempo di sistemarsi in qualche modo Merlin sopra, facendolo accomodare sulle sue gambe.

Merlin sospirò, infilò una mano tra i capelli di Arthur e, da bravo vampiro, dopo essersi nutrito iniziò a sonnecchiare, i fischi di esultanza del merthur fanclub che svanivano piano intorno a lui.

 

Quando si risvegliò era ancora aggrappato ad Arthur. Erano soli davanti alla tv, la stanza nella penombra e le luci quasi tutte spente. Merlin rimase per un momento ad ammirare il bel profilo da signorino nobile viziato di Arthur. Poi si riscosse e iniziò a dimenarsi, ma Arthur lo trattenne con una presa a tenaglia sulla testa.

«Dimmi, Merlin, ma tu...» iniziò, con quella voce che in genere usava prima di dirgli che era un imbecille.

Il cuore di Merlin batteva forte. Ricordava vagamente di aver lasciato un bel segno violaceo sul collo di Arthur, e gli amici non lasciano segni di succhiotti, vampiri o meno.

«... Tu...?»

«Sì?»

«... Risplendi sotto la luce del sole?»

Merlin scoppiò a ridere, sorpreso, e poi Arthur gli passò una mano sulla bocca per togliergli i residui del trucco, gli prese la faccia tra le mani e gli stampò uno, due, tre baci a fior di labbra.

«Che fai?» mormorò Merlin, strusciando il naso contro il suo zigomo.

«Bacio il mio compagno sovrannaturale. Mi sono dovuto sorbire una maratona di orribili film, e se mi hanno insegnato qualcosa, è che i lupi mannari sono attratti da- mmmph!»

Il resto non riuscì a dirlo, per ovvie ragioni.

 

(Anche al tatto, gli addominali di Arthur si rivelarono eccellenti.)

 

 

 

 

 

 

 

titolo: L'ordine del caos

prompt: Fem!MerlinxFem!Arthur, Roommates!AU: "Voglio cambiare coinquilina." La direttrice del dormitorio alzò un sopracciglio. "Signorina, sbaglio o questa è la decima volta che le ripeto che non è possibile?" / "Il letto sopra è mio." Intimò la bionda. "Chi lo ha deciso?" + compagni di stanza al college,