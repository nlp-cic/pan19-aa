tutti i luoghi di Hogwarts che per tanto tempo gli erano stati così familiari. L’aula di Divinazione (“Morte, Harry! Presagio di morte!”), quella di Difesa, il campo da Quidditch…nel frattempo gli studenti si erano recati nella sala grande per la colazione e la consegna dei diplomi. Sentì una morsa allo stomaco, quando si vide passare accanto gli studenti con le divise tirate a lucido, e pensò a Ron ed Hermione. Dovevano essere molto preoccupati e forse un po’ arrabbiati. Sorrise, poi si strinse nel suo mantello dell’invisibilità e scese le scale verso l’aula di Pozioni. Quante volte aveva dovuto ingoiare bocconi amari, là, quante occhiatacce di Piton e litigate con i Serpeverde, quanti punti tolti arbitrariamente e quanti calderoni esplosi da Neville…sembrava incredibile che dal giorno successivo non ci sarebbe stato più nulla di tutto questo. Si chiuse la pesante porta alle spalle e fissò il lungo corridoio che portava agli alloggi Serpeverde. Un passo. Un altro passo. Sono impazzito, si disse mentre camminava velocemente. Ma ormai è finita, e voglio vedere almeno una volta i muri che lui ha guardato per sette anni. Arrivato di fronte agli alloggi, si aspettava che un quadro gli avrebbe chiesto la parola d’ordine, ma non c’era nessuno. Il quadro era vuoto. Com’era possibile? Beh, era inutile pensarci. A caval donato non si guarda in bocca! E così sgattaiolò oltre la porta ritrovandosi nella sala comune di Serpeverde. Sorrise tra sé, liberandosi del mantello. Era proprio come la ricordava, da quella volta in cui lui e Ron si erano trasformati in Tyler e Goyle per scoprire da Malfoy il nome dell’erede di Salazar. Quanto tempo era passato… Si incamminò tra le stanze da letto. Non ebbe difficoltà a riconoscere quella di Malfoy, un po’ per istinto un po’ perché sulla porta si trovava una placca di ottone con inciso il nome del ragazzo. Che megalomane…pensò. Abbassò la maniglia ed entrò. Quanto era vuota, la stanza! Già tutte le cose di Draco erano state impacchettate, gli armadi erano aperti e vuoti e intorno c’erano casse su casse. La finestra era aperta, e lasciava entrare il profumo della primavera, che piano stava mutando. Sulla parete c’era ancora un poster di Quidditch, che probabilmente il ragazzo aveva scordato di staccare. Harry sentì una tenerezza infinita espandersi dentro di lui, ricordando le partite, gli allenamenti e le lotte tra loro, i momenti di sano agonismo sportivo che gli avevano sempre fatto ribollire il sangue nelle vene e battere il cuore più veloce. Sette anni. Sette autunni di battibecchi sul treno, sguardi astiosi e parole taglienti, sette inverni di vacanze condivise sotto la neve, sette primavere di esami e notti insonni passati sui libri e sette…sei estati ad aspettare l’autunno per tornare a vivere quei momenti, o meglio, vivere e basta. Perché solo quando era con Malfoy lui si sentiva vivo. Gli costava moltissimo ammetterlo, ma era proprio così. E quell’estate non ci sarebbe stato il pizzicorino in fondo allo stomaco che sentiva quando pensava all’anno successivo. Era finita. Si lasciò cadere sull’ampio letto a due piazze, su cui c’era ancora il lenzuolo, e guardò il soffitto. E mentre sentiva le lacrime formarsi agli angoli dei suoi occhi verdi, rise sommessamente. Draco era sempre il solito, aveva una stanza tutta per sé con un letto a due piazze! Tipico! Guardò il bianco soffitto sopra di lui, bianco come i mille fogli davanti ai quali si era seduto per provare a scrivergli quello che sentiva. Ma non ce l’aveva mai fatta. L’emozione era così grande da schiacciarlo, e non era mai riuscito a spiegarla neppure a sé stesso: come poteva sperare di spiegarla a lui? Vide abbandonata su una sedia la sciarpa verde e argento del Serpeverde e se la fece scivolare tra le dita. Era soffice e ruvida allo stesso tempo, e gli fece ricordare il giorno in cui aveva capito di non avere più scampo.

FLASHBACK

Era una notte limpida e stellata. La luna splendeva, eterna e serena, come un enorme faro. Harry era uscito a fare due passi, poi si era sdraiato ad ammirare la volta scura vicino al lago, con un cuscino d’erba fresca sotto la testa. Aveva bisogno di sentirsi libero e tranquillo, almeno per una volta, ma sembrava che gli fosse negata una cosa del genere. Alla fine si era appisolato. Un rumore sconosciuto lo svegliò di colpo. In mezzo a quel silenzio irreale anche una foglia che cadeva sarebbe sembrato un frastuono insopportabile. Eppure, gli piaceva. Era come se anche quella voce che gli gridava nella testa avesse deciso di rispettare un religioso mutismo. Il moro respirò profondamente l’aria frizzante della notte, senza notare un’ombra che scivolava poco lontano, e quando riportò lo sguardo in alto vide una scia luminosa attraversare il cielo. Sapeva già qual era l’unico desiderio che avrebbe mai voluto esprimere. Chiuse gli occhi. “Lasciami piangere” mormorò “lasciami piangere, lasciami piangere solo una volta. Sono stanco di essere quello perfetto, forte, che non soffre e a cui tutti si possono appoggiare. Vorrei potermi permettere anch’