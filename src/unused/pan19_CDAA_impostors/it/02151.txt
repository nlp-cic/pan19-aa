, scambiandosi i ruoli alla minima debolezza.

Alla fine, senza sapere come (aveva tirato – senza accorgersene – una ginocchiata al linguine di Aram, che aveva mugugnato di dolore, ma lui non se ne era accorto), Skyler riuscì a star a cavalcioni sopra Aram, tenendolo a terra con il suo peso.

Le sue mani, piccole rispetto a quelle dell'altro, erano posate con forza sul petto muscoloso e ampio del ragazzo e cercavano di tenerlo fermo. In quel momento, la calma scese e i due, ansimanti, si guardarono.

«Lasciami!» ringhiò Aram, la cui coda si era sciolta e i capelli neri, liberi ora, facevano da sfondo sul pavimento.

La frangetta si era alzata, rivelando due occhi perfetti e impressionanti. Uno era nero come la pece, mentre l'altro, scoprì Skyler – sentendo uno strano dolore al petto e perdendo per un attimo il respiro, già mancante – era viola.

Un viola chiaro, quasi indaco, un colore che non aveva mai visto prima e che lo affascinava.

All'improvviso non trovò più parole nella sua bocca né pensieri nella sua testa. Era troppo assorto a guardare quegli occhi, così diversi l'uno dall'altro, circondati da ciglia nere, e pieni di sentimenti che avrebbe voluto capire.

Riusciva a leggervi la rabbia, la stanchezza... Ma il resto? Era sconosciuto.

Inaccessibile.

«Lasciami, ho detto!» sbottò nuovamente Aram, tirandogli una testata inaspettatamente quando si era avvicinato – senza accorgersene – a lui.

Lo lasciò andare, stizzito, mentre il dolore della botta gli faceva storcere la bocca.

«Non era necessario tirarmi una testata così forte!» ringhiò in risposta lui, sapendo di sembrare incoerente e infantile. Quella mossa l'aveva davvero sorpreso e ci teneva, in un certo senso, a farlo sapere.

Aram aveva inculcato nella sua testa, a suon di testate, a quanto pareva, un po' di rispetto per il suo essere umano.

«Ti sei sfogato, ora?» borbottò Skyler, sedendosi sul letto. Quando vide l'espressione sbalordita e imbarazzata di Aram, gli venne da sorridere, ma se lo impedì, deciso a tenere il muso – no, un'espressione seria e composta – ancora un po'.

«Sì» fu costretto ad ammettere questi, borbottando comunque a bassa voce.

 

 

 

 

 

 

 

 

Le urla strazianti raggiungevano le sue orecchie come proiettili, urtandolo. Il suo corpo cercava di ribellarsi ai suoi comandi, di fermarlo, ma niente l'avrebbe davvero fermato in quel momento se non la morte. I cadaveri disseminati sul terreno erano uno spettacolo grottesco, corpi riversi sulla terra in posizioni innaturali, con ferite più o meno raccapriccianti. Il suo stomaco gorgogliava, pronto a rigettare, ma lui lo ignorava, stringendo gli occhi per vedere attraverso il fumo che andava alzandosi dalla macerie.

Gridò il suo nome, scansionando il paesaggio attorno a sé, fermando la sua corsa per qualche secondo, prima di ripartire. Continuò a gridare, cercandola con lo sguardo...

Appena la vide, qualcosa dentro di lui morì e cadde in ginocchio.

Non era riuscito a salvarla nemmeno questa volta.

 

Si svegliò con il fiatone e madido di sudore, il cuore simile a un masso pesante, posto nel suo petto; poi si mise a sedere a fatica, cercando di razionalizzare il sogno che aveva appena fatto. Era un incubo ricorrente, sapeva come sarebbe andata – visto che il finale non cambiava, lui non arrivava mai in tempo per salvarla – ed era entrato a far parte della sua routine quotidiana. Non c'era un attimo di riposo, non da quel giorno.

Da quel momento gli incubi avevano iniziato a cancellare i suoi sogni, togliendogli il riposo tra il presente e il passato, sempre al suo fianco; certe volte, era quasi convinto di aver perso anche sé stesso, di essere morto lì, insieme a quella persona.

Era diventato l'ombra di quello che era, perso nell'oscurità del mondo che aveva scelto con le sue stesse mani, incapace di tornare indietro né di avanzare veramente; intrappolato in un loop continuo e senza fine.

«Cos'è che ti fa urlare così?» mormorò una voce, cogliendolo di sorpresa.

Quando incontrò lo sguardo fermo di Skyler sobbalzò; era stato così preso dall'incubo appena fatto da dimenticarsi completamente dell'esistenza del suo nuovo compagno di stanza. Ora due occhi verdi lo fissavano intensamente, ma senza alcuna traccia di curiosità. Non capiva come fosse possibile, visto che non v'era nemmeno l'indifferenza visibile in essi, eppure si sentì rincuorato dal quel piccolo dettaglio; come se la curiosità, giustificata in quel momento, lo irritasse.

«Ricordi» rispose con la voce roca, sorprendendosi da solo. Non si era aspettato di rispondere veramente a quella domanda, quindi, perché lo aveva appena fatto? Nonostante questo, non si sentiva minimamente pentito.

Era passato tanto tempo da quando aveva minimamente parlato ad alta voce di quello che era successo con qualcuno che non fosse Camiel, e forse, non l'aveva mai fatto veramente. Rosaline gli aveva sempre detto di sfogarsi, di cercare di raccontarlo a qualcuno, altrimenti gli incubi non lo avrebbero più abbandonato, ma lui non era mai stato sicuro di non volerli. Non era sicuro di essere pronto