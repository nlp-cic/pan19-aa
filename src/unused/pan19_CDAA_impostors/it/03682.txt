vede fermo davanti ad una delle tante scatole di cartone piene di vinili divisi in ordine alfabetico e lo osserva un attimo, con la luce polverosa che lo illumina con un cono dall'alto, la sua espressione distesa, le mani grandi che fanno scorrere velocemente le custodie rovinate dei dischi.

Gennaro lo guarda un attimo rapito, poi si nasconde dietro all'armadio dove Shorty sistema i vestiti più strani – ci puoi trovare lunghi pastrani o completi luccicanti da burlesque, lunghe sciarpe e giri di perle con vestiti anni '20 pieni di frange, cilindri imponenti appoggiati su bastoni da passeggio e panciotti, camicie a quadri e a fiori. Al centro, tra le due ante del vecchio mobile c'è uno specchio sbeccato e senza cornice e Genn non si ricorda nemmeno quanti pomeriggio avranno passato lì davanti lui e Alex a provarsi buffi occhiali e sciarpe e qualunque fosse la cosa più improbabile che trovavano rovistando.

Ora Genn si toglie il suo capellino e lo infila per la visiera piatta nella tasca posteriore dei suoi jeans larghi, si guarda intorno con gli occhi grandi per cercare qualche meraviglia da portarsi a casa.

Si ricopre di polvere cercando negli angoli più oscuri, nei cassetti bloccati pieni di vesti lunghe e colorate, salendi sugli sgabelli a tre gambe traballanti per ispezionare anche in alto, ma nulla lo ispira del tutto, niente lo convince, lo conquista come di solito succede. Non si sente trasportato da nessuno di questi mille oggetti usati di cui di solito subisce sempre il fascino, forse anche troppo.

Alex lo trova sconsolato rigirarsi una bombetta tra le mani, spolverarla un po' e poi mettersela, guardarsi allo specchio e accorgersi di lui. Si gira inchinandosi goffamento, togliendosi il cappello con una mano e rimettendoselo di traverso sui capelli biondi.

"Ti sta bene" gli dice. "Trovato nient'altro?".

Gennaro riprende in mano la bombetta, fa per riportla sul manichino dove l'ha trovata, poi ci ripensa e se la riavvicina al petto; scrolla le spalle e poi "tu?".

"Solo qualcosa di Elvis Costello che avevo già".

Annuisce pensoso, continua a far girare il cappello tra le dita. Alex gli mette una mano sulla schiena, lo spinge con delicatezza. "Andiamo a cercare Shorty?".

Genn alza piano lo sguardo su di lui al suo fianco, lo guarda un attimo dubbioso, come fosse alla ricerca di un trucco, di una trappola o un imbroglio, ma fa segno di sì e si fa guidare lungo il labirinto di corridoi e mobili.

Riemergono nel piccolo angolo dedicato al bancone del registratore di cassa e trovano Shorty intento a smistare delle cassette in raccoglitori di plastica trasparente, le cuffie ben calcate sulla testa a trattenere i suoi capelli ricci e invadenti – probabilmente sta ascoltando qualche ep che gli è arrivato di recente di qualche suo conoscente inglese che chiedeva un parere prima di farlo girare per le case discografiche.

Agitano le mani in segno di saluto e per farsi notare e appena ci riescono Shorty li accoglie con un sorriso ampio e luminoso, si abbassa le cuffie e i capelli gli ricadono ai lati del viso e lui sbuffa per mandarli via.

"Ah, Gennariello, hai scelto un pezzo di classe!" esordisce.

Genn si guarda la bombetta che ha tra le mani, sorride appena. "Ogni tanto ci provo anche io a vestirmi bene".

"Ma solo ogni tanto" conclude Alex avvicinandosi al bancone per curiosare cosa c'è di nuovo e ancora da sistemare. Fruga tra le musicassette mentre Genn poggia la sua bombetta e prende il portafogli per pagare, ma appena lascia anche quello sul bancone qualcosa lì accanto attira la sua attenzione.

Shorty batte il prezzo sulla cassa che tintinna contenta e poi si accorge del suo sguardo affascinato e sorride – si allunga per prendere la macchina fotografica oltre il registratore e gliela mette in mano senza preavviso, Genn quasi la lascia cadere, prima di rendersi conto di averla tra le dita e avvertirne il peso.

"E' un modello Nikon del 2008" gli spiega Shorty mentre lui punta gli occhi nell'obiettivo e vi si ritrova riflesso infinitamente più piccolo. "Funziona ancora bene e faccio un prezzo speciale solo per te se t'interessa, Gennariello".

Genn la stringe forte, la gira e la impugna come dovrebbe, una mano sul corpo e l'altra sull'obiettivo, chiude un occhio per vedere meglio, poi sospira e l'abbassa. "Non lo so--".

Ma Alessio taglia corto. "Te la regalo io".

Si gira a guardarlo di scatto, confuso. "Alex". Cosa significa?

"Dai, non posso viziarti un po'? Tanto lo fai anche a me il prezzo speciale, vero Shorty?".

"Ma ovvio che sì" dice tutto contento guardando prima uno e poi l'altro. "Vado a prendere custodia e carica batteria e sono da voi".

"Alex" ripete Genn a denti stretti, ma lui lo ignora, continua a guardarsi intorno passeggiando di qua e di là. Quando Shorty torna non ha ancora avuto alcun tipo di risposta, Alessio non lo degna nemmeno di uno sguardo e lo supera per pagare la macchina fotografica con un sorriso e qualche chiacchera che Gennaro non riesce a sentire, rimane bloccata fuori dal suo cervello.

"Puoi portarla stasera, ci fai da fotografo ufficiale per la serata, se ti va"