loro. Creature davvero tristi gli angeli piangenti».
«Ma cosa vogliono?» chiese allora Conton.
«Quello che vogliamo tutti: sopravvivere. Si cibano di energia, più precisamente del tempo sottratto alle persone che spediscono altrove. Più una persona è giovane,» spiegò osservando Dorothy «più tempo le portano via. Ecco perché ho dovuto nascondere la mia nave, è piena di energia e, se la ottenessero, sarebbe una catastrofe».
«Aspetta un attimo… quella è una nave? Una nave spaziale?!» esclamò Dean.
«Certo!» confermò il Dottore, quasi oltraggiato che avessero potuto pensare il contrario.
«Ehm… scusate,» li interruppe una vocina e Dorothy tirò una manica di Sam per attirare la sua attenzione «posso tornare a casa, adesso?»
«Oh, giusto. Dovremmo inventarci una storia, non possiamo certo lasciarti dire che hai viaggiato nel tempo» osservò, studiando la piccina.
«Perché no?» domandò lei.
«Perché penserebbero che non hai tutte le rotelle apposto, Riccioli d’Oro. Lo so per esperienza» intervenne Amy, chinandosi di fronte a lei ed accarezzandole i capelli chiari.
«Allora dirò che non ricordo nulla. Racconterò che l’Agente Conton mi ha trovata al supermercato e mi ha riportata a casa» decise saggiamente la piccola, mostrando una spiccata intelligenza.
«Ottima idea, Dorothy. E questo resterà il nostro piccolo segreto, eh?» propose Mrs. Pond facendole l’occhiolino ed offrendole il mignolo per giurare.
«Possiamo accompagnarti Dean ed io. Siamo già stati a casa dei tuoi genitori» sorrise Sam.
«In qualità di cosa?» chiese Conton con un sogghigno.
«Ehm… agenti dell’FBI» rispose il cacciatore.
«O gli standard sono molto cambiati, o voi non siete affatto miei colleghi» asserì questi, inarcando un sopracciglio. «Gridate truffa da tutti i pori».
«Senti chi parla, M.I.B.» [8] sbuffò Dean, ricevendo in cambio uno sguardo perplesso.
«Bene, allora voi accompagnerete Dorothy e noi inizieremo a cercare gli angeli» stabilì il Dottore. «A proposito, avete idea di quanti siano?» li interrogò poi.
«Calma, cowboy. Noi non lavoriamo con gli estranei. A Hugo, Victor e Laverne ci pensiamo noi» [9] obbiettò il maggiore dei Winchester.
«Gli angeli piangenti non si possono affrontare a colpi di pistola. Nessun’arma può scalfirli» asserì il Signore del Tempo con voce ferma e dura, invadendo il suo spazio personale in un modo che gli era spiacevolmente familiare, finché non poté puntare nei suoi quegli occhi chiarissimi ed antichi, incastonati in un volto troppo giovane. «Non puoi guardarli negli occhi e non puoi battere ciglio. Se lo fai, sei morto. Non puoi voltargli le spalle. Non puoi distogliere lo sguardo. E non puoi mai – mai, per nessun motivo – sbattere le palpebre» spiegò, scandendo bene le parole. «Pensi di poterli affrontare da solo, Dean Winchester?»
Il cacciatore deglutì a fatica, trovando quasi assurdo venire trattato come un moccioso da un tizio con quella faccia da ragazzino. «Ma noi abbiamo un’arma segreta» ghignò, poi.
«Arma segreta? Quale arma segreta?» chiese il Dottore scettico.
«Qualcuno che non ha bisogno di sbattere le palpebre» spiegò Dean, voltandosi all’indirizzo di Castiel. «Angeli piangenti Vs. angelo del Signore. Secondo te chi l’avrà vinta?»
«Oh, brillante!» esclamò l’alieno entusiasta. «Bene, allora, che stiamo aspettando? Andiamo!» sorrise, facendo riapparire il TARDIS ed aprendo le porte con uno schiocco di dita.
«Col cavolo! Non lascio qui la mia bambina!» sbottò il maggiore dei Winchester.
«Quale bambina?» replicò perplesso il Signore del Tempo.
«La mia macchina» chiarì Dean indicando l’Impala.
«Oh, ma è bellissima!» gli occhi del Dottore s’illuminarono e corse incontro all’automobile. «Una Chevrolet Impala! Del… vediamo un po’…» controllò leccandosi un indice e passandolo sulla carrozzeria.
«Ehi!» gridò il ragazzo oltraggiato.
«…1967? Alla fine degli anni ’50 erano molto di moda. “Un’automobile di prestigio alla portata del cittadino medio americano”» l’altro recitò il motto commerciale come se niente fosse. «Ti inviterei a portarla dentro, ma poi la mia bambina potrebbe offendersi» si scusò.
«Portarla dentro? In quella cabina?» ribatté Dean scettico.
«Ehi, non usare quel tono. Lei è molto sensibile» lo rimproverò il Dottore.
«E va bene, va bene. Lascia solo che parcheggi meglio la macchina. Ma tu…» asserì, puntandogli un indice contro «… leccala di nuovo e io ti infilo il papillon su per il tuo culo alieno, chiaro?»
Sam alzò gli occhi al cielo e Amy borbottò qualcosa che somigliava sospettosamente a: «Uomini e macchine. Attraverso il tempo e lo spazio non cambiano mai».
«Avranno qualcosa da compensare» le bisbigliò Conton a bassa voce.
«Probabile» convenne Rory.
«Tecnicamente non l’ho leccata» obbiettò il Signore del Tempo, ma decise che fosse più saggio lasciar perdere, quando il cacciatore si accigliò e gli rivolse un’occhiata decisamente cupa. «Ti