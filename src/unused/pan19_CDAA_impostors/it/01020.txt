si misero in movimento, procedendo lungo la strada, coperta di fango a causa della pioggia incessante.Niky si affacciò per guardare il paesaggio, e sussultò: il cielo era ghermito delle stesse figure ammantate che si erano introdotte sul treno. Emettendo agghiaccianti versi striduli, le creature si apprestavano a circondare il castello; alcune di loro lo avevano già raggiunto, e volavano in cerchio attorno alle alte torri di pietra. Niky non poté fare a meno di avvertire un brivido lungo la schiena; la sola vista di quegli esseri era stata sufficiente a rievocare in lei la sensazione di gelo provata poco prima sul treno. Per fortuna, non ebbe molto tempo per rimuginare sugli ultimi avvenimenti, perché proprio in quel momento la lunga carovana varcò l'alta cancellata cesellata del castello. In cima, due enormi cinghiali alati davano il benvenuto agli studenti. Niky sollevò lo sguardo sul castello, e sorrise: finalmente a casa.

**** **** **** ****

Niky scese dalla carrozza e prese i suoi bagagli. Una volta varcato il massiccio portone di legno di quercia, depositò la valigia e il trasportino di vimini vicino alle scale, insieme ai bagagli degli altri studenti.«Ci vediamo più tardi» sussurrò, accarezzando il nasino nero di Stella attraverso l'apertura del trasportino. Poi si unì nuovamente al gruppo, e seguì il fiume di studenti fino alla Sala Grande. Prima di raggiungerla però, si fermò, e prese a guardarsi attorno, alla ricerca dei suoi amici. Erano passati quasi tre mesi da quando aveva visto Harry Potter, Ronald Weasley ed Hermione Granger per l'ultima volta, e non vedeva l'ora di incontrarli di nuovo. Finalmente, riuscì a scorgerli; i tre erano insieme, come sempre. Fece per avvicinarsi, quando la professoressa McGranitt, l'insegnante di Trasfigurazione e capo della Casa di Grifondoro, si avvicinò ai tre ragazzi. Niky guardò Harry ed Hermione avviarsi dietro di lei lungo il corridoio, e si ripromise di salutarli più tardi, una volta che il banchetto di benvenuto fosse iniziato. Notò con piacere che Ron era rimasto, e si affrettò ad andare da lui, prima che venisse nuovamente inghiottito dalla folla.«Ciao, Ron!» lo salutò allegramente, andandogli incontro.Un'espressione di piacevole sorpresa si dipinse sul viso del ragazzo. «Niky, ciao!» esclamò, sorridendo «Come te la passi?»Niky sorrise «Non c'è male, e tu?»«Oh, sto alla grande!» rispose lui, in tono convinto «Beh, se escludiamo quello che è successo sul treno...»«Eccome!» esclamò ad un tratto una voce alle loro spalle «Non credo di essermi mai sentito peggio in vita mia!»Niky si voltò, per trovarsi faccia a faccia con un evidentemente scosso Neville Paciock. Il suo viso tondo era pallido, ed i suoi occhi erano spalancati.«Ciao, Neville» lo salutò Niky in tono gentile, felice che anche lui si fosse unito alla conversazione.«Oh, ciao, Niky!» farfugliò lui che, a quanto pareva, si era accorto solo allora della presenza dell'amica. «Come va, hai passato bene le vacanze?» domandò, imbarazzato.Lei gli rivolse un lieve sorriso «Si, diciamo di si…» rispose, in tono incerto «E voi?»Niky e Ron annuirono.«Io sono stato tutto il tempo insieme a mia nonna» annunciò Neville mestamente «Mi ha costretto a ripulire tutte le grondaie di casa. Spero che a voi sia andata meglio…»Ron annuì con entusiasmo «Eccome!» disse, emozionato, e mostrò ai due amici un ritaglio di giornale.Niky lo prese in mano e lo studiò attentamente: la parte centrale era occupata da una fotografia animata in bianco e nero; dalla foto, Ron e la sua famiglia la salutavano, agitando le mani e sorridendo. Niky sorrise: era meraviglioso vedere una famiglia così affiatata.Mentre si avviavano verso la Sala Grande, Ron raccontò agli amici della vincita di suo padre alla lotteria 'Super Galeone d'Oro' della Gazzetta del Profeta, e di come la sua famiglia avesse usato il denaro per pagarsi una vacanza in Egitto, dove Ron aveva potuto rincontrare il fratello Bill. In ultimo, annunciò con orgoglio che con i soldi rimasti, i suoi genitori gli avevano comprato una nuova bacchetta, che mostrò a Neville e Niky con aria soddisfatta.Una volta varcata la soglia della Sala Grande, i tre si guardarono attorno. La sala era addobbata a festa; la maggior parte della stanza era occupata da quattro lunghi tavoli, ciascuno assegnato a una delle quattro Case: Grifondoro, Serpeverde, Tassorosso e Corvonero. Alle pareti erano appesi lunghi stendardi variopinti: rosso e oro per Grifondoro, verde e argento per Serpeverde, giallo e nero per Tassorosso e blu e bronzo per Corvonero. Il soffitto incantato era nero e coperto di nubi, e migliaia di candele bianche levitavano sopra le tavolate, donando all'ambiente un'atmosfera accogliente e al contempo vagamente lugubre. Niky si guardò attorno, estasiata: nonostante avesse frequentato la scuola di Magia e Stregoneria di Hogwarts per due anni, non riusciva ad abituarsi alle mille sorprese che l'attendevano nel castello ed ogni volta che vi entrava, le era impossibile nascondere la propria meraviglia. Chiacchierando eccitata con i propri amici, sedette alla tavolata della propria Casa.I professori occupavano già i loro posti