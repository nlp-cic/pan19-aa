

 





In this brief
flight of time





 


 



 


 



 


 



Caress the one, the never-fading rain in
your
heart





The tears of snow-white sorrow





Caress the one, the hiding amaranth





In a land of the daybreak





 


 

Amaranth,
Nightwish



 



 



 

Le sue
dita si incastrano tra i capelli di Roux –
disordinati e rossi, rossi anche sotto la luce pallida delle stelle,
come un
incendio nella notte tranquilla di Les Marauds – e per un
attimo, Vianne può
sentirlo di nuovo. Quel profumo buono di fiori, d’erba
bagnata di rugiada e
terra morbida, di quella prima notte che ora sembra appartenere
già alla vita
di qualcun altro, di una delle tante donne che è stata e che
non sarà mai più.

Ѐ solo
un’illusione, un ricordo nitido ma breve, che il
vento freddo porta via subito, come una canzone di cui ricorda le
parole ma non
più la melodia. Sotto la sua schiena non ci sono terra e
erba e fiori, solo il
legno duro e ruvido della barca, e ancora più sotto
– può sentirlo sulla pelle
nuda, nelle ossa – la Tannes che scorre placida eppure
inarrestabile, giù e giù
verso altri fiumi e laghi e mari.

Roux
le bacia un seno e prende il capezzolo dritto
dell’altro tra due dita, tirando piano, stringendo appena.
Vianne non sa se è
per questo che rabbrividisce, o per il freddo, o per il vento e
l’acqua tutto
attorno a lei. Sa solo che vuole continuare a gemere e sospirare sotto
il tocco
delle sue mani ruvide e grandi, esperte, sotto il calore delle sue
labbra
screpolate che tracciano scie di fuoco sul suo petto, sulla clavicola e
sul
collo – succhia piano, lì, le sfiora la gola con i
denti e poi la morde
strappandole un sorriso e un ansito. Vianne porta una mano alla sua
nuca,
spinge gentilmente finché l’uomo alza il viso e
poi lo bacia, mordendogli le
labbra.

Le
dita di Roux trovano presto il suo sesso, lo sfiorano con
delicatezza, carezzando i contorni delle labbra, tracciando piccoli
disegni
astratti sul clitoride gonfio, come i tatuaggi
all’henné delle donne degli
zingari del fiume. Vianne vorrebbe gettare la testa indietro quando
finalmente
la penetra con due dita, in un gesto improvviso e sicuro, ma contro la
sua nuca
c’è ancora il legno, freddo e robusto –
la blocca, la tiene ferma come per
impedirle di fuggire, un po’ come il peso solido e caldo di
Roux su di lei.
Vianne potrebbe ridere a quel pensiero, ma dalla sua bocca spalancata
escono
solo mormorii incoerenti e gemiti senza fiato.

Quando
finalmente l’erezione calda e pulsante di Roux si
insinua in un unico gesto fluido tra le sue gambe, dentro di lei,
riempendola e
allargandola – oh,
si sente così
piena, così calda.
Da quanto tempo è
che un uomo non la fa sentire così? – Vianne gli
getta le braccia al collo. Le
spinte di Roux sono profonde e vigorose, lente, e lei conficca le
unghie nella
sua carne sudata.

Roux
continua a spingersi dentro di lei, le avvicina le
labbra all’orecchio, baciando e leccando il lobo con la punta
della lingua, e
sussurra poche parole brevi, veloci, spezzate come il ritmo del suo
respiro. Il
suo accento – forse del Nord, forse no – si fa
più marcato e rende tutto un po’
più difficile da capire. O forse è solo Vianne
che non vuole
capire, in fondo.

Chiude
gli occhi, Vianne, e lascia che le parole insensate
di Roux coprano il mormorio dell’acqua, il richiamo
insistente del vento.
Lascia che la voce roca dell’uomo sopra di lei si mischi e si
confonda con la
sua mentre grida e grida, finché potranno sentirla tutti,
dagli abitanti
silenziosi delle vecchie case rovinate sul fiume fino a Monsieur Le
Curé
rintanato nella sua gelida torre d’avorio. Lascia che i
fianchi si muovano,
quasi danzando, e i loro bacini si scontrino ancora e ancora.

Il
calore la avvolge, infine, e anche la notte sembra un po’
meno fredda, il domani un po’ più lontano. Ma,
anche se non lo ascolta, lei sa
che il vento non smette mai di chiamare, e la sua voce è
come un bacio gelido
sulla pelle nuda e vulnerabile.

Vianne
bacia le labbra di Roux, allora, e la sua bocca
morbida e calda e umida, e mente a lui e a se stessa per un altro
po’ – solo
per un po’, solo finché il canto del vento del
Nord non si farà più forte e
sarà già ora d’andar via.



 

