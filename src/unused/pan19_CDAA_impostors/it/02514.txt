ignorare il dolore. 
“Un gufo, certamente” fu la sua conclusione. “E ora che ho svelato il mistero?”
 Ore 03:52
 
“Impazzirò, non posso andare avanti così, non posso sopportarlo!”
 
Ma sopportò e riuscì ad andare avanti.
 
Alle sei del mattino prese il telefono e cercò nella rubrica il numero del suo dentista.
Sapeva che sarebbe stato inutile, ma avrebbe certamente ascoltato la voce femminile registrata della segretaria che gli avrebbe comunicato quando lo studio sarebbe stato di nuovo aperto.
Uno squillo. Due. Al quinto si domandò per quale motivo la segreteria non entrasse in funzione.
Si sentiva patetico e, sull’orlo delle lacrime, considerò quanto fosse mal ridotto per agognare quella voce che l’avrebbe collegato al mondo dal quale era fuggito.
Sei, sette squilli.
 
- Pronto, - rispose un uomo.
 
- Pro… pronto sì, pronto! – esclamò sorpreso e grato. - E’ lo studio dentistico, vero? - Ma certo che lo era, aveva selezionato il numero direttamente dalla rubrica quindi non poteva aver digitato un tasto errato.
 
- Sì, - rispose la voce maschile. Asciutta, senza inflessioni, inquietante.
 
- Ecco, io credevo foste chiusi oggi, è Ferragosto… - Si sentiva un cretino. Era felice di trovare qualcuno nello studio, ma la stranezza di quella presenza non era passata inosservata.  
 
- Mi dica.
 
- Mi chiedevo se potete ricevermi, ho un dolore terribile a…
 
- Venga subito, - lo interruppe lo sconosciuto. Più che un invito sembrava un ordine.
 
- Potrò essere in città tra circa un’ora se mi metto in viaggio subito.
 
- Bene.
 
Udì un rumore che poneva fine alla conversazione poi di nuovo il silenzio.
“Che maleducato!” Un po’ gli seccava esser stato trattato in maniera tanto scortese però il pensiero che presto avrebbe messo fine alla sua agonia lo riempiva di entusiasmo.    
Si guardò attorno cercando di riordinare le idee e organizzarsi. Il dolore sembrava diminuito. Naturalmente era conscio che fosse solo il sollievo a dargli quell’illusione. Smontare la tenda e radunare le proprie cose per poi caricarle in auto era fuori discussione per tre buone ragioni: avrebbe impiegato troppo tempo, la nottata insonne appena trascorsa l’avrebbe rallentato e infine il dolore sarebbe aumentato con le pulsazioni accelerate del cuore affaticato. Meglio quindi lasciare tutto dov’era anche perché confidava di poter tornare nel primo pomeriggio e continuare la vacanza come niente fosse accaduto. Il posto era talmente fuori mano che difficilmente  avrebbe corso il rischio di ricevere la visita di un ladro. Non gli restava altro che vestirsi, prendere il portafogli,  il telefono, le chiavi e percorrere i due chilometri che lo separavano dall’ utilitaria.
 
L’aria era ancora fresca nella città deserta.  Riuscì a trovare un parcheggio libero al primo tentativo. Finalmente sembrava che le cose stessero volgendo per il meglio.
Suonò il campanello dello studio dentistico. Rispose la stessa voce maschile. Il portone dello stabile si dischiuse con un scatto. Prese l’ascensore e giunse al terzo piano dove vide la porta dell’ambulatorio aperta.
- E’ permesso? - Domandò con aria allegra e ne aveva motivo, lo strazio stava per terminare. Nessuno gli rispose. Sembrava che non ci fosse nessuno. - Posso entrare? - In realtà era già entrato, ma non voleva apparire invadente. Dalla sala d’aspetto si introdusse nel corridoio. Strano che le luci fossero tutte spente tranne in un’unica stanza. Forse il medico non l’aveva udito e l’attendeva lì.
- Sono arrivato, - disse varcando la soglia. Davanti a sé la familiare poltrona con gli strumenti, ma nessuno ad attenderlo. Non fece in tempo a guardarsi attorno.
Un braccio lo afferrò. Poi un dannato pizzico.
Capì che qualcuno l’aveva aggredito, qualcuno che era rimasto in agguato e gli aveva iniettato qualcosa nel deltoide. La morsa si allentò. Scattò in avanti di un passo e si voltò.
Un uomo dal volto coperto da una mascherina lo stava osservano con occhi crudeli.
Voleva reagire, protestare, cercare di capire cosa diavolo stesse accadendo, ma le gambe cedettero.
Fu issato dall’uomo e deposto sulla poltrona da dentista.
L’aveva drogato, su quello non c’erano dubbi, con un farmaco che gli impediva di muoversi ma non di vedere, udire e provare dolore.Perché mi fa questo?
Non poteva nemmeno parlare.Perché? Che cosa vuole da me? Io sono qui per un dente, non so cosa vuole, c’è un errore! Si fermi! Non le ho fatto niente! Si fermi! La prego!
La bocca spalancata mediante un divaricatore. Il rumore dell’aspiratore di saliva in funzione.Si fermi! Aspetti, mi lasci spiegare! 
Gli occhi inespressivi dell’uomo erano concentrati sul cavo orale.Mi guardi la prego mi guardi, la prego!
Se l’avesse osservato avrebbe certamente notato che quello che stava accadendo era sbagliato, che lui non voleva che accadesse, che doveva esserci un errore, una spiegazione e un errore.
Ma l’uomo non gli prestò attenzione. Uscì dal suo campo visivo e tornò brandendo quelli che sembravano due antichi ferri chirurgici, arrugginiti e sporchi.Dio no! Che sta succedendo? Dio no, la prego