ad accettare alcuni ricordi.

 

Quando aprì la porta della stanza, vide che Suzuno era già dentro e stava sistemando alcuni libri sulla sua scrivania. Scorse dei libri di psicologia impilati uno sopra l’altro, perché gli scaffali che aveva a disposizione erano già pieni. In quel momento Ryuuji si ricordò che anche lui aveva molti libri – fantasy o di fantascienza principalmente – ma non aveva idea di dove fossero finiti. Avrebbe voluto domandare a Fuusuke se per caso lui ne sapeva qualcosa, ma lo sguardo stanco che l’albino gli rivolse lo fece desistere. Midorikawa allora decise di sedersi sul letto e afferrò l’orologio per impostarlo.

Suzuno appoggiò le scarpe in un angolo vicino al suo comodino producendo un tonfo sordo che attirò la sua attenzione, poi l’albino gli parlò, senza guardarlo « Ti serve per forza la sveglia? » chiese atono. Midorikawa osservò l’oggetto che teneva tra le mani « … No, in realtà no, mi sveglio presto già da solo. » constatò, pensando che le notti in bianco ormai erano un appuntamento fisso per lui.

« Allora staccala. » borbottò in risposta l’albino « Mi irrita essere svegliato da quella roba la mattina. Una volta avevo lasciato quella di Nagumo dalla finestra … e tu mi hai sgridato ».

« Davvero? » domandò Ryuuji sorpreso « Io … non lo sapevo. » abbassò lo sguardo verso il pavimento, cercando di focalizzare quel momento e per un attimo gli parve di afferrarlo, ma scivolò via « Non lo ricordo ».

« Fa nulla. Ora te l’ho ricordato io. » disse l’altro, schietto « Prima o poi ti verrà in mente, vedrai ».

« Lo spero. » mormorò Midorikawa, sebbene non ci credesse sul serio.

Suzuno si voltò per osservarlo « Sai, le speranze vanno a nozze con i sogni. » mormorò, sdraiandosi sul letto « Quindi direi che è ora di dormire. » dichiarò, spegnendo la luce e girandosi dall’altra parte, verso il muro.

E a Ryuuji rimasero solo le stelle come compagnia.

 

 Un ragazzo dai capelli castani gli si avvicinò «Reize, che cosa ci fai qui?» gli chiese «Allora sei tu quello che sta creando scompiglio in giro!» esclamò. Ci mise alcuni istanti per capire che il ragazzo stava parlando con lui, ma il nome con cui l’aveva chiamato continuava a suonargli totalmente nuovo, così come le facce delle persone che gli erano davanti gli sembravano sconosciute, meno una, più familiare delle altre. «… Chi… Chi siete voi?» domandò, titubante. Una ragazza lo squadrò, sorpresa «Cosa?». Il ragazzo castano si sistemò la fascia arancione che aveva in testa «Non fingere di non conoscermi!» esclamò seccato «Io sono Endou Mamoru, e tu sei quello che ha distrutto la mia scuola, la Raimon!». «La Raimon… il nome non mi è nuovo… Il mio nome… io… non riesco a ricordarlo». La ragazza osservò Mamoru «Endou non penserai che... la Aliea ha cancellato la sua memoria per punirlo della sconfitta?» mormorò preoccupata. Reize – così lo avevano chiamato, ma non sapeva se quello era davvero il suo nome – non aveva idea di cosa fosse la Aliea, per quanto si sforzasse di ricordare. «Come possono aver fatto una cosa simile?!» sbottò Endou «Usare il calcio per ferire le persone è già abbastanza crudele, ma fare del male ad uno dei tuoi giocatori… uno dei tuoi amici…». Il ragazzo dall’aspetto familiare sbuffò «Oh, per favore… risparmiamelo.» si lamentò a bassa voce. Sentendolo, Reize si ricordò il suo nome. Lo sguardò con la coda dell’occhio, studiandone i lineamenti, e si accorse che si trattava davvero Gran. Rabbrividì, continuando comunque a fissarlo, incurante di ciò che Mamoru stava dicendo. Quando sentì la mano del capitano della Raimon poggiarsi sulla sua spalla, la sua attenzione si spostò su di lui. «Reize, ascolta.» disse «Non ricordi nemmeno il tuo nome, non puoi essere tu la causa dei problemi. Piuttosto, devi trovare un luogo sicuro». Reize lo osservò confuso «Un posto… sicuro… ?» ripeté a bassa voce, muovendo alcuni passi avanti. Notò Gran rivolgergli uno sguardo di sufficienza e all’improvviso gli venne in mente il vero nome del rosso. Fu sul punto di chiamarlo e cercare di chiedergli aiuto, ma Endou parlò nuovamente «Reize! Aspetta, prendi questo.» esclamò il ragazzo, dandogli tra le mani un pallone da calcio leggermente consumato. Reize osservò l’oggetto che ora era tra le proprie mani con aria confusa. «Cos– Cos’è?». Endou gli rivolse un grande sorriso «È un pallone da calcio, ricordi? Sei molto bravo a calcio. Possiamo giocare tutti insieme una volta, okay?» propose, allargando il sorriso.

   Midorikawa si svegliò bruscamente, mettendosi seduto sul letto. Si guardò attorno, ansimante e sudato, e si accorse di essere sempre nella stanza che Hitomiko gli aveva assegnato. Sospirò, sentendo i battiti del cuore ancora troppo veloci, così si sdraiò nuovamente cercando di addormentarsi. Non riuscendoci, iniziò prima a rotolare su un fianco e poi sull’altro; infine spostò lo sguardo e osservò il soffitto: osservò in silenzio la luce della strada che passava attraverso le