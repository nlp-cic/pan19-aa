era intervenuto Simon.

***

“Non ci credo che mi ha colpito!” aveva urlato Jace, quando avevano finalmente finito di portare tutte le scatole nell’appartamento, fermo di fronte ai due fratelli, stravaccati sul divano, esausti.“Guardami negli occhi e dimmi che non te lo meritavi” aveva borbottato Alec, dubbioso.“Non è vero!” aveva continuato Jace. “Ho provato a chiamarla e a scriverle, ma non mi ha mai risposto.”“Forse hai fatto qualcosa che le ha dato particolarmente fastidio, alla festa” aveva provato Isabelle, alzando un sopracciglio, sospettosa.“Cosa? Avanti, crediate un po’ in me, però!” li aveva implorati, la voce troppo alta a causa dell’irritazione. “Non ho fatto niente di male! Abbiamo limonato, ho passato tutta la notte con lei e le ho chiamato un taxi, quando mi ha detto che doveva andare. L’ho persino pagato! Sono stato gentilissimo!” “Beh, devi aver fatto qualcosa di sbagliato!” aveva risposto Alec. “Sono sicuro che non vada in giro a prendere a sberle chiunque.”“O forse sì” aveva scherzato Isabelle. “Forse è una schiaffeggiatrice seriale.”“Una schiaffeggiatrice seriale?” aveva ripetuto Jace, completamente attonito. “Izzy, non esiste nemmeno!”“Beh, potrebbe. Clary potrebbe essere un pioniere. Sono sicura che molti uomini meritino delle sberle gratuite. Forse non le hai fatto niente, ma sono sicuro che più volte, nella tua vita, hai meritato uno schiaffo senza però riceverlo. Quindi, in sostanza, è il karma.”“Isabelle, non so nemmeno di cosa stai parlando” aveva borbottato Jace, prendendo la testa tra le mani. “Io sì” era intervenuto Alec. “Ed effettivamente ha senso.”Jace li aveva guardati, sentendosi tradito, sconvolto e impotente. Aveva socchiuso gli occhi dorati, prima di mostrare ad entrambi il dito medio e girarsi, prendendo il cellulare.“Ordino la pizza. E ordinerò acciughe extra solo perché so che non vi piacciono.”Alec aveva alzato gli occhi al cielo. “Molto maturo da parte tua, Jace.”“Vaffanculo.”


          (See the end of the chapter for  notes.)
          

“Smoking is indispensable if                                                                                                                                                                                                                                   one has nothing to kiss”                                                                                                                                                                                                                                                           (Sigmund Freud)

Alec aveva rivisto il suo vicino due settimane dopo il trasloco. Lo aveva sentito rientrare a casa un paio di volte, solitamente a tarda notte, quando non riusciva ad addormentarsi. Era molto silenzioso, per cui lo sentiva solamente grazie al suono della chiavi che giravano nella serratura.Era appena tornato a casa dal lavoro, aveva lasciato la sua borsa a tracolla sul pavimento e si era subito lavato le mani. La metro era piena e Alec si era ritrovato vicino ad una signora anziana, che lo aveva guardato per tutto il tempo con sguardo seducente. Gli aveva persino fatto l’occhiolino e i brividi gli avevano attraversato la colonna vertebrale, inorridito.Era Ottobre inoltrato, ma non faceva ancora poi così tanto freddo, per cui ne aveva approfittato per aprire una porta finestra e uscire sul balcone e ammirare la vista. Il sole stava lentamente tramontando, inondando la città di rosa e arancio ed era mozzafiato. Si era appena appoggiato alla ringhiera con i gomiti, quando una voce era risuonata alle sue spalle.“Hei vicino! Alec, giusto?” Aveva fatto un salto, per poi voltarsi verso sinistra e vedere Magnus sdraiato su una chaise longue di velluto, un cocktail in una mano e una sigaretta accesa nell’altra, un libro aperto appoggiato in grembo. Solamente un muretto, che Alec avrebbe potuto nascondere con le sue stesse mani per quanto piccolo fosse, separava i loro balconi. Era rimasto senza fiato, vedendo quell’uomo, già al loro primo incontro e, poiché non si aspettava di rivederlo tanto presto, si era ritrovato senza parole. Magnus era troppo alto per quella sedia e sarebbe quindi dovuto sembrare impacciato, invece continuava a mostrare grazia ed eleganza, il che non aveva alcun senso. La sua pelle scura sembrava brillare sotto le luci del tramonto, ma forse era dovuto ai glitter che aveva tra i capelli neri e sulle palpebre, che coprivano gli occhi giallo verdognoli. Indossava una camicia nera di seta a malapena abbottonata, che lasciava scoperto il petto abbronzato e Alec si era auto obbligato a non fissarlo. Lo riteneva tanto mozzafiato quanto la vista che aveva di fronte a sé.“Uhm, c-ciao” aveva balbettato, alla fine. “Sì, è giusto, Magnus” aveva aggiunto in un sussurro, solo per dimostrargli che si ricordava il suo nome. Magnus gli aveva sorriso, gli occhi scintillanti per il divertimento.“Ne vuoi una?” gli aveva chiesto, tirando fuori un pacchetto di sigarette. Alec non fumava. Odiava l’odore e, in generale, la sensazione. Aveva provato, prima, soprattutto durante le feste al college e aveva persino mischiato con dell’erba, per cui probabilmente gli era anche piaciuto di più, ma non lo avrebbe mai ammesso, per non rovinare la sua reputazione di persona austera. In ogni caso, non fumava. Non lo aveva mai fatto e non aveva mai pensato di cominciare, perciò le parole che avevano poi lasciato le sue labbra erano un mistero anche per lui.“Sì, c-certo” aveva balbettato.Si era maledetto, internamente,