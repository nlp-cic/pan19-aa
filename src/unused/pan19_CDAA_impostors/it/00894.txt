si alzò, andandogli incontro e prendendolo sotto il braccio buono, accompagnandolo al letto e facendolo sedere.John inspirò ed espirò con calma.«Grazie.» disse semplicemente e il collega lo guardò con un’espressione che non gli aveva mai visto. Alla fine Sherlock si diresse verso la porta per chiuderla e tornò indietro sedendosi vicino a John che ormai si era disteso, troppo esausto per fare altro.Il dottore guardò l’amico di sottecchi, notando come lo stava osservando, catalogando probabilmente tutti i suoi sintomi e vendendo a capo di tutte le malattie che poteva avere, batteri e simili.Sherlock sembrava seriamente preoccupato ma non era il caso, un paio di settimane ancora e sarebbe ritornato in forma e ci avrebbero riso su come al solito.Doveva trovare qualcosa da dire.«Mi dispiace per il cappotto.» non una grande uscita ma meglio di niente.Il detective sollevò le spalle e gli sfiorò una guancia con la mano, arrivando alla fronte per sentire quanto fosse caldo.«Tanto volevo cambiarlo.»John sghignazzò e vide Sherlock avvicinarsi impercettibilmente, così si fece anche lui più vicino fino a toccare il braccio dell’altro col proprio. Era stato strano passare giorni senza di lui, in anni di amicizia non avevano  mai passato più di un giorno e mezzo senza vedersi e nemmeno qualche ora senza sentirsi. Gli era mancato. E dire che si lamentava sempre di avercelo troppo tra i piedi.Dopo un po’ di silenzio e tentennamenti da parte di Sherlock, quest’ultimo gli si appoggiò al fianco, strusciando la fronte contro la stoffa dura delle maledette vestaglie di ospedale.«Dovevi lasciarmi lì.»«Ah-a! Credici.»Il consulente sospirò, alzando gli occhi al cielo.«Potevamo morire entrambi così. Sarebbe stato veramente idiota.»«Ma non è successo. E tu mi ricordi gentilmente più o meno quaranta volte al giorno quanto riesco ad essere idiota.»John poggiò la testa sul cuscino e chiuse gli occhi. Gli faceva male tutto, francamente non sapeva nemmeno come avesse fatto ad alzarsi ed andare fino a là, anche se la stanza di Sherlock era solo al reparto al piano superiore. Sorrise comunque nel sentire lo sbuffo dell’altro.«Lo sei sempre meno degli altri.»Una piccola confessione per Sherlock, un grande piacere per John. «Tu avresti fatto lo stesso per me. Come se non lo sapessi.»Il consulente si mosse a disagio sul letto.«Ti sbagli, non lo avrei fatto.»John alzò mentalmente gli occhi al cielo (gli facevano male anche quelli per poterlo fare davvero).«Infatti quello che si è avventato contro un pazzo cercando di levargli la pistola, urlando e finendo quasi affogato nel Tamigi sono stato io...»Dopo un breve silenzio, i due si guardarono un attimo e finirono col ridere sommessamente.«Beh, tecnicamente detta così non si riscontrano molte differenze tra le nostre due situazioni. Comunque, se Lestrade non fosse arrivato in tempo...»«Se, se, se. Se mia nonna avesse avuto le ruote sarebbe stata un autobus.» [4]Sherlock alzò gli occhi a guardarlo, corrugando le sopracciglia.«Francamente non credo che la cosa sia possibile.» si dovette schiarire la gola un paio di volte nel dire quella frase e così John si alzò -provando un'enorme fitta alla testa e alla spalla- per sporgersi verso il comodino e prendergli un bicchier d'acqua.La risposta dell'amico fu un semplice mh imbarazzato.«Come va col braccio?» fece poi, guardando la fasciatura e toccandola leggermente con la mano.Il dottore sospirò.«Fa male: riesco a muoverlo a malapena e francamente preferisco non fare nemmeno quei piccoli movimenti. Mi hanno imbottito di medicinali, ora bisogna vedere se hanno agito in tempo o meno.»Sherlock scattò a sedere e si voltò a guardarlo con gli occhi stralunati.«In tempo in che senso?»John fissò il suo miglior amico e sentì come un moto di tenerezza lì, da qualche parte nella cassa toracica. Vedere Sherlock che si preoccupava per lui e lo dimostrava apertamente era un atteggiamento raro, da segnare da qualche parte in un’agenda per ricordarsi perché continuava a sopportare quell’incredibile persona giorno dopo giorno.Il dottore si finse annoiato dal discorso, prendendo Sherlock per un braccio e facendolo distendere di nuovo affianco a lui.«Niente di grave, continuerei con i conati, la febbre e tutto il resto per un altro paio di settimane, ma spero che ciò non avvenga, francamente. Non vedo l’ora di tornare a casa.»Sherlock annuì più tranquillo, poggiando la testa sulla spalla sana dell'amico.«Mi sento uno schifo.»«Benvenuto nel club, voce roca!»Il consulente lo guardò malissimo e John rise, almeno finché l'infermiera non entrò in camera, sbraitando il suo cognome e facendogli notare che sarebbe dovuto essere nella sua di camera, fermo immobile e che il reparto al piano di sotto di era mobilitato in massa per cercarlo e che doveva vergognarsi di far prendere così una sincope ad altri colleghi. Allora John approfittò della situazione, facendole un sorriso radioso -di quelli suoi belli- e le disse che era perfetto, sarebbe rimasto a dormire in quella stanza, così non si sarebbe più dovuto alzare, siccome si sentiva tanto tanto ma proprio tanto stanco. La povera donna era convinta di avere anni di esperienza e pazienza alle spalle, ma non si