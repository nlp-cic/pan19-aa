mezzo. Si schiarì la gola, ritirando zanne, artigli e occhi fluorescenti.
“Stai bene, Stiles?”
Stiles rimase a bocca aperta per cinque secondi buoni, prima di aprire bocca. Derek iniziò a pensare che fosse una sincope. Poi, letteralmente, esplose.
“Dio santo, Derek, Stai scherzando? - gli urlò addosso, per quanto la voce nasale glielo permetteva - ma sei diventato scemo? Che ti prende, entrarmi in casa così? Potevo morire d’infarto!”
Derek accantonò tutte le risposte che contenevano la spiegazione scientifica del perché la sua morte in quel modo fosse poco probabile, ed ebbe l’accortezza di arrossire e vergognarsi come un ladro, senza però darlo a vedere nell’immediato. Preferì stringere le labbra e fissarsi le scarpe come se contenessero tutte le risposte della vita.
“Ti ho sentito tossire, credevo che qualcuno ti stesse…” Non finì la frase, appoggiandosi le mani sulla gola e mimando una delle morti peggiori in circolazione, almeno secondo lui. Era quasi affogato in una piscina, grazie a Jackson. Sapeva come si stava senza ossigeno. Non bello. Non divertente. No. Affatto.
“Mi hai sentito tossire…oddio, mi hai sentito tossire e hai pensato che qualcuno mi stesse strangolando? Cos’hai in testa, CSI?”
Di nuovo, Derek decise di trovare interessantissimo il pavimento.
“Stiles, sembrava che ti stessero ammazzando o che avessi deciso di sputare i polmoni! - cercò di spiegarsi, imbarazzato come gli era raramente capitato di essere - Mi è venuto istintivo! Ti sistemerò la finestra, ok? Mi dispiace.”
Alzò la testa, rendendosi conto che Stiles lo guardava ancora in cagnesco e poi annusò l’aria per confermare la sua supposizione.
“Tuo padre è fuori?”
Stiles scosse la testa, voltandosi di nuovo verso il computer.
“Non posso credere che questa conversazione stia avendo luogo - biascicò intorno a un colpo di tosse - mio padre ha il turno di notte stasera”
Derek annuì, ben consapevole che Stiles gli stava dando la schiena e non  poteva vederlo. Strinse le mani sul davanzale della finestra, restio ad andarsene. Non voleva lasciare Stiles da solo, ora che sapeva che non stava bene.
“Hai mangiato?”
Stiles sgranò gli occhi e si voltò verso il lupo.
“Sul serio, Derek? Non ti facevo così… - disegnò cerchi in aria con la mano destra, cercando la parola giusta e tenendosi stretti i lembi della felpa con la sinistra - mamma chioccia”
Derek arrossì ulteriormente, e Stiles ebbe un moto di qualcosa di molto simile alla pietà: in fondo gli era piombato in camera perché credeva che qualcuno gli stesse facendo del male. Scardinando la finestra. Ma quelli erano dettagli.
Si era preoccupato, e lui lo stava trattando discretamente male. Sbuffò.
“No, capo lupo, non ho mangiato - rispose, abbassando il volume del sarcasmo di un paio di tacche - non ho fame”
Derek osò alzare la testa, un sopracciglio alzato.
“Non hai fame o non hai voglia di cucinare?”
Stiles buttò fuori un sospiro esasperato, voltandosi di nuovo verso il monitor: la luce azzurra che gli rimbalzava in faccia lo faceva sembrare ancora più pallido di quanto la febbre non l’avesse già reso.
“Tu hai voglia di cucinare quando stai male?”
Io rischio di morire, se sto male. Lo pensò, ma non lo disse.
“Quindi hai fame?”
Il ragazzino si strinse nelle spalle, allungandosi vesso la scatola di kleenex a destra del pc e soffiandosi il naso con una certa potenza. Quando si girò, insospettito dal silenzio che regnava in camera sua, si accorse che Derek non c’era più. Sparito. Magari se n’era andato, appariva e scompariva spesso in quel modo.
“E chi sei - riflette a mezza voce - Batman?”

Non passarono più di dieci minuti, e Stiles iniziò a sentire un profumo decisamente invitante salire dalla cucina. Suo padre non era tornato, avere sentito macchina, chiavi, cancello e porta, quindi chi è che aveva deciso di giocare al cuoco in casa sua? L risposta gli arrivò pochi secondi dopo, quando Derek aprì la porta accostata usando il gomito e bilanciando su un vassoio improvvisato da un cartone per la pizza usato una scodella di noodles istantanei fumanti e una tazza di qualcosa decisamente a bollore, a giudicare dalla condensa. Nell’altra mano aveva una bottiglia d’acqua e una scatola di tachipirine.
Per la seconda volta in mezz’ora, Stiles restò a bocca aperta.
“Sul serio?”
Derek gli rispose alzando un sopracciglio, appoggiando il vassoio sul comodino e tirandolo su di peso dalla sedia.
“Ehi, ehi! - protestò - cosa credi di fare?”
Derek alzò il piumone, ci ficcò Stiles sotto, si tolse le scarpe e si sedette accanto a lui senza troppe cerimonie. Poi gli indicò il vassoio con un cenno della testa.
“Mangia”
Stiles boccheggiò un paio di volte.
“Chi sei tu, un alieno? Quando ti hanno sostituito?”
Derek faticò parecchio ad annegare il sorriso che gli stava per far alzare gli angoli della bocca, cercò di restare il più serio possibile e gli indicò di nuovo il vassoio.
“Stiles - ripetè scandendo le sillabe - mangia”.
Dire che Stile si sentì intimidito