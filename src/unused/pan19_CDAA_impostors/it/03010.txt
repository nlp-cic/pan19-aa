ponderata.
«Ho parlato con mio padre mentre eri a fare benzina», annunciò quando la ragazza riprese il proprio posto alla guida. Gli fece segno di star ascoltando e mise in moto. La loro destinazione era lontana e, visto che i soldi stavano diventando un problema non indifferente, si erano ritrovati a dormire in macchina molte più notti del previsto. Durante quel viaggio avevano imparato a conoscersi e a capire con una rapida occhiata l’umore dell’altro. Perciò, quando Cora vide lo sguardo abbattuto di Stiles, capì che qualcosa di brutto era successo.
Aspettò che l’altra mettesse la freccia e superasse la Chevrolet rossa prima di riprendere a parlare.
«Ha visto Derek», prese un lungo respiro, incapace di terminare la frase con la voce ferma. Cora sentì il suo cuore mancare un battito e nello stesso momento l’aria dell’abitacolo si riempì di tristezza, rabbia e gelosia.
«Con una ragazza», continuò guardando attraverso il finestrino il paesaggio che scorreva veloce sotto i suoi occhi. Non provò a rincuorarlo in alcun modo. Se Stiles avesse avuto bisogno di parole di conforto glielo avrebbe detto.
«Fermati», sussurrò dopo qualche centinaio di metri.
Cora fece come le era stato detto, accostando sul ciglio della strada. Alcune macchine le suonarono il clacson per la brusca frenata.
«Ho… bisogno di stare da solo per un po’». Cora aprì la portiera dalla sua parte e, con le chiavi della macchina in mano, prese a camminare verso il pub che avevano da poco superato.
Ora che era rimasto solo Stiles non sapeva come reagire. Non aveva la forza né di piangere né di prendere a pugni qualcosa come faceva solitamente. Si sentiva esausto per non aver trovato niente in due mesi di ricerca, arrabbiato con se stesso per non essere accanto a Derek in quelli che sarebbero potuti essere i suoi ultimi istanti, e invidioso di quella ragazza che era riuscita a fare ciò in cui lui aveva fallito: dare a Derek speranza e voglia di vivere.
Suo padre gli aveva detto che dalla sua partenza Derek si era estraniato del tutto dal branco, rifiutandosi di parlare con loro e trattando male chiunque cercasse di avvicinarglisi.
Lo Sceriffo non aveva saputo dirgli niente sulle sue condizioni di salute, ma lo aveva visto meno pallido e con qualche chilo in più.
Cora ritornò dopo qualche ora con qualche busta della spesa tra le braccia.
«Ho pensato che avessi fame», si scusò quando Stiles, vedendola, alzò il sopracciglio sarcastico. Facendo finta di non vedere gli occhi arrossati o di sentire l’odore delle lacrime sulla maglietta del ragazzo, mise le buste nel portabagagli e si rimise al voltante.
«Abbiamo a disposizione solo altri dieci giorni». Stiles annuì.
Era una delle condizioni poste da suo padre per farlo partire: ritornare quando la scuola sarebbe ricominciata.            

Stavano mangiando i resti del giorno prima – si erano fermati per qualche giorno in uno squallido motel a Michoacán – quando il telefono di Cora prese a squillare.
Visto che la ragazza aveva le mani sporche di sugo di pomodoro fu Stiles ad alzarsi per recuperare il telefono. Il nome di Derek troneggiava sullo schermo, prendendosi gioco del povero cuore di Stiles che aveva triplicato il suo normale ritmo. Cora lo percepì e, preoccupata, raggiunse il ragazzo in un balzo.
«Stiles…».
Anche lei aveva letto il nome e non sapeva come procedere. Voleva parlare con suo fratello, ma in quelle settimane che avevano passato a stretto contatto si era affezionata così tanto a Stiles da sentirlo parte della propria famiglia.
«Rispondi. E metti il vivavoce».
“Stupida ragazzina, cosa pensavi di fare, eh?”.
Stiles si accorse di aver trattenuto il respiro solo quando sentì la voce di Derek riempire il silenzio della camera.
“Derek”.
“Sei una stupida! Un’incosciente! Cosa ti è saltato in mente, eh?”. Cora guardò Stiles spaventata senza sapere che cosa fare. Si morse il labbro e, con le mani nei capelli, sbuffò. Il ragazzo si portò l’indice alle labbra e Cora capì di dover stare zitta.
“Derek, lasciami spiegare”.
“Spiegare che cosa? Che hai preso e sei partita senza dirmi niente per cosa? Salvarmi la vita? Pensi che Deaton non mi avesse già parlato di questa possibilità? Sono io ad averla rifiutata. Io! Chi sei tu per prendere queste decisioni al posto mio?”. Stiles afferrò con forza il bordo del mobile a cui si era appoggiato. Faceva fatica a respirare e il suo cuore assordava Cora ma oltre a questo era felice: Derek sembrava stare meglio.
“Tua sorella, cazzo! Sei l’unica cosa che mi sia rimasta quindi non osare fare questi giochetti con me, Hale! Ho passato mesi con la paura di rispondere al telefono perché temevo potessero dirmi che sei morto! Quando mi hanno detto che forse qualcuno sapeva cosa ti stava succedendo non ho esitato perché stavi morendo Derek, stai morendo!”. Stiles immaginò Derek prendere un lungo respiro e sedersi sul divano del loft.
“Avevo bisogno di te”, lo sentirono sospirare dopo qualche secondo di silenzio durante il quale tutti e tre avevano provato a calmarsi. Cora allungò la mano verso Stiles e gliela afferrò con forza, cercando di trasmettergli tutto quel che, al momento, non riusciva a dirgli a parole.
“Ma ora sto meglio