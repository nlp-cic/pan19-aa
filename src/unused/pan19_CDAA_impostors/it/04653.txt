ringrazio per quello che hai fatto..»

«Lo avrebbe fatto Scott, al mio posto..» rispose lui.

«STILES!!» gridò Scott, rientrando in stanza. «Stiles, l’hanno preso!!»

Stiles trasalì lievemente e sgranò gli occhi.

«Cos.. Eri nella fase acuta??» chiese, prendendolo per un braccio quando rischiò di perdere l’equilibrio.

«No.. Sto bene. Dove l’hanno preso? Chi è?»

«L’ha preso Liam. Lo ha stordito e poi ha fatto una soffiata anonima.» disse Allison, rientrando in stanza insieme a Lydia.

«Allora direi che è giunto il momento di farci un paio di chiacchiere.» annunciò Stiles, voltandosi solo per un secondo verso Derek. Fece per distogliere lo sguardo ma tornò a guardarlo immediatamente. «Che stai facendo, tu?» gli chiese.

«Vengo con voi.» rispose l’altro, che nel frattempo si era alzato dal letto e cercava di togliersi la flebo senza strapparla.

«No, no. No, tu rimani qui!»

«Ma io sto bene..»

«Posso immaginarlo, ma non puoi uscire.»

«Ma io..»

«Sì, sei un Blutbad grande e grosso ma no. Non ci seguirai. Ascoltami bene: ti hanno sparato e devono pure operarti quindi qui vorranno tenerti sotto controllo per ancora qualche ora, per evitare complicanze.»

«Ma io non..»

«Non possiamo far insospettire degli infermieri. E io non posso coprirti se te ne vai dopo un’ora. Anche se dovessero portarti in sala operatoria e vedere l’osso già saldato, la madre di Scott si inventerà qualcosa. Non sei il primo Wesen che portano qui dentro, qualcosa faranno.»

«Smetti di interrompermi, Grimm!»

«E tu smetti di fare il bambino, Hale!»

«Basta! Vi prego, basta! Giuro che vi arresto entrambi.» gridò Scott esasperato.

I due, trasportati dal litigio, non si erano accorti di essersi avvicinati e si erano ritrovati ad un palmo di distanza.

Appena se ne accorsero, si allontanarono velocemente.

Derek si mise a sedere sul bordo del letto.

Stiles infilò le mani in tasca, si guardò intorno e uscì dalla stanza insieme a Scott, che salutò tutti con un cenno della testa.

Il Blutbad attese ancora qualche secondo e poi ricominciò a togliersi i vari cavi che gli avevano messo addosso.

«Sei proprio cotto, eh.» sospirò Lydia, guardandosi le unghie e mal celando un sorrisino contento.

«Fa’ silenzio.» gli ringhiò contro Derek, cercando i suoi vestiti nell’armadietto vicino al letto. «Io non posso..»

«Tu puoi. Devi solo convincerti.» disse Allison, tornando a guardare fuori dalla finestra.

Vide i due detective allontanarsi.

Derek doveva sbloccarsi o sarebbe arrivato tardi.

D’altronde.. Derek poteva permettersi di cadere.

Lei no.






Appena arrivarono in centrale, i due detective si precipitarono verso la sala interrogatori senza tante cerimonie.

Qualcosa però non andò nel giusto modo perché appena Stiles entrò nella stanza si accorse del fatto che il sospettato non fosse ammanettato.

All’inizio non ne capì il motivo. Era accusato di aver aperto il fuoco su di lui mirando precisamente al suo petto. Quindi perché non ammanettarlo?

L’uomo scartò di lato e colpì violentemente Scott alla tempia, assestandogli un pugno ben calibrato che lo mandò al tappeto.

Stiles si trovò impreparato e non riuscì a reagire in tempo. L’uomo lo fece cadere con uno sgambetto e si avventò sulla sua gola, cercando di strangolarlo.

Mille idee gli passarono per la testa ma non riuscì a metterne in pratica nemmeno una. La presa dell’uomo era forte e si ritrovò presto senza fiato. Annaspava, cercava di togliersi le sue mani dal collo con gli occhi puntati dritti sul suo aggressore. Questo andò in Woge e, stranamente, sorrise.

Di solito i Wesen andavano nel panico, appena vedevano la loro vera natura riflessa nel pozzo nero in cui si trasformavano gli occhi di un Grimm e questo turbò non poco Stiles.

Sapeva di averlo in pugno.

E Stiles sapeva che stavolta non ce l’avrebbe fatta.

Qualcuno, però, gli strappò via l’aggressore di dosso con così tanta forza che ci mancò poco che gli si staccasse il collo.

L’uomo venne lanciato contro il muro e perse i sensi all’istante.

Stiles si voltò per ringraziare Scott, mentre cercava di riprendere fiato, ma rimase senza parole quando vide Derek in piedi di fronte a lui.

Il Blutbad era rivolto verso l’uomo a terra e, quando si accorse che non si sarebbe rialzato presto, si precipitò verso Stiles, che aveva iniziato a tossire violentemente.

«Stai bene??» gli chiese, mettendogli un braccio intorno alle spalle e una mano sul petto.

Stiles continuò a tossire per qualche altro secondo, mandando occhiate preoccupate verso Scott, che stava lentamente cercando di rialzarsi, gemendo dal dolore.

«Che diavolo ci fai qui, lupo?» chiese, con voce gracchiante come se non bevesse da giorni.

«Ti salvo il culo, a quanto pare.» rispose, facendo scorrere la grande mano su e giù per la sua schiena, come a volerlo aiutare.

«Scottie?» gracchiò, tornando con lo sguardo sull’amico.

«Sono vivo..» rispose l’altro, mettendosi a sedere