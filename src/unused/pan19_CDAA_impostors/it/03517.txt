avete dentro entrambi, suppongo.”



“E’ questo che fa paura, Tony. Ho passato la mia vita fingendo di provare emozioni sconosciute. Anche con Bruce.” Aveva deglutito ripensando all’unica relazione che aveva quasi avuto. “Volevo provare anch’io ad essere felice con qualcuno, ma non ci sono riuscita. Anche perché sono sempre rimasta intrappolata in una relazione che non avrei mai dovuto neppure iniziare. Ho rischiato la mia e la sua vita, e ho vissuto con questo senso di colpa fino ad ora. E ora lui ricompare e mi guarda come allora. E questo fa paura.”



Tony le sorrideva dolcemente. Era avvolta dall’odore rassicurante dell’omega del loro branco, e si sentiva così piccola in confronto all’uomo che aveva di fronte.



“Il mio piccolo ragnetto velenoso non può avere paura dell’amore, no? Hai affrontato cose peggiori, tipo riuscire a calmare il ragazzone verde quando nessuno di noi poteva fare qualcosa. Non puoi di certo fermarti di fronte a qualcosa per cui non stai rischiando la vita, non credi?” Le aveva accarezzato una guancia, continuando a sorriderle. Era una sensazione rilassante e sapeva che di Tony e delle sue parole poteva fidarsi. Era incapace di parlare dei propri problemi, ma sapeva come risolvere quelli degli altri. “Oh, ecco i nostri bei veterani di ritorno dalla loro corsa mattutina.”



Si era voltata per vedere anche lei i due super soldati che stavano entrando allora nella cucina. Steve era quello che si era avvicinato subito e Tony si era allontanato da lei di un passo per poter baciare il biondo non appena gli era stato possibile. “Puzzi come un cavallo. Va’ a farti una doccia, Steve.”



“Sì, andiamo subito. Volevo solo avvertirti che eravamo tornati e che non abbiamo avuto nessun problema. Qualsiasi cosa i tuoi avvocati abbiano raccontato alla stampa, ha funzionato.”



“Ovvio, non li strapago per nulla, non credi?” Il genio aveva inarcato un sopracciglio e allora Natasha aveva smesso di guardarli per voltarsi di nuovo verso la porta. James non si era spostato, rimanendo semplicemente ad osservarli. Guardava Steve e Tony e sembrava pensieroso, e poi doveva essersi accorto del suo sguardo perché aveva guardato lei. Le aveva sorriso. Un sorriso leggero che incurvava solo di poco le sue labbra. 



Non era facile neppure per lui, o almeno così le sembrava. Si muoveva anche lui in punta di piedi in sua presenza anche se avevano entrambi mandato fin troppi segnali. Forse anche lui era spaventato come lei e non sapeva come interpretarli. 



“Ah, Natasha. Mi sono permesso di prenotare a nome tuo due biglietti per il teatro.” Aveva lentamente voltato il viso verso Tony. L’uomo le sorrideva anche se lei lo stava uccidendo con lo sguardo. “Ho pensato che magari potevo farti un regalo per essere stata così carina con me mentre Steven giocava a fare il fuggitivo.”



“Tony, ti prego.” Steve aveva protestato, passandosi una mano sul viso. 



“Quindi ho pensato che tu e il qui presente sergente Barnes potevate passare una serata tranquilla, prima a cena e poi a teatro. Ho già prenotato tutto e un autista vi porterà prima al ristorante e poi a teatro e poi dove vorrete.”


 


★ ☆ ★


 


Tony aveva superato sé stesso. 



Quando era ritornata in camera quella mattina dopo le sue solite due ore passate in palestra, aveva trovato un abito da sera appeso all’anta dell’armadio. Lo aveva accarezzato, assaporando con le dita la sua morbidezza. Per un solo istante si era chiesta quanto potesse aver speso per un vestito come quello, ma poi si era ricordata che era arrabbiata con lui per averle organizzato un appuntamento.



Neppure James era sembrato molto contento di quell’intromissione da parte di Stark in affari che lo riguardavano molto poco, ma non aveva detto nulla. Lo aveva solo guardato male, prima di scusarsi e andarsene nel proprio alloggio. Anche Steve lo aveva guardato male, ma questo era all’ordine del giorno visto quanto spesso sentiva il biondo pronunciare “Tony no”. A pranzo il moro non si era visto, rapito da Pepper per un pranzo di lavoro, e avevano parlato del più e del meno mentre mangiavano cibo cinese. Come al solito. Per qualche istante aveva riflettuto che avrebbero forse dovuto fare dei turni per iniziare a mangiare in modo più salutare. Anche per evitare di far venire un esaurimento nervoso a Steve e Bruce che ogni tanto cercavano di cucinare qualcosa di più salutare. 



“Agente Romanoff, il capitano Rogers chiede il permesso di entrare.” La voce di F.R.I.D.A.Y. era risuonata nell’appartamento silenzioso mentre la donna stava finendo di truccarsi. 



“Fallo entrare.” Si era guardata nello specchio, mettendo a posto il rossetto. “Steve, arrivi al momento giusto. Ho bisogno che mi aiuti a tirare su la zip del vestito.”



Si era voltata per vedere Steve fermo sulla porta e rosso in viso. “Potevi evitare di accogliermi con solo l’intimo addosso, sai?”



“E’ come stare in costume da bagno.” Si era spostata dallo specchio per recuperare il vestito ed infilarselo.



“Senti, non sei costretta a farlo. Sai che Tony esagera sempre.”



“So che ho una cena e il teatro pagati.