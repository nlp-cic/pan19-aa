ufficio, chiudendosi la porta alle spalle.

“Toc toc,” Louis infilò la testa tra porta e stipite, “posso entrare?”

Devin rise, richiudendo il portatile, “certo, vieni. Hai bisogno?”

“Mi chiedevo se ci fosse Niall in giro,” si passò una mano nei capelli. Devin aveva notato che Louis li acconciasse in due modi diversi: tirati indietro con una fascia durante l’allenamento e con una frangetta tutto il resto delle volte.

“Niall è impegnato con Zayn. Devono fare delle modifiche sul sito,” era abbastanza chiaro a tutti che le modifiche del sito avrebbero richiesto al massimo una decina di minuti, mentre le chiacchiere di Niall almeno un’ora.

“Ah ok,” Louis si guardò in giro e aprì la bocca come se volesse aggiungere dell’altro.

“Magari posso aiutarti io,” Devin infilò la penna in bocca ed iniziò a mordicchiarla. Con i colleghi di lavoro si era trovata a suo agio da subito, ma con i componenti della squadra era tutta un’altra storia. La mettevano a disagio con commenti ed occhiolini non richiesti.

Era palese che a Louis non servisse nulla di particolare, voleva semplicemente riscuotere i soldi della scommessa fatta con Niall.

“Uhm, mi chiedevo se dovessi dire qualcosa in particolare se m’intervistano sabato nel post partita,” si passò nuovamente la mano nei capelli, guardando Devin negli occhi, in attesa.

“Oh,” Devin non aveva idea di doversi occupare anche di quello, Niall non le aveva detto niente. Lo avrebbe strozzato appena fosse tornato dal suo “incontro” con Zayn.

“Non so,” Louis continuò, “magari devo dire qualcosa sulla retrocessione? Oppure devo evitarlo?” incrociò le braccia al petto, rendendosi conto che Devin non ne avesse idea.

“Io e Niall non abbiamo ancora deciso la linea da seguire,” in qualche modo doveva salvarsi, non avrebbe mai permesso ad un calciatore di prenderla in castagna, “ti faremo sapere. Ora scusa ma devo proprio finire questo comunicato stampa. Se ti serve Niall, lo trovi da Zayn,” riaprì il portatile prima di sorridere debolmente e rivolgere lo sguardo verso lo schermo.

“Perfetto,” rispose Louis in tono sarcastico, “ci si vede in giro.”

“Ci si vede in giro,” Devin sbuffò sonoramente appena Louis abbandonò l’ufficio.

 

“Credetemi, nella squadra c’è sicuramente un giocatore gay,” Harry era seduto sulla scrivania di Alex, giocherellava con una matita, facendola girare tra le dita.

“Non è che perché tu sei gay allora tutti sono gay, Harry,” Alex gli diede un colpetto sulla coscia per invitarlo a scendere dalla sua scrivania.

“Non sono gay, sono pansessuale,” il ragazzo guardò in direzione di Devin e annuì con la testa per confermare la sua stessa affermazione.

“Sei fidanzata Devin?” Harry si rialzò dalla scrivania, alzando le braccia in aria per stiracchiarsi. Aveva gambe e braccia magre e lunghissime.

“Non gli rispondere, lo userà contro di te,” Alex intervenne, alzandosi a sua volta, era quasi ora di pranzo e sarebbero andati tutti in mensa a mangiare insieme.

“Tu taci, sei una ruba fidanzati,” Harry alzò un sopracciglio in direzione della rossa, “l’hai detto a Devin che mi vuoi fregare il ragazzo?”

“Di cosa state parlando?” Devin guardò entrambi in confusione, questo era decisamente interessante.

“Di niente. Ad Harry piace Niall,” la rossa recuperò le chiavi dell’ufficio dal cassetto, di solito lasciavano la loro roba personale nel suo ufficio per comodità, visto che era l’unica a non condividerlo con nessuno.

“E lei me lo vuole portare via,” il ragazzo incrociò le braccia al petto, guardando in direzione di Devin, alla ricerca di solidarietà.

“Non capisco. Stai insieme a Niall? Non sapevo che Niall fosse, cioè pensavo fosse single,” Devin cercò di fare mente locale. Niall parlava di un sacco di cose, di troppe cose, ma non aveva mai menzionato di essere impegnato.

“Non ancora,” Harry sorrise sognante.

“Ed Alexis cosa c’entra?” il discorso diventava sempre più complicato agli occhi di Devin.

“Me lo vuole portare via. Le piace,” sussurrò Harry portandosi una mano vicino alla bocca.

“Non mi piace Niall. E comunque non è interessato a te,” Alex tamburellò il piede sul pavimento, “Harry a volte sei proprio un deficiente.”

“Devin, dimmi, secondo te ad Alex piace Niall?” Harry chiese super sicuro di sè.

La moretta boccheggiò per qualche secondo, “ehm,” Alex la guardò in cagnesco “direi che… è abbastanza palese, si le piace,” rise, ricevendo un cinque da Harry.

“COSA? Voi siete pazzi! E comunque Niall non è interessato agli uomini,” aprì la porta alle sue spalle, invitando entrambi ad uscire dal suo ufficio.

“Non ancora. Ma hai visto come mi guarda? Mi mangia con gli occhi,” Harry mosse il braccio destro verso il suo corpo.

“Ti guarda così perché invidia la tua altezza e le tue spalle,” Alex gli tirò uno scappellotto sul coppino e Devin scoppiò nuovamente a ridere.

“Dopo la partita di calcio che abbiamo fatto, invidia di sicuro anche qualcos’altro,” si strizzò il pacco con la mano e ridacchiò