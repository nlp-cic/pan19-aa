tipo davvero chiusa, come una porta normale dovrebbe essere. Le finestre erano state cambiate e il legno bruciato e marcio era stato sostituito e i mattoni anneriti erano affiancati da altri nuovi di zecca, al posto di quelli rotti.
Si poteva dire che qualcuno avesse ristrutturato quel posto, ma Stiles non riusciva a capire chi avesse potuto farlo, dato che, ormai, anche quella parte della riserva era di proprietà della contea.
Stiles girò attorno alla casa, mentre la sua attenzione veniva catturata da qualcos'altro. Un suono abbastanza strano, per la verità.
Dietro l'edificio, ora, c'era un piccolo spiazzo cementato con un vecchio canestro, lì davanti stava Derek. 

« Che ci fai qui? » chiese la voce di Derek, mentre il suo proprietario continuava a lanciare la palla 
« Questa è proprietà privata. » aggiunse.
A Stiles veniva da ridere, memore della prima volta che Derek aveva pronunciato quella frase. A volte si domandava se riutilizzasse frasi vecchi di proposito o fosse semplicemente senza fantasia. Non rispose in maniera sarcastica solo perché il suo cuore stava battendo troppo forte.
« Non sapevo che l'avessi ricomprata... E rimessa a nuovo. Non sapevo nemmeno che fossi tornato, non prima che me lo dicesse Scott, almeno... Che deve saperlo da minimo da due mesi, visto che la casa è già completamente ristrutturata e prima era un rudere, senza offesa. »
A quelle parole, Derek grugnì « Ci sono un sacco di cose che non sai, Stiles. »
Sembrava seccato e la cosa fece esplodere Stiles « Anche tu! Anche tu non sai molte cose. Non importa cosa ti abbiano detto... Tu non eri qui. Non quando Peter ha cercato di sottomettere tutti i lupi mannari della città con l'assurdità: "io sono l'Alpha e lo sono sempre stato", non quando ha tentato di manipolare Lydia, riuscendoci, di nuovo. Non c'eri quando mi ha proposto il morso, per la seconda volta, e quando ho rifiutato, per la seconda volta.
Non c'eri quando è arrivato un ginger-killer, in città, che ha quasi ucciso mio padre. Non quando è arrivato un bell'imbusto a fare da aiuto sceriffo, visto che mio padre è stato mesi all'ospedale... Mesi, Derek. Non quando il "bell'imbusto" si è rivelato una creatura mitologica, di cui non voglio nemmeno ricordare il nome, solo perché Beacon Hills è diventata il covo delle stramberie, da quando sei tornato la prima volta! » Stiles buttò fuori tutto in una volta, troppo velocemente per rendersi conto di tutto quello che stava dicendo, anche senza aggiungere determinate frasi.
« Puzzi di vergogna, Stiles. Il battito del tuo cuore, il sudore e tutto il resto... » lo interruppe Derek.
« Ovviamente, mi sono fatto abbindolare dai suoi occhi così...  » Stiles s'interruppe, era meglio non continuare.
« Così? » domandò Derek. Non sapeva se voleva davvero saperlo. Quel discorso non gli stava piacendo molto. Sembrava che Stiles fosse impazzito, non che fosse stato mai molto normale, ma sembra sul punto di andare decisamente e definitivamente fuori di testa.
« Niente. Niente che ti riguardi, in ogni caso. » ed era quello il problema di Stiles, a volte. Quando parlava non si rendeva conto che, dicendo qualcosa di troppo, in presenza di un licantropo, poteva rendere evidenti cose che avrebbe preferito rimanessero segrete, o quasi.
Così, Derek percepì chiaramente il battito mancato tra la prima parola e il resto, detto  dopo essersi schiarito la voce, con il cuore che batteva come un forsennato.

Dopo un minuto di silenzio, Derek inarcò le sopracciglia, perplesso.
« Perché sei qui, Stiles? » ripeté , apparentemente seccato.
« Perché sapevo che saresti stato qui. Non so come facevo a saperlo o perché ne fossi certo, lo sapevo e basta e avevo ragione. Sai, magari, gli umani che stanno per troppo tempo con voi cani pulciosi, posso sviluppare strane capacità... No, eh? In ogni caso, Scott non mi ha detto nulla. In realtà non sapeva nemmeno che volessi parlarti... »
Derek sospirò, la palla in mano.
« Perché sei qui? » ripeté Derek, per l'ennesima volta, calcando la prima parola.
Il ragazzo si accorse che l'altro aveva smesso di tirare a canestro.
La sua mente iniziò a formulare svariate risposte credibili, perché, anche se avesse mentito, Derek avrebbe finto di credergli.
Era così che avevano erano andati avanti, mesi e mesi di bugie bianche. Si conoscevano da quasi due anni, erano un sacco di bugie, accumulate.
Stiles non rispose, si avvicinò a Derek e gli rubò la palla. Derek avrebbe potuto fermarlo, ma non lo fece.
Sono questi i punti di svolta, gli strappi nella routine, il cambiamento che arriva, inaspettato. Seguendo il loro modo di fare, Stiles avrebbe dovuto fare un discorso assurdamente lungo, pieno di mezze verità e Derek lo avrebbe mandato via e tutto sarebbe tornato alla normalità... Ma Stiles non aveva risposto, Derek non lo aveva mandato via e lo schema era andato in frantumi.
Stiles provò a tirare a canestro, fallendo miseramente.
« Non sei capace. »