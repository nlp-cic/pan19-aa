non fosse in grado di indossare una maglietta con le cuciture dalla parte giusta) e la sua solita vestaglia blu. Quando tornò John aveva già svogliatamente aperto il libro e iniziato a leggere mentre Sherlock bevve buona parte del tè rimasto nella tazza prima d'immgergersi a sua volta nella lettura. Andarono avanti a oltranza fino a mezzanotte passata quando Sherlock poté chiaramente udire il leggero russare di John provenire dalla cucina. L'uomo si alzò e, quando lo raggiunse, vide che il coinquilino si era malamente addormentato sul libro alla pubblicazione della Magna Carta del 1215.

“John” fece l'uomo provando a chiamarlo a un tono di voce che non lo svegliasse troppo traumaticamente “John?”

Visto che non ottenne alcuna risposta, Sherlock si guardò in giro, chiedendosi cosa avrebbe dovuto fare. Poi l'occhio gli cadde sulla poltrona in cui era solito sedersi John e prese la coperta di pile mettendogliela - seppur con gesti molto impacciati - sulle spalle. Non aveva idea del perché avesse fatto una cosa simile... forse aveva semplicemente voluto emulare il gesto fatto da John un po' di tempo prima. Sherlock non lo aveva apprezzato particolarmente (ma più per il fatto che odiava l'idea di essersi addormentato, l'attenzione di John nei suoi confronti gli aveva fatto piacere) ma pensò che il Dottore avrebbe comunque potuto gradire l'iniziativa.

Sherlock tornò a sdraiarsi sul divano e aprì il libro ma senza leggerlo realmente e iniziò a pensare e a perdersi nel suo Palazzo Mentale... alla fine si perse talmente tanto nei suoi pensieri che, inspiegabilmente, senza che nemmeno lo volesse o se ne rendesse conto, si addormentò a sua volta cullato dal rassicurante russare di John.

 

John si svegliò verso le quattro del mattino sentendo un leggero peso sulle spalle... vista l'ora era alquanto improbabile che la presenza della coperta per non farlo gelare durante la notte fosse da attribuire alla signora Hudson. Il medico alzò la testa la quello scomodo cuscino improvvisato che, vista la mole di pagine di cui era composto, era molto più comodo di quello che uno avrebbe potuto aspettarsi. Dopo essersi stiracchiato leggermente, John si tirò su, e barcollò verso il bollitore per far scaldare ancora un po' d'acqua, stringendosi nella coperta che aveva addosso. Dopodiché raggiunse il salotto dove vide il suo coinquilino inaspettatamente addormentato sul divano nella tipica posa che era solito assumere quando pensava, ma con la testa leggermente inclinata e le mani in una posizione molto più morbida che lasciavano chiaramente intendere che, per una volta tanto, l'unico consulente investigativo del mondo si era perso nel mondo dei sogni. John si avvicinò al divano e recuperò la tazza di Sherlock e preparò il tè per entrambi prima di recuperare il libro e andare a sedersi sulla sua poltrona per proseguire la lettura del tomo infinito. Da quella posizione però il Dottore non riusciva a non lanciare qualche occhiata incuriosita verso il detective che stava continuando a dormire nonostante il profumo agrumato del tè che si alzava dalla tazza. In fondo non era un male, considerato il fatto che erano così rare le volte che Sherlock si concedeva il lusso di dormire...

“Dormirei più tranquillo se pensassi meno rumorosamente.” 

John non si scompose nemmeno abituato com'era a essere colto in fallo dal detective... per quanto ci provasse non c'era modo di passare inosservato agli occhi di Sherlock, nemmeno quando dormiva.

“Grazie per la coperta” disse invece John bevendo un sorso di tè e ricominciando a leggere da dove si era interrotto. Dopo venti minuti Sherlock si voltò verso di lui e rimase a guardarlo finché gli occhi del detective quasi non perforarono il libro di John.

“Che c'è?”

“...”

“...”

“Grazie per il tè, John” disse Sherlock lasciando l'interessato completamente basito davanti a quelle parole così gentili e così normali che era strano sentir pronunciare all'altro.

“Prego” gli rispose ricominciando a leggere cercando al tempo stesso di nascondere un sorriso divertito dietro le pagine vecchie e ingiallite. Quando John alzò lo sguardo e vide l'espressione imbronciata di Sherlock capì che era stato scoperto, ma la cosa riuscì solo a farlo sorridere ancora di più.

Poco dopo il sorgere del sole, John andò a farsi la doccia, preparò dell'altro tè e mandò giù un paio di biscotti per colazione prima di uscire e andare in ambulatorio per il turno di mattina. Non prima di aver provato a salutare il suo coinquilino, senza ovviamente ottenere la minima risposta. Fu solo quando aveva oramai già il piede sulla porta che lo raggiunse la voce lamentosa di Sherlock.

“Te ne vai di già...?”

John capì perché l'altro odiava dormire... tendeva ad avere i postumi del risveglio per molte più ore rispetto ai normali esseri umani che non consideravano il dormire una noiosa perdita di tempo.

“Torno nel primo pomeriggio” gli rispose il Dottore con il tono conciliante che gli adulti sono soliti usare con i bambini “Tu continua a leggere, io penserò al pranzo.”

“Pf, mangiare è noioso!”

Questa volta fu John a ignorarlo e uscì, con la testa ancora pesante che gli ronzava per tutte le informazioni che il suo cervello aveva immagazzinato, nonostante non gli fossero di alcuna utilità ai fini della risoluzione del caso.

 

Come si era aspettato, quando John tornò a casa, Sherlock era nella medesima posizione in cui