

 





 






Man to man, soldier to soldier, dust to
dust






Call me a coward but I can’t
take it anymore





Tenth
Man Down –
Nightwish




 




 




 




Certe
notti, quando la
neve cade da un cielo nero e vuoto e il gelo si insinua sotto le
lenzuola per
mordere la sua carne, sogna sogni di bianco e di rosso. Certe notti, i
sogni
diventano ricordi che puzzano di polvere da sparo.




Certe
notti, si sveglia
con il fiato bloccato nella gola e le labbra aperte come per gridare,
anche se
alla fine non grida mai. La sua bocca è troppo fredda e la
lingua rimane
intorpidita e inutile sul palato, e lui sente ancora la neve soffocare
il suo
respiro, sciogliersi piano piano e mischiarsi alla saliva. Il cuore
batte forte
e veloce contro la cassa toracica, come se volesse spezzare le ossa e
squarciare la carne, come se volesse fuggire dalla prigione del suo
corpo. Ma
non è il cuore la cosa importante, adesso.




Tiene
gli occhi chiusi,
le palpebre serrate e dietro di esse solo distese candide e nebulose.
Rimane
immobile, con le lenzuola morbide contro la schiena e il sudore che si
raffredda veloce sulla pelle, e concentra la sua attenzione sul braccio
sinistro – la solidità e il peso della carne e
delle ossa, e il calore. Flette
le dita e muove piano la mano – una volta, due, tre
– solo per sentire le
falangi piegarsi, per constatare la realtà della
pelle tesa
sulle nocche e del polso e dei tendini. A quel punto, il ritmo del suo
respiro
si calma un po’.




Quando
apre gli occhi,
Svezia lo sta guardando. Voi
vittu.




Ѐ

sdraiata su un fianco, una guancia pallida appoggiata
sul dorso della mano e i lunghi capelli biondi che ricadono disordinati
sulle
spalle magre, e in effetti non lo sta guardando, lo sta fissando. Il
suo viso è impassibile come sempre, ma lui la conosce: sa
distinguere la
tensione nella linea severa delle sue labbra, la stanchezza e la
preoccupazione
che ammorbidiscono appena il suo sguardo. Non gli chiede se sta bene,
ma
Finlandia sente che dovrebbe dirglielo comunque.




Eppure
le parole non ne
vogliono sapere di uscire dalla sua bocca, si fanno strada a fatica su
per la
gola e muoiono sulla punta della lingua, si infrangono contro la
barriera delle
labbra. Prova ad aprire la bocca, e poi la richiude e distoglie lo
sguardo. Non
può guardarla in faccia, non adesso – non quando
si sente così dannatamente debole.




- Finland.




La
voce di Svezia è
sempre chiara e sicura, salda come acciaio: perfino il suo nome suona
come un
ordine, pronunciato da lei. Finlandia chiude di nuovo gli occhi.
– Va tutto
bene – riesce a dire alla fine, e la sua voce
trema, si fa
strada fuori dalle sue labbra in un mormorio strozzato che nelle sue
intenzioni
doveva essere più dolce, rassicurante. – Va tutto
bene, torna a dormire.




Si
volta su un fianco e
le dà la schiena, prova a calmarsi e a non pensare a niente
e a tornare a
dormire – non ci riesce, né pensa davvero di
poterlo fare. Vittu.
Vittu. Perkele. Sta
tremando, e lei non
deve vederlo
tremare.




Rimangono
un silenzio
per un po’, i secondi che scivolano via e qualcosa di freddo
e duro che gli
riempie sempre di più il petto, pesa sul cuore e si
arrampica sui polmoni. Poi,
sente il frusciare delle lenzuola e per un attimo – per un
attimo sa che
lei se ne andrà, perché lei merita un
uomo forte,
un uomo che
sappia proteggerla, un uomo che –




Poi
quell’attimo passa e
il calore del corpo di Svezia si mischia al suo, il suo seno piccolo e
sodo che
preme contro la sua schiena e la sua bocca contro la sua spalla. La sua
mano
tiepida e morbida gli sfiora il braccio e tasta i muscoli con i
polpastrelli,
dalla spalla al gomito fino al polso, fino a sentire il battito del suo
cuore
sotto due dita.




- Ruotsi …
- la chiama lui allora, per dirle di nuovo di non preoccuparsi, che non
ha
bisogno di aiuto. Ma la sua voce incespica tra lingua e denti e, ancora
una
volta, non riesce a dire più niente.




-
Tino – risponde Svezia
mormorando contro il suo collo e stringendo forte le dita attorno alla
sua
mano. Questa volta non è un ordine – questa volta
è sta
zitto e rilassati e è
finita, tutto in una volta. 
Ѐ

una promessa, 
è

protezione.




E
anche se dovrebbe
essere lui a
proteggere lei,
Finlandia sospira e
si rilassa contro il suo corpo snello e delicato,
mentre Svezia gli cinge
la vita con le braccia e lo stringe di più
a sé.




Certe
notti, con la
donna che ama nel suo letto, Finlandia smette di sognare.




 




 

