aveva avuto il coraggio di spiegarle perfettamente che era proprio quella la ragione per cui si era unito ai rivoluzionari. Certo, Sabo sapeva perfettamente di non essere come loro, era scappato da Goa proprio per non rischiare di diventarlo, ma ciò nonostante la vergogna che provava per le azioni che loro avevano e continuavano a commettere non l'abbandonava mai.

A differenza di Ace, che andava in giro a chiedere a chiunque cosa pensassero di lui e di suo padre, giusto per decidere immediatamente a chi dare la sua fiducia, Sabo cercava di tenere le sue origini ben nascoste, lo aveva sempre fatto. Non perché pensasse che l'avrebbero abbandonato, dato che sapeva che persone come Ace e Rufy lo conoscessero abbastanza da giudicarlo unicamente per le sue azioni, ma proprio perché si vergognava anche solo ad ammettere di avere dei punti di contatto con persone del genere.

Fra il senso di vergogna e l'essere un bugiardo, preferiva di gran lunga la seconda opzione, benché fossero tremende entrambe.

 

***

 

Sabo stava correndo nel corridoio per portare un pacco di documenti che erano appena arrivati a Dragon, quando vide la porta di una delle sale allenamenti semichiusa, con il filo di luce che usciva dal corridoio e rumori che provenivano dall'interno. Era una cosa curiosa, perché in media solo lui la occupava a orari così strani, per cui vi si affacciò.

Hack stava allenando Koala. Quando lei aveva espresso il desiderio di imparare il karate degli uomini pesce, Dragon non aveva messo in dubbio nemmeno per un istante che ce la potesse fare e l'aveva immediatamente affidata ad Hack per gli insegnamenti, il quale, sebbene si fosse dimostrato scettico inizialmente, ora non faceva altro che parlare bene della sua allieva.

E il motivo era ben chiaro vedendoli allenarsi dal vivo. Sabo rimase in piedi sulla soglia, ammirato dall'energia che Koala ci metteva nei suoi colpi. Aveva indosso il kimono da karateca e il sudore gli scendeva dalla fronte e dalle tempie, bagnandole il viso e i corti capelli arancioni, ma appariva più bella che mai. Hack le parava ogni colpo, ma pareva faticare e impegnarsi tanto o non più di lei.

Quando fecero una pausa, si accorsero della sua presenza e si voltarono a salutarlo, ansimando per lo sforzo. Hack si chinò a prendere una borraccia e ne passò un'altra a Koala, la quale gettò metà del contenuto in testa senza troppe cerimonie, prima di berne l'altra metà.

«Come sta andando?» domandò allora Sabo, entrando nella palestra, dato che non sembrava fossero infastiditi dalla sua presenza.

«Molto bene!» esclamò Hack con orgoglio. «Ancora un po' e questa diventa più forte di me, te lo dico io.»

«Ah, non lo so.» Koala sorrise e si fissò il palmo, arrossato dai numerosi esercizi. «Sono ancora inesperta.»

«Ti va di provare a farle da sparring partner?» gli propose Hack. Sabo era stato addestrato da Dragon in persona, cosa che l'aveva subito messo nel novero dei favoriti, ma tutti avevano dovuto ammettere che il motivo di fondo era il suo talento e la sua forza, superiore a quella dei normali ragazzi della sua età.

«Perché no?» rispose Sabo, nonostante sapesse di avere dei documenti da consegnare. Da bambino si allenava sempre con i suoi fratelli, per cui trovava interessate l'idea di ricreare la stessa atmosfera con Koala. Lei parve della stessa opinione, perché gettò via la borraccia e si mise in posizione.

Allora Sabo poggiò a terra il pacco di fogli che stava trasportando e si sistemò meglio al centro della stanza. Per qualche attimo i due ragazzi si studiarono, poi fu Koala a fare la prima mossa, aggredendolo frontalmente e cercando di colpirlo con un pugno, che Sabo schivò agilmente. Doveva però ammettere che Hack aveva ragione: lei aveva grande agilità a e forza, nonostante l'aspetto delicato, e nonostante il poco tempo che aveva avuto per allenarsi.

Sabo si abbassò un istante e poi fece una capriola all'indietro per allontanarsi da lei in modo che non potesse continuare a trattenerlo con la sua rapida raffica di pugni, quindi cercò di colpirla con un calcio, ma Koala aveva già alzato il suo braccio e, tenendo l'avambraccio in perpendicolare, rigido come un pezzo di marmo, lo parò. Un attimo dopo, lo aveva colpito in pieno petto con il palmo dell'altra mano completamente aperto, facendolo cadere e rotolare per alcuni metri. Anche il suo istinto sembrava perfetto per un combattimento.

«Che ti avevo detto?» commentò Hack, orgoglioso.

«E io dico che avevi ragione» borbottò Sabo, che al contrario non sembrava altrettanto entusiasta. Non che non fosse felice dei progressi di Koala, anzi, era molto felice per lei, ma aveva anche un certo orgoglio e una certa competitività che lo portavano a cercare sempre di primeggiare, anche in un allenamento fittizzio.

Forse fu proprio per quel motivo che, la sera stessa, dopo aver finalmente consegnato i documenti a Dragon e aver terminato gli altri compiti che gli erano stati assegnati, tornò nella sala allenamenti per fare qualche esercizio extra. Gli ingegneri avevano costruito una macchina che sparava dei piatti di ceramica, utilizzata sia dai cecchini per affinare la mira, che dai combattenti normali per esercitarsi. Per Sabo era