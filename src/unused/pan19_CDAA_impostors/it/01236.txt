vedere l’ansia e l’attesa, in quegli occhi incredibilmente chiari.

“Mmm … potrei aiutarti a scegliere l’albero di Natale. – si propose Lestrade, passandosi una mano nei capelli sale e pepe – Conosco un posto dove potremo trovarne di belli.”

“Io posso aiutarti a trovare il regalo per William.” Aggiunse Molly.

“Io, cosa posso fare?” chiese Mike.

“Potresti tenere occupato John, mentre porto dentro l’albero.” Rispose Sherlock, più rilassato.

Si girò verso Mycroft:

“La tua parte, invece?” domandò, aggrottando la fronte.

“Dirò al mio maggiordomo di prepararti una stanza a casa mia, nel caso il tuo piano fallisca e John ti cacci da Baker Street.” Rispose Mycroft, serafico.

Quattro paia d’occhi si fissarono sul maggiore dei fratelli Holmes, fulminandolo.

Mycroft alzò le mani, in segno di resa, con un sorriso sornione sulle labbra:

“Sono sicuro che andrà tutto bene.”

I quattro uscirono, partendo per la missione Natale.

 

 

La prima meta fu una serra, dove vendevano abeti da addobbare.

Sherlock ne vide uno enorme e lo indicò a Lestrade:

“Non ci vuole poi tanto. – esordì, felice e soddisfatto – Prendiamo questo!”

Lestrade osservò l’abete scelto da Sherlock e sorrise:

“Pensi di fare un buco nel soffitto del salotto?” chiese, in tono divertito.

Sherlock lo fissò stizzito:

“Cosa ha il mio albero che non va, Gary?”

Greg incrociò le braccia sul petto:

“È stupendo, davvero, Sherlock. – rispose Lestrade, paziente – Solo che devi farlo entrare in casa, sistemarlo in salotto ed addobbarlo. Per riuscire a fare tutto ciò con questo albero, dovresti allargare la porta di casa e la scala, abbattere il soffitto del salotto e prendere una scala altissima per arrivare a mettere la punta. Non so quanto tutto questo entusiasmerebbe John.”

Sherlock mise il broncio:

“Allora?” domandò, in tono secco.

Lestrade si guardò intorno per qualche minuto, poi sorrise:

“Quello è perfetto.” Indicò un bell’abete, non troppo alto, ma verdissimo e pieno di rametti.

Sherlock lo osservò in modo critico, ma non trovò difetti:

“Che questo sia!” concordò.

“Lo addobberete insieme la vigilia di Natale, vero? – chiese Lestrade – Hai chiesto alla signora Hudson se lo può tenere da lei fino a domani?”

Lestrade non ebbe bisogno di risposte.

Sherlock non aveva pensato a dove tenere l’albero fino alla mattina del ventiquattro.

Con un sospiro, l’ispettore estrasse il cellulare e si accordò con la signora Hudson.

 

 

Mentre l’ispettore spiegava al giardiniere dove e quando recapitare l’albero, arrivò Molly che prelevò Sherlock e lo portò in un enorme negozio di giocattoli.

“Hai bisogno di un aiuto per prendere anche il regalo per John?” chiese, mentre cercava di farsi strada tra la folla che riempiva il negozio.

“No. – rispose Sherlock, con uno strano sorriso sulle labbra – Quello ce l’ho già.”

Molly avrebbe voluto domandare cosa avesse preso, ma evitò di farlo.

Sherlock si fermò davanti ad una grande scatola con scritto “Il Piccolo Chimico”.

Con un sorriso enorme lo prese in mano:

“Ecco il regalo adatto a William!” esclamò felice.

“Direi proprio di no.” Ribatté Molly, prendendo la scatola dalle mani di Sherlock e riponendola al suo posto.

“Perché no?” protestò Sherlock.

Molly allargò le braccia, incredula:

“Quanti anni ha William?” chiese con un sospiro.

“Due.” Rispose Sherlock.

“Cosa c’è scritto sulla scatola?” continuò Molly.

Sherlock la riprese in mano.

In alto a sinistra c’era scritto: adatto per i bambini dagli 8 anni in poi.

“Ah.” Fu tutto quello che disse Sherlock, riponendo la scatola.

Molly lo trascinò nel reparto adatto:

“Qualsiasi gioco si trovi in questa sezione, può andare bene per William. – lo informò – Dovrai solo stare attento che non sia un giocattolo solo per bambine.”

Sherlock osservò i giochi che aveva intorno a sé:

“Sono tutti noiosi!” si lamentò, mettendo il broncio.

Molly sollevò gli occhi al soffitto:

“William ha due anni! – sbottò – Con cosa pensi che possa giocare?”

Sherlock borbottò qualcosa di inudibile e si avvicinò alle scatole.

Dopo tre ore uscirono dal negozio con quattro sporte ed un sorriso soddisfatto sulle labbra.

 

 

Mike, intanto, aveva trascinato John all’udienza della commissione per permettere a Sherlock, Molly e Greg di introdurre albero e regali in casa senza che lui si accorgesse di nulla.

John lo aveva seguito riluttante e scontroso.

Non gli era piaciuto essere abbandonato a letto da Sherlock in quel modo.

Però, Mike aveva ragione.

La presenza di un Omega dichiarato, con una carriera in corso ed una famiglia che non aveva nulla di diverso da tante altre, oltre alla ricerca di Mike sui reali rapporti fra Alfa ed Omega, fece comprendere alla commissione che la legge sugli Omega non fosse giusta.

Quando la commissione si ritirò per deliberare, John era ottimista sul fatto che avrebbero accettato di portare avanti l’iter per fare abolire la legge.

“Grazie per avermi costretto a venire. – disse John – Avevi ragione sull’importanza della cosa