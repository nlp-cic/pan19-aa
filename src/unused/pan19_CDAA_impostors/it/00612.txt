di film simili, e spesso glieli fa vedere.”



“Impressionante.” Si era ritrovato a sorridere e a guardare il bambino che non aveva smesso di scrutarlo neppure per un istante. 



“Perché non sei sul tuo aereo privato?”



“Peter, non essere maleducato!”



“Si è rotto. Per quanto ridicolo possa suonare. Così mi sono ritrovato all’ultimo minuto su questo aereo.”



“Non sembri quello che si vede sulle riviste o in tv, sai?”



Tony aveva riso mentre Steve alzava gli occhi al cielo.



“Non ti piaccio vestito così? Troppo sciatto? Dici che dovevo venire con il mio solito Armani?”



Peter aveva scosso la testa. “No no! Così vai bene! Sembri quasi lo zio Bucky!”



“Allora tuo zio ha molto stile.”



I bambini parlavano troppo. Forse più di lui, il che era tutto dire. Ma questo bambino almeno non stava urlando e sembrava molto più educato di molti altri bambini che aveva visto. Forse le sei ore di viaggio non sarebbero state proprio così tragiche come aveva pensato. In più accanto a lui c’era seduto un uomo davvero bello. E mentalmente lo aveva già spogliato nel momento esatto in cui lo aveva visto. 



Aveva guardato il bambino appoggiarsi completamente contro il petto del padre, anche se non aveva mai smesso di guardarlo. Probabilmente per lui quello era un momento magico, di quelli che solo i bambini possono capire. Se fosse stato un adulto al suo posto gli avrebbe chiesto qualche foto, qualche autografo, avrebbero fatto domande inopportune e se fosse stata una donna avrebbe cercato di entrare nei suoi pantaloni. Erano delle cose che succedevano troppo spesso e ora era stupito dalla piega degli eventi. 



Peter lo guardava e Steve accarezzava la sua schiena, guardando dal finestrino, incurante di essere seduto accanto a Tony Stark. Ma del resto era meglio così. Avrebbe potuto lavorare dal proprio tablet senza che qualcuno lo riconoscesse. 



Aveva aperto il proprio zaino estraendovi l’ultimo Starkpad che aveva progettato e che ancora non era stato messo sul mercato, e un pacchetto di biscotti ricoperti di cioccolato. 



“Vuoi?” Li aveva porti al bambino non appena aveva aperto la confezione e Peter non se lo era fatto ripetere due volte prendendo un biscotto.



“Grazie!”



“Peter, hai appena fatto colazione!” Steve sembrava esasperato, ma al bambino sembrava non interessare minimamente. 



“A cosa stai lavorando?”



“Peter!”



“Cose che non mi piacciono ma a cui sono vincolato da dei contratti firmati da mio padre in passato. Questo dovrebbe essere uno di quei missili intelligenti come gli piace definirli, ma resta il fatto che sia un’arma. E per quanto non mi piaccia, il Governo mi sta con il fiato sul collo.”



“Signor Stark, lo pensa davvero o sta solo recitando la parte del “Mercante di Morte” pentito?”



“Capitano, per prima cosa niente “signor Stark”, quello era mio padre. Per seconda cosa, sai sicuramente del mio bellissimo incidente in Afghanistan e della vendita di armi al mercato nero. Quindi no, non è una parte, sono seriamente pentito di essermi fidato delle persone sbagliate. E se potessi non progetterei neppure armi per il nostro esercito, ma quelli non stanno aspettando altro che una mossa falsa per accusarmi di tradimento e impossessarsi di tutto quello che c’è nel mio database.”



“Per questo hai iniziato a produrre tutte quelle protesi per i soldati?”



“Quando sono stato rapito sono morti dei ragazzi che forse non avevano neppure vent’anni. E tutto perché qualcuno voleva le mie armi.”



“Sei diverso da quello che si legge sui giornali.”



“Non dovresti credere a tutto quello che leggi sui giornali.” Aveva sorriso guardando nuovamente lo schermo del tablet. Quello era un progetto che aveva rimandato per troppo tempo e ora volevano dei risultati. Premevano per avere i prototipi immediatamente, mentre lui continuava a procrastinare. 



L’uomo accanto a lui si era fatto silenzioso, guardando di nuovo dal finestrino. Peter mangiava i biscotti e guardava curioso quello su cui stava lavorando Tony. E Tony continuava a digitare numeri e sigle cercando di trovare al soluzione perfetta per quel missile. 



“Cosa vuoi fare da grande, Peter?” 



“Lo scienziato. Col camice bianco e un laboratorio. E tante ampolle colorate.”



L’ingegnere aveva ridacchiato. “Magari potresti venire a vedere uno dei laboratori che abbiamo alla Stark Tower. Il reparto di Ricerca e Sviluppo ha diversi piani, pieni di laboratori e officine e potrebbero piacerti. Magari riesco anche a trovarti un camice della tua misura.”



“Papà, hai sentito? Possiamo andarci, vero?”



“Penso che Tony sia troppo impegnato per farti fare una visita guidata della Torre.”



“Se mi avvertite per tempo posso trovare del tempo libero. Magari potete portare Bucky così gli do una controllata al braccio. E’ un modello vecchio e forse potrebbe avere bisogno di un controllo.”



“Tony, non serve.” Steve lo aveva guardato corrugando un po’ le sopracciglia. “Non ci conosci neppure e non abbiamo bisogno di pietà o qualsiasi cosa tu stia cercando di fare.”



“Essere carini non vuol dire provare pietà verso qualcuno.” Aveva ricambiato lo sguardo, offrendo anche a lui un biscotto. “E non sono solito provare pietà. Potrei dire che mi piacete, no? Non avete urlato ai quattro