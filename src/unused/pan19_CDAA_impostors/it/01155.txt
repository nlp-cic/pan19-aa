sviluppato una passione così forte per l’Earl Gray è ancora un mistero per James, ma al momento la cosa ha poca importanza.
L’unica cosa che conta davvero è che il regalo abbia raggiunto il suo scopo e, a giudicare dal sorriso ampio, dal modo con cui Q si stringe al petto la tazza, James è ragionevolmente convito di averlo reso felice.
“Grazie James, questa tazza è bellissima. Ti andrebbe di farmi compagnia mentre la inauguro? Da stamattina, non ho bevuto ancora un goccio di tea.”
“E il tablet?”
“Il tablet può aspettare. Ha aspettato tutto il tuo viaggio di ritorno, può aspettare altri dieci minuti. Che ne dici?”
“Dico che va benissimo, Q. Con estremo piacere.”
Lo sguardo ingadatore di Mallory gli trafigge la schiena, mentre si volta e segue Q fuori dal laboratorio, ma James lo ignora senza alcun problema.
L’opinione del suo capo, al momento, è l’ultima delle sue preoccupazioni.

 

 

“Aumenta la velocità del tapis roulant.”
Q solleva lentamente lo sguardo dal pc, con cui sta monitorando i parametri vitali di James durante l’ultima delle prove da sforzo, e lo pianta negli occhi del suo capo. La sua espressione è a metà tra l’incerto e il turbato per quella richiesta.
Da quando, circa sei mesi prima, è stato messo a capo della Q-Branch, Q non ha mai contestato un ordine che Gareth Mallory gli ha impartito,  in nessun caso, ma soprattutto non durante lo svolgimento dei test fisici che gli agenti sono obbligati, ormai, a tenere con cadenza bimestrale.
Eppure, in questo caso, Q si sente in dovere di protestare: costringere l’agente 007 ad aumentare ulteriormente la velocità della corsa, vorrebbe dire innalzare il livello del battito cardiaco oltre la soglia di sicurezza ed esporlo a conseguenze imprevedibili e dannose.
Ed è una cosa che, in qualità di Quartermaster, non può assolutamente permettere.
In fin dei conti, assicurarsi che il migliore tra i loro agenti resti in vita è esattamente il suo lavoro, giusto?
Per cui, dopo aver preso un profondo respiro -per altro non necessario- Q si schiarisce la gola e scuote il capo, alternando lo sguardo tra Mallory e James, posandolo poi di nuovo su M.
“Non credo sia una buona idea, capo.”
Il rantolo che James sta emettendo in modo pressoché continuo, da sotto la maschera per l’ossigeno, sembra dargli implicitamente man forte.

 

Le sopracciglia di M si sollevano e un’espressione incredula si dipinge sul suo viso.
“Cosa vuol dire non credo sia una buona idea? Non devi credere, devi fare come dico io.”
“Mi dispiace deluderla, signore, ma in questo caso direi proprio di no. Guardi il valore del battito cardiaco: è elevatissimo, vicino alla soglia massima di normalità. Sottoporre il cuore ad uno sforzo ulteriore potrebbe essere fortemente deleterio. Per non parlare della saturazione del sangue: è al 95% e sta scendendo, a breve andrà in debito di ossigeno.”
“E tu aumenta l’ossigeno nella maschera. Devo verificare fino a che punto 007 è in grado di spingersi.”
“Ma signore..”
“Fallo.”
Q avvicina l’indice della mano destra sul tasto invio e sposta di nuovo lo sguardo a cercare gli occhi azzurri di James, come in attesa di un qualche cenno di assenso o consenso a proseguire.
Solo se l’agente gli farà capire di essere pronto a sopportare un ulteriore aumento della velocità, premerà invio e porterà il tapis roulant al livello richiestogli da M; in caso contrario, è disposto a macchiarsi di insubordinazione.
James annuisce appena all’indirizzo di Q e cerca di ignorare l’acido lattico che gli attraversa ogni singolo muscolo del corpo, mentre le sue gambe rispondono all’aumento di velocità in modo assolutamente sorprendente.
Nessuno dei presenti può saperlo ma, nascosto dall’ampia maschera che gli copre buona parte del viso, James Bond sta sorridendo compiaciuto.

 

“Basta, ho visto abbastanza. Stampami tutti i risultati e fammeli avere immediatamente.”
“Subito, signore.”
Gareth Mallory, però, è già uscito dalla palestra portandosi dietro un piccolo nugolo di sottoposti, e lasciandolo solo con l’agente 007.
Q lo osserva sbattersi con forza la porta alle spalle mentre preme più volte alla cieca l’indice sulla tastiera del pc, per assicurarsi che la velocità del tappeto diminuisca in modo progressivo, controllando poi i parametri vitali di James.
Con suo grande sollievo, sono perfetti.
Nel momento stesso in cui James scende dal tappeto strappandosi la maschera dal viso, Q gli è accanto e gli circonda istintivamente il petto col braccio sinistro, caricandosi buona parte del peso che Bond teme non sia più in grado di reggere da solo.
Senza che possa controllarla, la mano destra si solleva e affonda nei corti capelli dell’agente, all’altezza della nuca.
Se solo si fermasse a pensare a ciò che ha appena fatto, perché lo ha fatto, i suoi circuiti andrebbero inevitabilmente in tilt.
“Devo farti i miei complimenti, double-oh seven: a dispetto della tua età, sei ancora il migliore e più in forma di tutti. Bravo.”

 

In una situazione normale, James avrebbe protestato vivacemente per quel modo neanche tanto velato