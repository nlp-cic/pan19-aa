a Penny, un freddo pomeriggio di febbraio.

 «Non puoi mancare la partita, Snow. Sei il mio ragazzo.»  Baz esordisce così, spalancando con forza la porta dell’appartamento che Simon divide con Penny da oramai due lunghi anni, mentre il padrone di casa sta beatamente preparando un tè. «La prima fila della tribuna è sempre occupate dalle fidanzate degli altri e adesso che… adesso…» passa la lingua su un canino (li ha così lunghi che Simon sospetta sia segretamente un vampiro) e sbuffa. «… perché non vuoi venire?»

«Non mi piacciono gli sport, che posso dirti?» fa spallucce e se lo tira addosso per un bacio veloce. «Darti le chiavi è stata una pessima idea.»

«Secondo te me ne frega qualcosa che non ti piacciono gli sport? Sono il capitano!» sbraita. «E saranno tutti lì tranne il mio ragazzo!»

Ha senso, pensò Simon. Sente il senso di colpa farsi spazio tra la fame e lo stomaco, tanto che distoglie lo sguardo da quello infuriato di Baz. «Non mi sentirei a mio agio tra le fidanzate.»

«Ti adorano» scandice Baz, a labbra strette.  «Dicono che sembri un cucciolo di labrador»

Simon spalanca le braccia. «Visto? Cosa devo farci lì in mezzo?»

«Tifare per me. Potrebbero offrirmi un contratto o una borsa di studio, cretino.» lo scruta arrabbiato, per poi distendere d’improvviso la sua espressione. «Per caso è un sintomo di qualcosa? La nostra relazione ha problemi? Vuoi lasciarmi, Snow? Se vuoi lasciarmi fallo dopo la partita.»

«Ma che cazzo… no!» ridacchia e gli passa le dita tra i capelli neri, madidi di sudore – deve aver fatto la strada di corsa. Gli sono sempre piaciuti i capelli di Baz. Forse sono stati la prima cosa che ha notato di lui. «Ok, se è per te così importante, verrò.»

«Non – Non devi accontentarmi» sbotta. «Se non vuoi.»

«Vengo. Ma mi porto Penny.»

«Oddio, perderemo miseramente. Tutti sanno che la Bunce porta sfiga»

 

°°°

 

A Simon non è mai interessato davvero lo sport, ma gli è sempre interessato vedere Baz in pantaloncini, sudato e incazzato nero. Terribilmente sexy, secondo lui. Lo segue con lo sguardo ad ogni mossa, ad ogni tiro, anche se non si alza urlante per ogni punto della squadra; Penny, per contro, sembra un’invasata e continua ad urlare improperi verso la squadra avversaria che, a detta sua, “sta utilizzando un gioco davvero scorretto, Simon, credo che Baz li ammazzerà di botte nel parcheggio”.  Baz incrocia sempre il suo sguardo. Non sa se è per essere rassicurato, o per assicurarsi di non averlo fatto scappare a gambe levate: Simon si limita a sorridergli e ad alzare i pollici nella sua direzione. Baz ricambia e torna a giocare contento.

«Quanto è bello Pitch.»  Pitch è il cognome altolocato di Baz, lo stesso cognome che li fa entrare pressappoco dappertutto e gratis. Ma no, il commento non proviene da Simon. Si volta stizzito verso la ragazza che ha puntato il suo ragazzo e prova ad intimidirla – senza successo, perché la tizia sta guardando compiaciuta il sedere di Baz.

«Ehi. Ehi!» grugnisce. «Ma tu guarda… ma che… assatanate!»

Penny si sistema gli occhiali sul naso e ghigna (da quando Baz frequenta il loro appartamento, lo fa sempre più spesso. Dannazione!). «Beh, se salti tutte le partite, gli allenamenti e le feste della squadra del tuo ragazzo, devi aspettarti che metà delle fan ignori la tua esistenza. Insomma, ha anche Instagram col profilo privato. Che scemenza.»

«Fan? Che fan? In che senso FAN?» strilla Simon, voltandosi verso di lei. «Da quando Baz ha delle fan?»

«Classico. Non sai niente.» alza gli occhi al cielo. «La squadra di Baz è la migliore del campionato studentesco. Questi ragazzi puntano alla serie A, e sono abbastanza certa che abbiano sfornato due giocatori dell’Arsenal… » si schiarisce la voce.  «L’Arsenal è…»

«So benissimo cos’è!» replica, stizzito. «Non me l’ha mai detto.»

«Forse non pensava ce ne fosse bisogno. E poi, tu odi lo sport.»

«Oddio. Sono un mostro» piagnucola, con il viso sepolto nelle mani. «E non mi ha ancora lasciato, ommioddio, deve amarmi così tanto…» A quel punto, Simon decide di darsi una mossa. Scatta in piedi, spaventando a morte la povera Penny, e comincia ad urlare con tutto il fiato che ha in gola. «VAI BAZ, DISTRUGGILI, FALLI A PEZZI, DAI AMORE MIO, RENDIMI FIERO!»

 

°°°

 

«Odi ancora lo sport?» domanda Baz, mentre gli bacia una clavicola.

«Dipende» Simona tira su col naso e si volta verso di lui. Gli piace quando se ne stanno a letto, completamente nudi, con Penny abilmente sbattuta fuori di casa. Baz si trasforma, tende ad essere più malleabile, meno stronzo, gli si accuccia addosso come se non avesse bisogno d’altro che il suo calore. “Sei il mio sole, Simon Snow” gli aveva