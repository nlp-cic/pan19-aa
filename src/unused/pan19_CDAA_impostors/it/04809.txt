lui perché non se ne andrà mai. 

No, lui non lo lascerà mai. 

 


“Came to you with a broken faith

Gave me more than a hand to hold

Caught before I hit the ground

Tell me I'm safe, you've got me now” 


 

Ma quando sente quelle braccia stringerlo, proprio come ha desiderato prima ancora di entrare in quella stanza, Nico si lascia andare del tutto. Le lacrime tornano a galla, fuori da quegli occhi rossi e stanchi, andando a bagnargli di nuovo il viso, mentre le labbra si poggiano placide sulla spalla nuda di Jason e la bacia, la morde, la lecca. Vi poggia la fronte, oscillando il capo stanco e con le mani lo va a stringere dietro la schiena, singhiozzando per il dolore. 

Si sente baciare la fronte, accarezzare la schiena, ed è così caldo, così dolce e perfetto. Non vuole perderlo, non vuole perdere anche lui. Sa, in fondo, che se perdesse anche lui ne rimarrebbe scottato, così tanto da potersi letteralmente spezzare in un modo micidiale. Perché lui è la sua roccia, la sua mano tesa, pronta a tirarlo su nei momenti peggiori. 

“Va tutto bene.” 

Sussurra piano contro il suo orecchio. Ed ha un tono di voce basso, rauco, così perfetto da fargli venire i brividi. Una mano raggiunge la nuca di Nico, infilandosi tra i ciuffi ricci e scuri, ed accarezzandogli in quel modo il capo. Lo fa piano, cercando di calmarlo, mentre questo gli si stringe ancora di più addosso, piangendo più forte. Ma Jason non si ferma, Jason lo lascia piangere contro la sua spalla, continuando a stringerlo a sé, continuando a sussurrargli parole dolci, quasi curative come un balsamo. 

E Nico si districa in quel modo, si rilassa contro di lui, fino a sentire la mente stanca e il corpo debole. Sposta le proprie mani lungo il collo di Jason, accarezzandolo con delicatezza, salendo fino ai capelli biondi e perfetti, nonostante stesse dormendo fino a poco fa. Li tocca, ne stringe qualche ciocca e poi si stacca piano da lui. 

Da quando hanno iniziato a farlo? Da quando Jason ha iniziato a prendersi cura di Nico in quel modo? E da quando, Nico ha cominciato a fidarsi così tanto di lui? 

Non saprebbero dirlo, nessuno dei due avrebbe davvero una risposta. Ma forse entrambi possono dire che le cose tra loro hanno avuto modo di iniziare due anni fa, quando Jason ha avuto il bisogno di proteggerlo dalle frecce di Cupido, e dalle voci derisorie degli altri. Sono iniziate da quando Nico si è aperto con lui per la prima volta, quando poi lo ha messo alla prova non solo una volta porgendogli la coppa e sfidandolo a bere e fidarsi di lui, ma innumerevoli altre volte a innumerevoli missioni che hanno affrontato insieme. E lo ha messo anche davanti a una scelta: quella di accettare i suoi sentimenti o non essere più presente nella sua vita, perché avrebbe fatto troppo male continuare a essergli amico quando di amicizia non si stava più parlando da mesi ormai. E Jason non è mai tornato indietro, non lo ha mai lasciato: anche quando Nico gli ha urlato in lacrime di farlo.

E in qualche modo entrambi hanno afferrato quei sentimenti, li hanno capiti e accettati, finendo per diventarne schiavi in qualche modo, finendo per rimanerne assuefatti totalmente. 

“Portami a casa.”

 


“Would you take the wheel

If I lose control?

If I'm lying here

Will you take me home?”


 

Si è dipinto un sorriso caldo sul viso di Jason, mentre una mano è andata ad accarezzare teneramente la guancia sinistra del figlio di Ade, che si lascia cullare a quel tocco, lasciandosi sfuggire un sospiro. 

“Sì.”

La voce è bassa e rassicurante, proprio come la sua intera presenza. Nico lo guarda negli occhi e sorride a sua volta, un sorriso che si vede a stento ma che esprime perfettamente il suo stato d’animo. Si avvicina di nuovo al figlio di Giove, scivolando su quelle gambe fino a raggiungere il bacino dell’altro e a quel punto fermarsi. I loro occhi sono così vicini che non riesce a distinguerne bene i contorni ed è difficile mantenere un contatto visivo, per questo chiude le palpebre e poggia le sue labbra su quelle di Jason. Sono morbide e quella cicatrice che le marchia le rende ancora più irresistibili. È un bacio lento, quasi come se le carezze di prima si fossero spostate lì, lasciando che solo le loro labbra potessero godere di quelle amorevoli cure.

Le mani di Nico però non riescono a reprimere l’impulso di stringergli il capo a un certo punto, facendo capire al proprio amante di voler incrementare quel bacio, di voler andare più a fondo in quella bocca calda. Inclinano la testa entrambi, lasciando andare le lingue in esplorazione e lasciandosi trasportare in quello che si ritrova a essere un bacio passionale e intenso. 

Si sente stringere i fianchi il figlio di Ade, sollevare subito dopo la maglietta, mentre un brivido gli percorre la schiena e Jason si scosta dalle sue labbra, scendendo a baciargli il collo e facendolo sollevare nuovamente in ginocchio. 

Il complicato nodo che li tiene vestiti e separati da una coperta ha bisogno di due minuti interi per sciogliersi, lasciandoli finalmente a contatto: uno contro