vita.

Sentì il cuore sobbalzare, stringersi su se stesso e poi dilatarsi in un modo quasi doloroso. Ruotò la testa, scendendo con le labbra fino all’incavo del collo, i fianchi che premevano sempre di più contro quelli dell’altro, come volendo assicurarsi che sì, non stava sognando, non si stava inventando nulla, le reazioni che stava suscitando (lui, proprio lui) nel corpo dell’altro erano tutte vere.

Alessio, immobile fino a quel momento, ebbe un sobbalzo improvviso, e si portò una mano al volto. Gennaro, non capendo, si ritrasse quel poco che bastava per rimettere a fuoco il volto dell’amico, e fu come se qualcuno gli avesse tirato un pugno in piena faccia. Alessio aveva abbassato lo sguardo, gli occhi quasi chiusi, e una lacrima stava lentamente solcando lo zigomo, facendosi strada fino al mento. Gennaro si staccò facendo un passo indietro, permettendo all’altro di coprirsi il volto con entrambe le mani. Che coglione che era stato, un tremendo coglione egoista. Aveva voluto sfidarlo, aveva voluto metterlo con la schiena al muro solo per avere delle stupide sicurezze. Aveva pensato solo a se stesso, schiacciato da quel suo malatissimo e perenne bisogno di rassicurazioni. E Alex le rassicurazioni gliele dava sempre, lui c’era sempre stato per dirgli che andava tutto bene, che aveva fatto la cosa giusta, e che anche se per una volta aveva sbagliato non c’era nulla al mondo a cui non si potesse porre rimedio. Alessio gli aveva sempre fatto capire che le sue spalle erano abbastanza larghe per sostenere i problemi di entrambi, e Gennaro lo ripagava così, portandolo all’esasperazione, spingendolo contro qualcosa per cui evidentemente non era pronto. Non avrebbe mai fatto del male ad Alex, se l’era giurato da quella sera in piazza. Quel peso era suo e solo suo, Gennaro doveva scarrozzarselo in giro da solo, non poteva scaricarlo su Alessio, non poteva e non doveva farlo perché avrebbe rischiato di perderlo per sempre. E invece eccolo lì, alle cinque di mattina in una spoglia camera d’albergo a guardare, attonito, la persona più bella e preziosa che avesse mai conosciuto crollare a picco, il volto tra le mani a nascondere tutte le vergogne che poteva provare e che evidentemente provava per colpa sua. E Gennaro non poteva farci nulla, non poteva manco abbracciarlo. Era un coglione completamente impotente

“Alè - iniziò con una voce roca, distante anni luce dalla sua - Alè, io...sono un idiota”

Alessio non si muoveva, dava l’idea di riuscire a tenersi in piedi solo grazie al supporto della porta dietro le sue spalle.

“Io...mi spiace...te lo giuro, mi spiace - Gennaro scavava in profondità cercando parole che forse non aveva mai avuto dentro, perché non si era mai sentito così tanto una merda in tutta la sua vita - la smetto, la smetto subito, non lo farò più e ti giuro che questa cosa non uscirà mai di qui, piuttosto m’ammazzo” più parlava, più Gennaro si sentiva un coglione.

Alessio, dopo quelli che parvero secoli, fece cadere le braccia lungo fianchi e ispirò profondamente, gli occhi sempre fissi al pavimento: “Io, I-Io non voglio”. Gennaro avrebbe voluto morire sul colpo, sprofondare negli abissi della terra, annullarsi totalmente: “lo so che non vuoi, Alè. Lo so, l’ho capito e mi spiace, ti giuro mi spiace così tanto”, sentiva un groppo in gola e tentava di cacciarlo dentro con tutta la forza di cui era dotato.

“No - Alessio tirò sù la testa incrociando per un secondo gli occhi di Gennaro, un nano secondo, poi tornò a guardarsi le scarpe, i denti che digrignavano - io non voglio che tu smetta”. Pronunciò tutto d’un fiato, le parole che si rincorrevano, la voce bassissima e spezzata.

Gennaro pensò di perdere i sensi, il cuore che riprese di colpo a martellare nel petto. Si sentiva prosciugato di tutte le forze, il cervello intorpidito,le gambe molli. Eppure, con uno sforzo sovrumano, avanzò verso Alessio. Lentamente. Un passo dopo l’altro. Si fermò a qualche centimetro da lui.  E ora, Gennà, e ora che cazzo fai?,  pensò, e il pensiero risuonò così forte nella sua mente, così nitido che ebbe paura di averlo esternato ad alta voce.  E ora chi è che ha paura . Gennaro sollevò una mano, come a rallentatore, cercando di non far rumore, di non muovere nemmeno l’aria. Sfiorò la guancia di Alessio con i polpastrelli, certo che l’altro avrebbe respinto il contatto. Non lo fece, Alessio, rimase immobile, le labbra socchiuse, il respiro irregolare e gli occhi ancora bassi.

“Mi spiace Alè  - Gennaro sussurrò in una maniera quasi impercettibile, come se ogni rumore, ogni suono potesse rovinare quel momento - ti prego perdonami”. Portò anche l’altra mano a circondare il viso dell’amico, la punta delle dita che sfioravano l’orecchio. Alessio, le palpebre pesanti come pietre, alzo lo sguardo, incastrandolo in quello di Gennaro, che si sentì di nuovo sprofondare, spinto giù da quegli occhi arrossati e lucidi, ancora più neri