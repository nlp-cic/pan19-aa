, forse crede che io dorma perché non dice niente. Aspetto che appoggi il vassoio sulla scrivania prima di dire:«Che ci fai qui, Carolina?»Lei fa un salto e ansimante si poggia una mano sul cuore.«Ma che sei impazzito?» mi sussurra «Volevi farmi prendere un infarto?»Io alzo le spalle e la guardo, cercando di capire che ci fa qui.Lei si infila una mano nella tasca dei jeans e ne estrae un piccolo cellulare che so di per certo non essere il suo. Me lo porge.«Tieni. Io devo fare solo da tramite. Chiama l’unico numero salvato in rubrica e capirai. Ora devo andare. Non voglio che la mamma mi scopra» e senza darmi il tempo di ribattere, esce dalla stanza alla velocità della luce.Perplesso, eseguo e chiamo l’unico numero salvato in rubrica. Non c’è nessun nome, quindi non riesco a capire chi mai…«Pronto» è la voce di Stefano, non posso sbagliarmi. Provo a mugugnare qualcosa ma le parole non vogliono saperne di uscire.«Christian, sei tu, vero?»«Sì sì» tentenno io.«Oh, finalmente. Non sapevo se fidarmi della tua sorellastra piccola»«Le hai dato tu il telefono?» domanda idiota, è ovvio che glielo ha dato lui.«Sì. Riccardo mi ha detto che eri in punizione e io volevo sentirti, ma non sapevo come fare. Così ho dato il telefono a Ricky che lo ha passato a Carolina, che lo ha portato a te.»«Che giro» faccio io ridacchiando, un po’ sollevato sentendolo dire che voleva sentirmi. «Come mai Carolina ha accettato?»«Ora che esce con mio fratello, sembra che la sua stronzaggine stia evaporando, cosa che non è accaduta per la sorella maggiore. È lei che ti ha creato 'sto casino, vero?»«Già» faccio io triste «mi ha anche detto che mi hai baciato perché volevi solo vendicarti della tua ex.»Lo sento sospirare, e spero che mi dia una spiegazione alla svelta.«Ero veramente incazzato con Jessica, ma tu mi piaci davvero» mi dice. «Credimi, l’ultima cosa che volevo in quel momento era che lei ci interrompesse.»«Ok» faccio io. Non so se faccio bene a fidarmi, ma è talmente tanto tempo che qualcuno non si interessa così nei miei confronti che non posso negarmi il piacere di lasciarmi andare. «Ti credo.»«Bene, perché non vedo l’ora di rivederti» mi fa, ed io arrossisco.«Anche io, Ste» sussurro.«Credi di riuscire a fuggire per un giorno intero?» mi chiede.«Venerdì Caterina e Anna Maria vanno alle terme. Se tuo fratello corrompe Carolina, forse posso fuggire, ma devo essere a casa per le otto»«Ok, vedrò cosa posso fare. Posso chiamarti quando voglio o ti disturbo, Chris?»«No, chiamami quando vuoi, Ste. Tanto terrò il telefono silenzioso e se non ti rispondo vuol dire che c’è qualcuno nella stanza.»«A proposito, l’altra sera per sbaglio ti ho preso la catenina con le fedi dei tuoi genitori» mi dice. Io subito premo la mano sul mio petto per conferma di quanto dice. Cavoli, è vero! Sono proprio un idiota, non me n’ero nemmeno accorto. Stefano ha uno strano effetto su di me.«La prossima volta me le ridai» faccio io.«Oh no» risponde lui. «Le tengo in ostaggio, così sarai sempre obbligato a vedermi una volta in più»Alla sue parole mi sciolgo come un gelato sotto il sole d’agosto.«V-va bene, ma non perderle.»«Ok, piccolo. Ora vado, fa' sogni d’oro stanotte.»«Buonanotte, Ste.»Questa sera mi addormento felice.

 VIII Fermo la macchina davanti al portone di casa Spighi e faccio uno squillo al cellulare che ho dato a Christian. Aspetto nemmeno cinque minuti e lo vedo scendere con passo svelto, guardandosi attorno per sincerarsi di essere solo.Non sono nemmeno le nove di mattina, e la sua matrigna e la sua sorellastra se ne sono andate da meno di mezz’ora. Carolina sarà la nostra spia e ci avviserà se per caso le due decidono di tornare prima. Per farci aiutare da lei, ho dovuto convincere mio padre a lasciare soli lei e Ricky alla casa sul lago per tutto il week end.Christian sale in macchina alla velocità della luce, e subito si allaccia la cintura borbottando un ciao.«Non mi saluti per bene?» faccio io allungandomi verso di lui per baciarlo sulle labbra. Lui è sorpreso, ma si sporge e mi permette di baciarlo, anche se io non approfondisco il contatto. Abbiamo tutto il giorno per stare insieme e ora non voglio far altro che portarlo lontano da quella casa.E’ una giornata fredda ma serena, il sole brilla e la temperatura non è così bassa, nonostante siamo alla fine di novembre.Voglio portarlo in un piccolo bosco dove andavo a fare campeggio da piccolo insieme a Ricky. Non ci mettiamo nemmeno un’ora per arrivarci.Quando scendiamo dalla macchina, prendo dal bagagliaio un piccolo cesto da picnic e una coperta. Affido a Christian la coperta e poi gli faccio cenno di seguirmi. Ci addentriamo tra gli alberi finché non troviamo un posto