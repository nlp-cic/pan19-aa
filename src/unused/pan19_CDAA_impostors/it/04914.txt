finalmente finalmente lo guarda.

"Genn..."

Probabilmente deve avere un aspetto pietoso, le lacrime bollenti gli scivolano sul viso e sui capelli e Genn sospira.

"Pensavo lo volessi anche tu... che succede? Dimmi."

"Alex... stai con me."

Allunga la mano alla cieca, ha lo sguardo fuori fuoco, ma raggiunge comunque le labbra di Alex con le dita. "Fai piano, sì?"

Il respiro caldo del moro gli si infrange sulle dita, lui annuisce e gli bacia i polpastrelli, prima che Genn faccia scivolare via la mano, abbandonandola sul materasso, inerte. 

È così che si sente.

Inerte e vuoto.

Perché Alex non è diverso dagli altri.

È un cliente, come tutti gli altri e si comporta come tale. Insegue il suo piacere non quello di Genn. Com'è giusto che sia. Come deve essere. Forse... gli vuole un po' bene? Ma è tutto lì. Non lo ama. Come potrebbe? Nessuno lo ha amato mai veramente.

Gli viene quasi da ridere.

Lui che vende bugie per vivere, crede agli occhi, alla voce e alle carezze di un uomo. Un uomo che ora spinge dentro di lui e lui non sente niente. Non prova piacere o aspettativa per il culmine. Non prova dolcezza, calore, felicità, amore. Guarda il suo fido soffitto bianco. E con tutto il cuore vorrebbe sbagliarsi.

Vorrebbe che Alex fosse diverso. Il suo primo amore. Il suo Re.

Non si accorge che il moro ha smesso di spingere e si è allontanato. Non si accorge che si alza, si sfila il preservativo con gesti secchi e comincia ad accarezzarsi finché non viene. Non se ne accorge.

Non finché Alex non lo bacia.

Leggero, quasi dolce.

E lo bagna, con le sue lacrime.

Solo allora se ne accorge.

Con estrema fatica allunga una mano e gli accarezza la guancia. Sente il braccio tirare esausto, ma lui la tiene lì.  Non usa le dita per asciugare le lacrime del moro, lascia che scivolino sul suo dorso, finché non ce la fa davvero più.

Il braccio gli scivola e chiude gli occhi.        

 

 

 

 

Quando Alex si sveglia è stranito.

Un senso di angoscia lo coglie e per un attimo ha difficoltà a respirare.

Stringe il lenzuolo ed è allora che capisce il perché. Sta dormendo largo sul materasso.

Le gambe larghe, le braccia distese, a occupare tutto lo spazio possibile.

È stranito perché non assume questa posizione da quattro mesi. È la posizione di chi non ha nessuno nel proprio letto.

Ma lui ha qualcuno.

Si tira su a fatica e cerca il corpo di Genn. Sente le membra pesanti, ma volta il capo e lo vede.

È rannicchiato sotto le coperte, all'angolo del materasso. Sembra sul punto di cadere, nella smania di occupare quanto meno spazio possibile.

Reprime il bisogno di allungare la mano e accarezzargli la testa, di tirarselo addosso, stringerlo. Soffoca la voglia di scusarsi, di piangere, e di stringerlo di nuovo.

Volta la testa e osserva il vuoto davanti a sé.


Dev'essere molto presto.


E non sa quanto tempo è rimasto così.

Però sa che alle prime luci dell'alba anche Genn si sveglia. Lo sente muoversi, tirarsi su, trascinarsi sul letto, colmando la distanza che li separa. 

Genn lo stringe. Deve aver pianto nel sonno, ha le guance appiccicose, ma adesso che abbraccia Alex con tutte le forze che ha, non si stupisce se gli occhi gli si riempiono nuovamente di lacrime.


Non si stupisce.


Quello di cui si stupisce, sono le braccia di Alex, intorno a lui.            

 

 

 

 

 

 

 

 

 

La seconda volta che hanno provato a fare sesso è andata altrettanto male.

Altrettanto- click! -male.

Prende un sorso della lattina di Pepsi appena aperta e si gira verso Genn.

È seduto su un plaid per terra, sta giocando da più di un'ora da solo a dama, sulla scacchiera dipinta del suo tavolino da caffè.

Il rumore delle pedine che si muovono veloci per conquistare terreno è l'unico che sente, oltre il temporale fuori.

Fa il giro del divano e ci si siede sopra, Genn non sembra voler aprire bocca e neanche Alex ne ha voglia, sinceramente.

Stende il collo sullo schienale e sospira. 

La seconda volta è andata altrettanto male. 

Lo hanno fatto proprio sul divano. Genn si era avvicinato in accappatoio mentre lui era seduto con una rivista in mano, e gli si è messo a cavalcioni, così. Ha cominciato a baciarlo, a toccarlo, gli ha lasciato gli occhiali addosso, anche se erano scomodissimi e non riusciva ad assecondarlo per bene. Gli ha lasciato anche la camicia, ha solo sbottonato i pantaloni, e non smetteva... di guardarlo, così attento, così concentrato.

Gli diceva di tutto, di quanto lo volesse dentro, di quanto lo pensava mentre si toccava nella vasca da bagno, di quanto volesse soffocare col suo cazzo, che era una troia solo per lui e Alex non avrebbe voluto eccitarsi. Perché era chiaro che qualcosa non andava, ma le mani di Genn lo accarezzavano veloci e attente, il profumo del bagno schiuma lo intossicava e quando Genn gli ha indirizzato le dita verso la sua apertura, era così largo e umido. È