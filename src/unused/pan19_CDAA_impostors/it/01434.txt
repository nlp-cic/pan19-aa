quando quelle appendici feline non sarebbero scomparse.

Rapido agguantò il ragazzo moro per la vita e scattò di corsa lungo il corridoio. Avrebbe portato Rufy in uno dei suoi posticini segreti che aveva scovato nel Colosseo.

Le proteste di Cappello di Paglia non arrivarono nemmeno alle orecchie dell'altro decisamente troppo occupato a non farsi beccare da qualcuno. Per sua fortuna uno dei nascondigli si trovava piuttosto vicino alla loro posizione e Bartolomeo non impiegò molto a raggiungerlo.

Chiuse la porta con attenzione a non fare rumore e fece scattare la chiave nella serratura.

-Meeeo! Ma perchè mi hai portato qui!?-

Continuò a protestare il più giovane dei due una volta messo a terra. Mica era giusto che Meo lo rinchiudesse in quello che sembrava uno sgabuzzino poco illuminato da una finestrella su una parete.

-Rufy-senpai non posso lasciarti andare in giro... in quello stato...-

Rispose il Cannibale guardandolo con desiderio e preoccupazione al tempo stesso. Bartolomeo era ben conscio dei suoi sentimenti e dell'amore che provava da tempo per il pirata moro. All'inizio aveva creduto che fosse solo una cotta da fan ma più i giorni trascorrevano meno quei sentimenti si affievolivano, anzi, non facevano che aumentare fino a portare Bartolomeo alla schiacciante conclusione: s'era innamorato per bene del suo idolo. Tutto sembrava risolto una volta capito ciò che provava... rimaneva solo il piccolo insignificante problema di dirlo o meno a Rufy.

-Quale stato?-

Domandò innocentemente il Capitano ancora totalmente ignaro delle sue condizioni... feline. Con un mezzo sospiro Meo incrociò le dita creando una piccola barriera lucida permettendo all'altro di specchiarsi. Rufy appena vide le sue orecchie allungò subito le mani per toccarle e capire se fossero vere oppure uno scherzo del suo nuovo amico speciale. Per lui Bartolomeo era diventato speciale ed unico, certo i suoi nakama erano speciali ma il Cannibale lo era in un modo tutto suo. Lo capiva al volo, lo faceva ridere e per di più lo stava aiutando a recuperare il frutto di Ace. Il pirata dai capelli verdi s'era riuscito a scavare un posticino speciale nel cuore di Rufy, un posticino tutto suo e che non sarebbe mai stato sostituibile.

-Sono vere...-
Esalò solo quando percepì il calore delle orecchie feline sulle proprie mani. Qualcosa lo aveva trasformato in un mezzo gatto e a questa sfortuna si aggiungeva anche il bruciore che campeggiava ancora nel suo stomaco, tanto da far storcere il naso a Rufy.

Quel nasino storto non sfuggì al più grande che armeggiò subito con le tasche del proprio giaccone tirando fuori di nuovo la bottiglietta. Per la prima volta da quando Zoro gliel'aveva lanciata la porse al moro per fargli vedere bene l'etichetta.

-Credo che Zoro-senpai ci abbia dato la fialetta sbagliata... li sopra c'è scritto che è un siero per modificare l'aspetto umano, ma per fortuna è temporaneo. Tra otto ore le orecchie e la coda svaniranno-

Spiegò Bartolomeo osservando Rufy rigirarsi la bottiglietta tra le mani. Il viso del pirata moro appariva rilassato e non preoccupato a morte come il suo. Ma dopotutto cosa si aspettava? Quello era Rufy, che non perdeva mai il suo ottimismo.

-hai detto che è temporaneo,no? Allora basterà aspettare!-

Appunto. Come volevasi dimostrare.

Cappello di Paglia non aveva perso il suo ottimismo e sorrideva tranquillo. Prese per mano il Cannibale e lo portò fino al muro più vicino, facendolo sedere con la schiena appoggiata al muro e le gambe distese. Bartolomeo non ebbe quasi nemmeno il tempo di sedersi che si ritrovò la testa mora e con le orecchie da gatto di Rufy sulle gambe.

Nemmeno a farlo di proposito delle leggere fusa iniziarono a sollevarsi dal corpo del più piccolo che trovava quella posizione particolarmente comoda.

Bartolomeo non poteva saperlo ma Rufy aveva dormito molte volte in quella posizione, accoccolato sulle gambe di Ace e a quel pensiero un'ondata di solitudine avvolse Cappello di Paglia.
-Dormivo spesso in questa posizione sulle gambe di Ace...-
Mormorò solamente, quasi con la speranza che il Cannibale non lo sentisse. Per sua sfortuna Bartolomeo lo aveva sentito benissimo e comprendendo il dolore dell'alto iniziò a passargli le dita tra i capelli scuri, sfiorando di tanto in tanto le orecchie feline.

Non voleva che si sentisse solo e andare a coccolare Rufy in quel momento gli sembrò l'unica soluzione.

-Mi piacciono le tue mani, sono grandi... E mi piacciono anche le tue coccole-

Ammise ancora il mezzo gatto mentre aumentava il volume delle proprie fusa senza nemmeno accorgersene. Quel semplice commento ebbe il potere di far sfiorare il cielo con un dito a Bartolomeo. Non credeva che quelle carezze sarebbero piaciute a Rufy, anzi pensava che gli avrebbe chiesto di smetterla.

Col cervello scollegato e il cuore traboccante di felicità il verde non si accorse delle proprie dita che si erano spostate ad accarezzare un orecchio felino.

Riuscì a riscuotersi solo dopo qualche minuto quando un mugolio, molto simile a un gemito, si alzò da Rufy.

-Mmmhhh... Meo...-
Lo chiamò Cappello di Paglia ansimando eccitato per le carezze su un punto erogeno e tanto delicato. Il proprio nome soffiato dalla voce eccitata dell'altro congelò Bartolomeo sul posto.

Le sue carezze avevano fatto eccitare il pirata accoccolato contro le sue gambe...

E adesso che diavolo poteva fare!?
Avrebbe dovuto scusarsi e farlo togliere dalle proprie