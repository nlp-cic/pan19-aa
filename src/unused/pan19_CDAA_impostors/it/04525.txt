alle preparazioni.

Rinoa, mano nella mano con Squall, parla con tutti, ride e riesce persino a convincerlo a ballare con lei. Al suo sguardo allenato pare chiaro come anche lui si stia divertendo nonostante non gli piaccia stare con tanta gente. Per questo si accorge del dolore ai piedi solo quando si ferma per prendere fiato, ma non riesce più a ignorarlo. Beh, non ha intenzione di lasciare che un paio di tacchi a spillo le rovinino la giornata. Lei ha sconfitto Artemisia, insomma, cosa saranno mai un paio di scarpe?

E poi ha Squall, che può farle convenientemente da sostegno. È il suo ragazzo, non è forse naturale che stiano vicini?

Lui la guarda sospettoso fin da subito. Non aspetta molto a chiederle «Che c’è?». Rinoa è un po’ delusa.

«Non posso abbracciare il mio ragazzo senza motivo?» chiede innocentemente.

Squall la squadra. Le dice «Non tu», ma sorride.

«Cattivo!»

«Ti fanno male i piedi, vero?»

«E io che speravo non lo notassi! Se ne sono accorti tutti, vero? Questi stupidi tacchi!» si lamenta, ma non la preoccupa realmente cosa gli altri pensino. Sono tutti troppo occuparti a divertirsi che a pensare a una ragazza che si dimentica che i tacchi a spillo dopo un po’ possono fare davvero male ai piedi.

«Saper scovare i punti deboli dei nostri obiettivi è fondamentale per ogni SeeD. Andiamo, ti accompagno in camera a cambiarti le scarpe o ti lamenterai tutta la sera»

«Cattivo!» esclama Rinoa. Squall sorride divertito e le prende la mano. Per lui più che per altri parlano i piccoli gesti che non si accorge nemmeno di fare, come rallentare il suo passo per riguardo a lei, o come il suo pollice accarezza le sue dita: non servono troppe parole a farle sapere quanto ci tiene a lei e a farla felice.

Quando Quistis li ferma, Rinoa non sa se ringraziarla o temere il dolore che proverà non appena riprenderanno a camminare. «Dove state andando?» gli chiede. Squall risponde con toni pacati, ma stringe appena la sua mano a intermittenza, inquieto. Non vede l’ora di andarsene.

«Va bene, ma torna presto o tutti si chiederanno che fine ha fatto il Comandante»

Il sospiro di Squall vale più di mille parole, ma Quistis non gli presta più attenzione, più interessata ad unirsi al divertimento che a fare la guastafeste. Avrebbe dovuto temere di più il momento in cui ripartono, decide Rinoa. I piedi la stanno uccidendo.

Tanto è il sollievo che prova quando giungono davanti alla porta della sua stanza che Rinoa dimentica il caos che regna dietro di essa. Prova vergogna solo per il breve lasso di tempo che serve a Squall a entrare nella stanza e a lei a chiudere la porta: come si volta, Squall la accarezza e la guarda con inconfondibile desiderio. Poggia le labbra su quelle di Rinoa,  chiude gli occhi, come da manuale, e il suo volto assume la stessa espressione di uno studente sotto esame. Rinoa non riesce a trattenere una risata.

«Non vedevi l’ora di andartene, vero?»

«Mi conosci bene» risponde Squall, baciandola sul bordo delle labbra contorte in una nuova risata e scendendo lungo il collo.

«Hai approfittato del mio dolore ai piedi» Dolore che al momento quasi non percepisce: le mani di Squall percorrono il suo corpo con precisione, lungo la schiena e i fianchi, fermandosi proprio nei punti giusti. «Avevi pianificato anche questo?»

«Questo è colpa tua. E delle tue scarpe» borbotta, poggiando le mani sul suo sedere.

«Lo prenderò come un complimento» dice lei, stringendosi a lui. Una scarica di energia percorre i loro corpi, lasciandoli senza fiato.

Squall si guarda intorno. «Dove?» chiede. Vestiti e oggetti ricoprono tutte le superfici piane della stanza.

«Contro il muro?» propone Rinoa.

Squall acconsente con un gesto del capo, e il momento di stasi termina. Rinoa gli tira via la giacca, e ammira il torso perfetto del suo ragazzo non appena si toglie la t-shirt. Gli addominali perfettamente scolpiti sembrano essere usciti da un sogno erotico, e sente sotto la mano il movimento dei muscoli costantemente allenati. Ma niente supera l’espressione sorpresa di Squall quando con un gesto deciso infila la mano nei suoi pantaloni e palpa il suo membro eccitato. È bellissimo quando reclina il capo all’indietro e sospira prima di riprendere il controllo.

Rinoa sente le sue mani poggiarsi sulle gambe e risalirle con tale estenuante lentezza che quando finalmente sfiorano le sue mutande verso l’interno coscia, lei è sul punto di urlare di togliergliele di dosso e darsi una mossa, ma non vuole farlo vincere. Così gli abbassa la zip dei pantaloni  per avere più libertà di movimento, mentre invece Squall, ancora troppo presente con la testa, sposta le sue mani sul sedere di Rinoa e le alza il vestito.

Rinoa odia sentire freddo, ma, una volta tolto il vestito, non lo nota per niente, troppo presa dalla mano di Squall che ha deciso di imitare ciò che lei ha fatto al suo membro. Geme sommessamente, maledicendo la barriera delle mutande. «Ti prego, Squall»

Sempre pratico, Squall si allontana da lei il tempo