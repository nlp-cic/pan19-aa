armadio nero posto in un angolo. Tirò fuori quello che serviva per soddisfare la richiesta e poggiò tutto l’occorrente sul tavolinetto accanto alla sedia su cui si trovava Zayn.
« Alza la maglia. Oppure toglila del tutto, come preferisci ».
Decise di sfilarsela. Alcuni intrepidi fecero stupidi fischi di approvazione, ma lui non se ne curò, appoggiandosi con le spalle allo schienale freddo. Non vide Tori mentre si infilava i guanti in lattice e nemmeno mentre apriva la confezione dell’ago da piercing sterilizzato. Tutto quello che vide furono gli occhi castani di Liam tracciare ogni più piccola curva del suo busto. Si ridestò quando percepì una dolorosa puntura esattamente all’altezza del capezzolo destro. Guardò in basso e vide la propria carne trapassata dall’ago da parte a parte e le mani di Tori che asciugavano una piccola goccia di sangue che stava scivolando verso il basso per via della forza di gravità. Poi l’ago venne sfilato e sostituito dal piercing nel giro di qualche istante.
Zayn osservò il lavoro terminato: quel nuovo accessorio per il suo corpo gli piaceva più di quanto avrebbe mai immaginato, nonostante la pelle intorno fosse un po’ arrossata. Ma sapeva che sarebbe sparito, così come le leggere scariche di dolore che le terminazioni nervose continuavamo a comunicare al cervello.




II
I fell for you like autumn leaves, never faded, evergreen.


Niall uscì dalla stanza con il viso plasmato da un’espressione di puro terrore e lo sguardo perso nel vuoto. Era accompagnato da due Intrepidi, che lo sostenevano per le braccia perché faticava a reggersi sulle gambe. Zayn, accortosi dell’amico in quelle condizioni, sì alzò in piedi e gli si avvicinò. Gli si mise di fronte e lo guardò per un attimo, mentre gli altri iniziati presenti nella sala d’aspetto borbottavano qualcosa d’indistinto tra i denti. Anche il biondo lo guardò, ma era così sotto shock che il moro ebbe l’impressione che non l’avesse nemmeno riconosciuto. Stava per prendere il posto di uno dei due Intrepidi accanto a Niall, quando dalla stessa stanza uscì Liam. I suoi occhi saettarono tra la gente, fino a fermarsi su di lui. Uno strano e velocissimo lampo li attraversò.
« Eccoti » disse « Tocca a te ».
Il moro si mordicchiò il labbro inferiore. Deglutì pesantemente. Non voleva entrare nella stanza alle spalle di Liam, non dopo che il suo amico ne era uscito in quelle condizioni. Ma doveva farlo. Annuì, poi seguì l’istruttore all’interno.
L’ambiente era piccolo, con le pareti color panna. Non c’era niente che non avesse già visto in precedenza e gli sembrò di essere tornato indietro nel tempo. La poltrona grigia dallo schienale reclinabile, un computer e tanti fili attaccati ad esso. Era l’esatta copia della saletta in cui era stato sottoposto al test attitudinale.
« Siediti pure ».
Fece come gli era stato detto. Si sentiva le mani sudate e le asciugò strisciandole sui pantaloni. Guardò Liam avvicinarsi al monitor, digitare qualcosa sulla tastiera e poi abbassarsi per aprire il piccolo mobiletto di metallo al di sotto del computer. Gli occhi di Zayn indugiarono qualche instante sul movimento fluido che le gambe dell’istruttore avevano fatto nel momento esatto in cui si erano piegate.
« Di che simulazione si tratta? » domandò l’iniziato.
« Mai sentita la frase “affronta le tue paure”? » fece Liam, rispondendo alla domanda con un’altra domanda « Beh, noi la prendiamo alla lettera. Questa simulazione ti insegnerà a controllare le emozioni durante una situazione di paura ».
Il moro si passò una mano sulla fronte. Le simulazioni non erano reali e non rappresentavano una minaccia reale, quindi non avrebbe dovuto essere così spaventato come in quel momento. Eppure non ci riuscì e gli servì tutta la sua buona volontà per abbandonare il capo sul poggiatesta della poltrona anziché prendere, alzarsi e scappare dalla stanza. Chiuse gli occhi, ma li riaprì quando sentì un picchiettio provenire dalla sua destra.
« Un’iniezione? Sul serio? » esclamò sorpreso, osservando con terrore la siringa piena di liquido arancione e con l’ago lunghissimo che Liam aveva in mano.
« È solo una versione più avanzata della simulazione del test attitudinale » gli spiegò l’Intrepido. « Un siero senza né fili né elettrodi per te ».
« E allora quelli? » disse Zayn. Indicò con un cenno della testa i fili collegati al computer.
« Quelli sono per me. Per vedere cosa sta succedendo nella tua testa ».
« Ma come fai a vederlo se io non ho fili? »
Liam sospirò. Faceva davvero tante domande, il moro. « C’è un minuscolo trasmettitore all’interno del siero, che invia i dati al computer e il computer li invia a me tramite quei fili ».
L’iniziato annuì, mentre l’istruttore gli si avvicinava. Voltò leggermente il capo dalla parte opposta e chiuse gli occhi, lasciando che l’altro gli infilasse l’ago nella pelle morbida del collo. Un dolore profondo gli si diffuse per tutta la gola e si prese il labbro inferiore tra i denti, stringendolo con forza.
« Il siero farà effetto entro sessanta secondi e devi sapere ancora un paio di cose prima che incominci. Questa simulazione è diversa da quella del test attitudinale