E’ la foto più bella che ho, hai un bel sorriso appagato.- rispose sinceramente quello e il campanello d’allarme nella testa del vampiro trillò per avvisarlo, non doveva lasciarsi incantare dalla sua voce suadente, dai suoi occhi languidi. Doveva resistere e dargli una strigliata.
-L’hai scattata dopo che abbiamo fatto sesso, sono ancora nudo!-
-Bah, da qui si vede solo il petto, non cosa c’è sotto.- il piede di Piemon s’insinuò provocatore fra le gambe del vampiro. -Quello è terreno mio.-
-Non te la caverai con delle avances e un piedino sullo scroto.- rispose Vamdemon allontanando la sedia -Mi sono sentito umiliato! La vittima che stavo cacciando si è arresa di sua spontanea volontà e sembrava anche piuttosto felice di farsi succhiare il sangue.-
-Ha i suoi lati positivi.- rispose quello -E ci guadagniamo tutti. Hai idea di quante cose ci paghiamo con il tuo bel faccino ammaliatore?- Piemon incrociò le gambe e prese a contare con le dita -Le riparazioni, per esempio. Poi la tua scorta di sangue ci viene inviata dai tuoi numerosissimi fan ogni settimana, compriamo gli esplosivi di Pinocchimon, il pesce a Metalseadramon, la diginoir per Mugendramon, per non parlare di tutti gli sfizi degli altri, perché siamo i cattivi ma abbiamo anche una vita privata.-
Vamdemon era esterrefatto, ma non meno infuriato di prima.
-Avresti potuto parlarne con me!-
-Avresti detto di no.-
-Potevi fare un tuo fan club, allora.-
-No, il mio bel faccino non compete col tuo.- rispose fingendosi pensieroso.
-Non ho detto questo.-
Piemon sorrise -Quindi mi trovi bello?-
-No, ti trovo idiota. E’ un discorso serio!-
-Senti…- Piemon tentava di temporeggiare per trovare una soluzione e uscire vivo da quella stanza -So che ho sbagliato, ma ora non si può tornare indietro. Se vuoi, puoi prendere in mano tu la faccenda, anche perché non so più che cosa inventarmi. I tuoi fan sono insaziabili!-
-Inventarti?- Vamdemon sentì di star per collassare, poi, quando Piemon spostò uno dei tomi dalla libreria e gli mostrò una sorta di magazzino ricavato dietro un passaggio segreto sbiancò. Ovunque vi erano numeri di una rivista intitolata “Il vostro sensuale vampiro di quartiere”, gadget di varie forme, dimensioni e colori (e alcuni dal gusto discutibile) e poster, calendari, cartoline. Qualunque gesto sensuale, occhiata ammaliante, o situazione imbarazzante era stata accuratamente documentata e distribuita a sua insaputa per mezza Digiworld. Persino gli scatti successivi ad un attentato contro la sua persona per mezzo di una torta alla panna erano lì, immortalati affinché tutti potessero conoscere la bellezza innocente del suo viso imbrattato di dolce. Peccato Piemon non avesse fotografato i successivi calci al deretano di Etemon, avrebbe mostrato al pubblico persino il suo lato sportivo.
-Pensavo di distribuire un album fotografico a tema gore, giusto per ricordare alle tue fan che non sei solo un estimato intenditore di emoglobina amante delle fruste.-
-Così mi fai sembrare un patito di sadomaso.- sbuffò. -Da quanto va avanti questa storia?-
-Due anni.-
-Fantastico.-
Piemon si grattò la testa con disappunto, pentito del proprio operato.
-Senti, se vuoi posso interrompere il tutto, ormai non ne abbiamo più bisogno.-
Vamdemon gli lanciò un’occhiata glaciale -Potevi pensarci prima.-
-E’ solo che ricevi un sacco di lettere ogni giorni, da un sacco di digimon che dicono di amarti senza neppure conoscerti di persona. Sanno che sei malvagio e ti adorano lo stesso… vederle mi fa sentire bene, ecco.-
-A me no.- rispose lui -Non sono un fenomeno da baraccone.-
Piemon gli porse una cassetta zeppa di lettere e regali e gliela lasciò cadere fra le braccia. -Leggile, poi dammi una risposta.-
-Non ho tempo per queste fesserie. Piemon!-
Inutile, quello sparì lasciandolo solo con della stupida carta straccia. Vamdemon avrebbe dato fuoco a tutto se ciò che gli aveva detto Piemon non gli fosse rimasto in testa come una zecca fastidiosa. Lesse le prime lettere per curiosità, emise delle risate di scherno, ma poi questo si cancellò dalle sue labbra e rimase molto colpito della quantità di parole e sentimenti versati in ogni pergamena o carta intestata, in ogni regalo, in ogni goccia di sangue che l’aveva nutrito. Diede una scorsa al registro dei fan, ormai scritto sino alle ultime pagine. C’erano migliaia di firme là dentro, ma la cosa che lo fece sorridere era che la prima era la sua. Vamdemon trovò anche una sua lettera in fondo alla cassetta, recitava così:
“Se leggerai questa lettera sarò probabilmente morto, poiché avrai scoperto quanto in basso posso arrivare. Sul momento mi era sembrata una sciocchezza, insomma, era come esporre un trofeo. Sei mio dal primo giorno che ci siamo conosciuti, anche se non ti merito per tante cose. Mi faceva sentire bene dire al mondo tutto ciò. Poi però i momenti felici che ti rubavo per rallegrare gli altri mi rendevano inquieto, capivo che dovevo smettere, perché erano i nostri momenti. Come quando abbiamo inseguito Devimon per il castello per fare quella cosetta a tre e lui ha urlato come una donnetta nella fuga. Ricordo il tuo sorriso divertito e