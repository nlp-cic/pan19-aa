al bagagliaio della propria auto e scosse la testa prima di ricominciare a parlare.“Insomma, di certo non mi arrenderò ma penso sia il caso di essere onesti. Non abbiamo uno straccio di possibilità e tu lo sai. Che cavolo, proprio tu tra tutte le persone dovresti saperlo.”“Dean…” -disse l’altro abbassando lo sguardo- “C’è qualcosa che vuoi dirmi?”Il fratello restò in silenzio per un lungo istante.Troppo lungo perché Sam sperasse in una risposta confortante.“Ci ho provato, Sammy. Ci ho provato sul serio ma non posso fare finta che vada tutto bene, perché non va bene. E non penso che andrà mai a posto. Tu hai preferito dare ascolto ad un demone piuttosto che a me e guarda che è successo.”“Io darei qualsiasi cosa per tornare indietro. Qualsiasi.”“So che lo faresti. E so anche che ti dispiace, lo so… ma tu eri la persona dalla quale dipendevo di più al mondo. Mi hai deluso in tanti di quei modi che non so nemmeno…” continuò Dean senza riuscire a trovare la forza di finire la frase.“Sto dicendo che mi riesce davvero difficile metterci una pietra sopra e lasciarmi tutto alle spalle.”“C’è qualcosa che posso fare?” chiese il fratello con sguardo colpevole.“Onestamente? Nulla. Non credo che potremo mai tornare quello che eravamo. Capisci che intendo?”Sam annuì col capo: sapeva bene che l’ultimo anno trascorso aveva messo a dura prova entrambi e che il suo comportamento aveva seriamente compromesso il rapporto che li legava nel profondo.“E’ solo che non penso di potermi fidare ancora di te.” aggiunse Dean fissandolo negli occhi.Quella invece era una risposta che Sam non si sarebbe aspettato. 

Quando Alex riaprì gli occhi impiegò qualche secondo a realizzare che c’era qualcosa di molto diverso dal corridoio che si era lasciata alle spalle mentre perdeva i sensi e scivolava a terra con il fianco sanguinante: intorno a lei non sembrava più esserci più il pavimento polveroso della cappella del St.Mary ma una luce intensa che le fece socchiudere le palpebre più volte prima di rialzarsi, ancora un po’ intontita.Solo nel momento in cui riuscì a sollevarsi senza dolore si portò una mano sul fianco e si rese conto che la ferita era sparita senza lasciare traccia.“Mi stavo giusto chiedendo se fossi sveglia. Mi fa piacere vedere che riesci anche ad alzarti.” disse una voce a poca distanza da lei.Guardandosi intorno con più attenzione, Alex capì di essersi risvegliata in quella che sembrava un salotto riccamente arredato con mobili d’epoca e stucchi dorati; lei stessa sedeva su un divanetto Chippendale dall’aspetto lezioso, mentre l’uomo che le aveva parlato restava in piedi di fronte ad un grande tavolo in marmo sul quale risaltavano due grossi vasi di orchidee bianche e viola.“Io… sono morta?”“Ci sei andata parecchio vicino. Per fortuna ti abbiamo trovato prima che fosse troppo tardi, sistemare una ferita del genere per noi è stato uno scherzo.”“Per voi?” -ripeté Alex confusa, arrivando dopo qualche istante a capire- “Sei un angelo.”“Sono Zaccaria.”“Beh, grazie… immagino.” replicò lei “Non dirlo neanche.” disse l’angelo prima di indicarle con un cenno della mano un vassoio che prima non aveva avuto modo di notare.Al centro di un largo piatto in porcellana decorata con inserti turchese spiccavano tre tortini al cioccolato, dalla superficie bombata e irregolare per via delle grosse scaglie di cioccolato fondente che spuntavano un po’ ovunque dall’impasto.“Hai fame, forse? Prova uno di questi, sono i tuoi preferiti.”La giovane rivolse un’occhiata sospettosa alla stanza e tornò a studiare attentamente i mobili, gli stucchi dorati, i quadri rappresentanti angeli guerrieri dai lineamenti delicati e infine le torte sul vassoio: era come se ogni cosa nella stanza fungesse da facciata, per nascondere quello che gli angeli non volevano rivelare di sé.“Dean e Sam… loro stanno bene?” chiese infine, senza neanche prestare attenzione a quello che Zaccaria le stava offrendo.“Oh, loro sono riusciti a scappare prima del gran finale. Non che si siano preoccupati molto per te.” -disse lui con espressione contrariata- “Ma in fondo suppongo fossero convinti che non ci fosse più niente da fare.”“Di preciso che cos’è questo posto?” domandò Alex in tono cauto.“E’ una specie di stanza per gli ospiti. Ospiti molto speciali, V.I.P. in effetti.”“Allora che cosa ci faccio io, qui?”“Pensavamo che ti servisse qualche momento di riposo. Hai passato un periodo molto pesante, perché non prenderti una piccola pausa?”“Una piccola pausa?!” gli fece eco la ragazza.“Avere del tempo per te, tanto per cambiare. Riuscire a leggere qualcosa solo perché è divertente e non una delle solite estenuanti ricerche… narrativa fantastica, ad esempio?” ribatté Zaccaria, lasciando scivolare sul tavolo in marmo un grosso plico di fogli stampati e tenuti insieme solo da alcuni fermacampione.Alex si sollevò dal divanetto per raggiungerli e non appena ebbe posato una mano sulla prima pagina scosse la testa con una smorfia: quello che l’angelo aveva appena fatto apparire dal nulla era una copia dell’inedito romanzo “Supernatural – Lucifero risorge” scritto da Carver Edlund.“Credo di aver chiuso con questo