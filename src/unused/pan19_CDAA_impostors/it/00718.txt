giornata, e John si imbroncia ancora di più. « Smettila » borbotta.
Sherlock inizia a ridere e gli fa la linguaccia, di nuovo. « Smettila! »
esclama John, e Sherlock non può trattenersi dal prendere la sua personale
vendetta. 



« Dopo tutte le volte che lo hai fatto tu, non ho certo
intenzione di smettere adesso! » risponde a tono. 



John lo guarda in cagnesco. L’aria fiera e soddisfatta
di Sherlock gli fanno rilassare la postura, e semplicemente lo osserva,
l’ironia negli occhi quasi palpabile. È così spensierato, così felice, e semplicemente non resiste. Gli prende
la testa tra le mani e Sherlock smette di ridere, e quando John è sicuro di
avere la quasi completa attenzione
del più piccolo, lo porta velocemente vicino a sé lo bacia sul naso, gli
occhioni blu ora dolci incollati agli azzurro grigio sorpresi di Sherlock. 



Si stacca praticamente subito, e la reazione di
Sherlock è qualcosa di impareggiabile. Rimane paralizzato dov’è, con gli occhi
spalancati che risaltano ancora di più nella pelle del viso ormai di un colore
rosso intenso, e la bocca leggermente aperta a formare un piccolo cerchio. Lo guarda
sbigottito e imbarazzato e John non può fare a meno di ridere a quella vista. È
riuscito a zittire Sherlock: un’altra piccola vittoria.



La risata di John scema man mano che passa il tempo, e
viene rimpiazzata da un largo sorriso dolce e quando capisce che Sherlock non
si sarebbe mosso ancora per un po’, inizia a camminare per conto suo e si volta
indietro solo dopo qualche passo.



« Allora, pulce, vieni o rimani lì tutto il giorno? »
chiede John, sorridendo in direzione di dell’amico. Questo sembra riaversi
parzialmente dalla trance, e segue John quasi automaticamente, la bocca ora
chiusa ma il viso ancora rosso, e non lo osa guardare negli occhi. Inaspettato, lo cataloga infine la mente
di Sherlock. Sgradevole? No. Quasi … Piacevole.
A questo pensiero spalanca ancora di più gli occhi, ma non ha voglia di lottare
contro i suoi sensi, non questa volta. Quindi, si affianca a John in silenzio e
rilassa un po’ i lineamenti del viso.



John da parte sua è completamente sereno e passa un
braccio sopra le spalle di Sherlock, portandoselo vicino. L’altro è sorpreso da
quel gesto, ma non gli da fastidio – complice il pensiero di poco prima,
suppone – perciò non si muove. È un piacevole calore quello che John emana, e gli
si stringe addosso, felice di poter semplicemente stare con lui. 



Dopo qualche minuto, Sherlock si volta verso di lui e
sorride un poco. Vede John voltarsi curioso a guardarlo e il sorriso si allarga
un po’ di più. « Come stai, John? » chiede, con il sorriso sulle labbra, ma
John può quasi toccare con mano la serietà e la preoccupazione nella voce di
Sherlock.



« Sto bene, adesso » risponde, sincero. Sa che mentire
con Sherlock non porta da nessuna parte – e poi non ne ha motivo –, ed inoltre
questo sembra aver già capito il motivo della sua assenza, quindi opta subito
per la verità.



« Per quanto tempo hai avuto la febbre? » chiede
Sherlock. Non è difficile intuire il perché dell’assenza di John, ma per il
periodo avrebbe potuto solo tirare ad indovinare.



« Undici giorni » risponde John, e torna a guardare
davanti a sé. « Dal ventisei. Dev’essere stata
l’influenza primaverile » spiega. 



Sherlock annuisce. Poi pensa a tutto il tempo passato
senza vedere John e un paragone gli si forma da solo in testa, facendolo
sorridere ironicamente. Vede John guardarlo inclinando la testa, e coglie al
volo l’occasione per prendersi una piccola rivincita. « Alla fine sei tu ad
esserti ammalato, non io! » dice, a mo’ di scherzo e dispetto. 



John lo spinge con il fianco e sorride. « Sono contento
che sia successo così e non il contrario ».



Sherlock lo guarda sorpreso. No, non riuscirà mai a
capirlo. « E per quale motivo? » domanda, interessato.



John lo guarda e pensa per un secondo alla risposta. «
Perché un ragazzo di tredici anni è più abile a superare un’influenza di uno di
undici anni! » dice, come a prenderlo in giro.



Sherlock a quel punto mette su un broncio esagerato,
teatrale. « Non è vero! E comunque dodici, non undici! » dice, orgogliosamente.
Ci vogliono cinque secondi di silenzio da parte di John per rendersi conto di
aver detto involontariamente che da quando si erano conosciuti fino ad allora
Sherlock ha compiuto gli anni.



John lo guarda sorpreso, prima di esibirsi in una
faccia offesa. « Ma come dodici? E non mi hai detto niente! » esclama,
staccandosi da Sherlock e aumentando un poco il passo.



Sherlock rimane interdetto per qualche istante. Perché mai John ha reagito così? Il
compleanno è stato mio, non suo. Non può incolparmi di essersi dimenticato il
suo compleanno. Pensa che le persone normali si fanno gli auguri, festeggiano, ma continua a non capire.
Per lui, il compimento dei dodici anni ha segnato l’inizio della partecipazione
alle serate di gala, e non è stata di certo una bella