e voi l’avete. Non potete lasciar perdere per il calcio! James ha sempre sognato il Real ed ora voi due vi amate! - 
- Ma non gioca! Ed io non so cosa fare con Zizou, non posso dirgli di metterlo altrimenti lo spedisce in tribuna! - Cristiano si corruga e mi fissa senza capire questo punto, così sospiro e mi calmo amareggiandomi: - Zizou è possessivo. Me l’ha fatto notare James ed io ho visto che ha ragione. Non abbiamo una storia, però abbiamo sempre avuto questo rapporto molto forte e simbiotico e credo che… non so, abbia sviluppato una sorta di attaccamento nei miei confronti. In generale non mi fa male, anzi. Tutto quel che fa è sempre per aiutarmi o farmi stare bene, ma con James si è accanito, l’avrai notato. - Questo ha il potere di uno sparo, rimaniamo in silenzio mentre lui si siede su un macchinario senza praticarlo, io continuo col mio senza guardarlo. 
- Quindi… quindi i problemi che ha con lui… cioè non lo fa giocare per questo? - Mi fa male, mi fa dannatamente male pensarlo e dirlo, ma ormai non ha più senso nascondere la testa. 
- Ed io non posso farci niente, perché se mi intrometto, se alzo un dito in favore di James è peggio. - Cristiano si riprende ed annuisce categorico. 
- No no, non prendere le sue difese. Anzi! - E con questo torno a guardarlo. 
- Anzi cosa? - 
- Fai finta di essere in rotta con lui. Tu sei capace di fingere, sei bravo a nascondere. James imparerà. Vivetela di nascosto, più che potete. Se è come dici tu, questo convincerà Zidane a metterlo in campo di più. - 
Non dico nulla, lo guardo corrucciato mentre ripenso alla sua idea e devo ammettere che non è sciocca. In realtà ci stavo pensando anche io a non sbandierare il mio rapporto con lui e tenerlo più per me. James è molto espansivo e fisico, non è facile, ma se gli dico che è per il suo bene forse si può fare. 
- Spero che funzioni. - Mormoro piano poi sempre amareggiato per questa situazione di merda. 
Cristiano mi batte la mano sul braccio e si alza tornando ai suoi esercizi. 
- Comunque non dovevi intrometterti! James deve fare le scelte che sente, non deve pensare a me! - Rimbrotto ancora, convinto di quel che dico. 
Cristiano sospira ed annuisce paziente. 
- Sì, sì, certo… e poi vissero separati ed infelici, ma almeno giocando a calcio! - La sua acidità è leggenda, ma non avevo tanti dubbi in merito!


Quando vado negli spogliatoi a darmi una sistemata ed un’asciugata per cominciare la sessione ufficiale con gli altri, James è arrivato da poco, ci sono anche alcuni altri che ignoro totalmente. Lui mi nota, fa un sorriso strano e torna ad immergersi nel suo borsone per tirare fuori il cambio. 
Sospiro, mi avvicino e gli arrivo da dietro. Io e lui siamo seduti vicini negli spogliatoi per i numeri di maglia, ma in questo caso mi piazzo dietro di lui, dritto, ed aspetto che si alzi e mi noti. 
Si raddrizza sentendomi e si gira, non mi faccio indietro, continuo a guardarlo e a togliergli lo spazio vitale. 
Ci guardiamo seri, cerca di fare un altro sorriso forzato, ha capito che so. Sa che io e Cris ci alleniamo un po’ insieme prima di cominciare con gli altri. 
I nostri occhi si agganciano e non ci separiamo, il resto dei nostri compagni e del chiasso che lento ingigantisce, è un contorno che non notiamo. Comunichiamo in questo strano modo finché mi decido a dire qualcosa prima che la mia bocca finisca automaticamente sulla sua, dove solitamente deve stare. 
- Dobbiamo parlare, puoi venire un momento? - Solitamente non faccio domande, ma adesso ho un tono diverso. Non so bene cosa gli dirò. 
Lui si mordicchia la bocca e coi suoi grandi occhi da cerbiatto annuisce convinto d’aver fatto qualcosa. 
Mi avvio per primo, ma in corridoio sento la voce di Zizou che parla con qualcuno, così mi fermo di colpo e gli dico di aspettare  qualche minuto e di raggiungermi in piscina. 
A quest’ora di solito è libera. 
Lui non capisce ma annuisce ed aspetta. 
Esco per primo, incontro Zizou e lo saluto con un sorriso, mi fa una carezza senza pensarci mentre parla al telefono e va oltre.
James mi raggiunge in piscina, vuota come pensavo. 
Mi trova seduto su una delle panchine ai bordi, non mi tolgo le scarpe e non immergo i piedi, ma James chiaramente è la prima cosa che fa ed io sorrido guardandolo. 
- Hai deciso di nasconderci a Zizou? - Lui lo chiamerebbe mister o Zidane, ma visto che io lo chiamo sempre Zizou, lo fa anche lui. 
Annuisco come se me ne vergognassi, lui si siede al bordo della piscina, poco più avanti di me, ed immerge i piedi nell’acqua liscia e limpida. 
Le voci rimbombano un po’, guardo la sua nuca ma poco dopo si gira torcendosi tutto in un modo quasi infantile, sorrido dolcemente e sospiro rassegnandomi a togliermi le scarpe a mia volta. Mi siedo poi dietro di lui, una gamba per