pagarmi in qualche modo, scarica il carro per me, la mia schiena non è più quella di una volta.Seth era stato contento di aiutarlo e quando quella sera era tornato a casa indossando il completo di pelle nera, aveva trovato conferma alle parole del vecchio mercante: sua madre era diventata pallida ed era stata costretta a sedersi.- Dove hai preso quei vestiti, Seth?- Allora è vero? Mio padre era Guy di Gisborne?Annie lo fissò.- Era? - Chiese con voce tremante.- Il mercante che me li ha dati ha detto che è morto molti anni fa.- Oh. - Annie aveva guardato le fiamme del camino e Seth non avrebbe saputo dire se quella notizia l'avesse addolorata o rallegrata.- Mamma? - Seth si era seduto accanto a lei e le aveva preso una mano tra le sue. - Ora puoi parlarmi di lui? Voglio sapere chi era mio padre.Seth passò accanto alle rovine del vecchio castello e rabbrividì ricordando le parole del vecchio mercante: forse suo padre era morto nel crollo di quell'edificio.Scese da cavallo e si soffermò a guardare le pietre cadute, chiedendosi se fosse vero, se davvero Guy di Gisborne aveva trovato la morte in quel luogo.Alcuni operai stavano caricando su un carro alcuni blocchi di pietra per portarli al cantiere del nuovo castello, poco distante da lì, e Seth attese che se ne fossero andati prima di inginocchiarsi davanti alle rovine per recitare una preghiera per l'anima di suo padre.Il mercante gli aveva detto che secondo lui Guy di Gisborne doveva essere andato sicuramente all'inferno e anche sua madre gli aveva detto che suo padre era un uomo crudele che una volta lo aveva lasciato a morire nella foresta.Eppure negli occhi di Annie, Seth aveva visto anche un lampo di tristezza mentre parlava di suo padre. Comprese che un tempo Annie doveva averlo amato e Seth pensava che sua madre non si sarebbe innamorata di un uomo completamente malvagio. Forse Guy di Gisborne aveva avuto anche qualche lato buono e il ragazzo sperava di scoprirlo.Era ancora inginocchiato quando sentì dei passi alle sue spalle e la voce di un uomo che si rivolgeva a lui.- Se cerchi una chiesa, ce n'è una qualche strada più in là. Forse per pregare è meglio andare lì che non in questo posto maledetto.Seth si rialzò e si voltò a guardare l'uomo: doveva avere qualche anno più di sua madre e i suoi capelli chiari iniziavano a striarsi di bianco. Era accompagnato da un omone enorme più anziano di lui e da quattro ragazzini di varie età, tutti molto somiglianti a lui con gli stessi capelli chiari e il viso simpatico. Una bambinetta di pochi anni era aggrappata al braccio del padre e si dondolava, ridendo.Quando Seth si girò, gli altri due uomini fecero un salto e, come il mercante, anche l'omone arruffato si segnò precipitosamente.- Gisborne! È il fantasma di Gisborne! - Balbettò l'altro, terrorizzato, poi si sforzò di trovare il coraggio di rivolgersi a Seth. - Sei… sei in pace? E Robin è con te? Sta bene?Il giovane li fissò, stupito, e anche i bambini guardarono il padre, perplessi.- Allora è vero? Mio padre è morto qui? Voi lo conoscevate?- Tuo padre?- Guy di Gisborne era mio padre. Io mi chiamo Seth.- Seth! Il bambino che abbiamo trovato nella foresta!- Il figlio di Annie?- Voi conoscevate mia madre?! Chi siete?- Mi chiamo Much e lui è Little John. Sono stato io a sentire il tuo pianto quando ti abbiamo trovato nella foresta tanti anni fa. Eri davvero piccolo, allora.- Allora siete i compagni di Robin Hood? Mia madre dice che senza il vostro aiuto saremmo stati perduti entrambi. Secondo lei Robin Hood è un eroe, mi piacerebbe conoscerlo.Seth vide gli occhi di Much diventare lucidi all'improvviso.- Robin è morto… Tanto tempo fa. Lo stesso giorno in cui è morto anche tuo padre.- Oh. Mi dispiace.- Gli assomigli. - Disse Little John, che era rimasto in silenzio fino ad allora. - Sei identico a Gisborne.- Era davvero così cattivo come dicono? - Chiese Seth, abbattuto.- Sì. E no. - Disse Much. - È complicato da spiegare. È una storia lunga e adesso è quasi ora di pranzare. Vieni a Locksley con noi e ti racconteremo tutto.Seth condusse il cavallo per la briglia mentre entravano nel villaggio di Locksley. Gli altri erano a piedi e lui si sarebbe sentito a disagio a cavalcare. Mentre attraversavano il villaggio, quasi tutti i contadini lo guardarono, incuriositi nel vedere una faccia nuova, ma i più anziani, che evidentemente si ricordavano di suo padre, sembravano spaventati nel vederlo.Little John si era separato da loro poco prima, dicendo che sarebbe andato a chiamare un certo frate Tuck e Much si fermò davanti al maniero del villaggio.- Io devo andare a cercare Eve, mia moglie, ma tu entra pure. Di' chi sei e non ci saranno problemi.Seth fece per protestare, ma Much si era già allontanato, trascinato dai figli.Il ragazzo invidiò un po' quei bambini tanto allegri perché avevano la fortuna di poter crescere ed essere amati da entrambi i genitori. Sua madre lo aveva amato teneramente ma