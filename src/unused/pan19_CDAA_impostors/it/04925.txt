- nervoso, irritato, frustrato, arrabbiato - fa quel che gli riesce meglio: fugge. Tace, stringe i pugni ed evita lo sguardo di Alessio che evidentemente si preoccupa, ma decide di concedergli il suo spazio.
Aspetta paziente, il moro, perché lo conosce. Non lo tocca, non gli accoglie le spalle sotto il braccio, non gli scompiglia i capelli biondo già complicati di suo - un po' come i suoi pensieri - perché sa che ci sta lavorando ancora su, con la storia del contatto e si sono visti i risultati, ma non è facile, soprattutto adesso che sono perennemente gettati in bocca alla folla che non si risparmia, non si accontenta. Ma lo sfiora, di tanto in tanto, quando si superano in corridoio o quando si siedono vicini sul divano: Alessio non lo guarda, ma le sue dita scivolano contro il dorso della sua mano in un sussurro che Gennaro non riesce ad ignorare, ma percepisce chiaro, scottante sulla pelle: sono sempre qua.
Allora si alza e se ne va, nel bel mezzo della conversazione, perché questo gioco delle attenzioni che non ci sono, ma ci sono, lo sta infastidendo oltre misura. Si chiude nella sua stanza d'hotel e finge di non sentire la voce di Giosada che lo chiama e gli dà dello stronzo perché "Io le tue seghe mentali, le ascolto però!" e di non cogliere di sottecchi la mano di Alessio che subito si posa sul ginocchio dell'altro, chiedendogli scusa da parte sua.
Si obbliga a nascondere tutto dietro la superficie liscia e spessa della porta che si chiude alle spalle, prima di rimanere solo al buio. Ma il ronzio rimane, insieme a quella rabbia - sì, è rabbia - che non gli permette di dormire, nonostante il torpore che gli blocca i muscoli, le occhiaie che non riescono a nascondere nemmeno con il trucco, e la voglia di chiudere gli occhi. Non ci riesce e basta.

 

 

"Cosa succede?"
Lo spiraglio di luce proveniente dal corridoio, che taglia prepotente la moquette beige della loro camera, si spegne come il suo amico chiude la porta senza produrre rumore.
Alessio muove dei passi nella stanza, le scarpe dimenticate fuori, sotto il letto di qualcun altro, avvicinandosi a Gennaro. Lo trova accucciato sul bordo della finestra aperta solo un po', abbastanza da permettere al fumo della sigaretta di abbandonare la stanza.
Non gli risponde e finirebbe così la loro conversazione, se solo Alessio non si fosse stancato di quella situazione. Perché sinceramente, si è un po' rotto di dover rispettare quelle che sono le mute condizioni imposte da Gennaro e che costituiscono la loro amicizia. Stanco di rispettare uno spazio che invece vorrebbe invadere, silenzi che vorrebbe colmare di frasi confuse e tante, tante parolacce. Dunque, insiste: senza esitazione, le dita corrono a stringere il polso di Gennaro che sopprime un sussulto, ma si volta di scatto verso di lui, gli occhi grandi sgranati.
"Rispondi, Genná" ripete, corrucciando la fronte. "Che succede?"
Il biondo lo fissa negli occhi, poi con titubanza abbassa lo sguardo sulla sua mano che ancora si ordina di mantenere la presa, e di nuovo su di lui. "Niente" mormora e non ci crede nemmeno lui. "Lasciami finire di fumare" e prova a scostarlo.
Ma adesso anche Alessio è arrabbiato e si rifiuta, avanzando e bloccandolo in quell'angolo, tra il vetro freddo della finestra e il suo corpo - caldo. Non gli è mai stato così vicino, non alla luce del sole, non senza le coperte del letto a schermare loro dal mondo.
"Non è niente, Gennaro. Non è niente tu che mi eviti da almeno una settimana, quindi, smettila. Dimmi che succede."
Gennaro ancora non risponde e il sole è sempre più debole, lui è controluce e Alessio vorrebbe solo poter vedere bene i suoi contorni e capire. Lui, però, scuote la testa e si nasconde ulteriormente dietro le ciocche bionde sempre più sfibrate.
Alessio getta la testa all'indietro e guarda il soffitto. Respira piano. "Almeno con me, Genn. Non ti nascondere. Mostrati" dice in un sussurro che dovrebbe rimanere nella sua mente.
Sono quelle le parole che fanno scattare Gennaro. Mostrarsi? Che significa? Sciogliere i nodi, aprire il sipario e sorridere con le proprie debolezze nude nella loro ridicolezza, mentre rimane in piedi solo perché i fili lo tirano. Non hai paura?, vorrebbe chiedergli, di mostrarti e sorridere in quel modo di fronte a miliardi di occhi che non lo conoscono? Che lo giudicano? Di rimanere incastrato in quel personaggio che hanno già cominciato a cucirgli addosso?
Con uno movimento feroce, Gennaro si libera della sua stretta e scatta in piedi, liberandosi di quella gabbia - rifugio - in cui lo ha limitato Alessio.
"Dio, smettila" sibila, muovendo passi confusi nell'ombra della stanza. Stringe i capelli in una morsa cruda, insensibile. "Smetti di fare la persona bella, premurosa, responsabile che cerca di- di- non lo so, salvarmi! Finiscila" mormora e al contrario, sembra quasi una preghiera.
Lo guarda ed Alessio è ancora immobile, le braccia ferme lungo i fianchi. Deglutisce. "Fai ironia adesso?" chiede dopo un lungo minuto