era rimasto vivo. Il dolore per chi era morto. Non c’era nulla che potesse toccarlo. Nulla che potesse superare quella cortina di dolore. Non si accorse nemmeno che qualcuno lo aveva preso per mano. Non prestò attenzione alle sue gambe che si muovevano. Non vide dove stava andando. Non vedeva né sentiva nulla, finché quei due pozzi di luna, pieni di qualcosa, gli riempirono la mente e il cuore. Sorrise, perché gli era sembrato di sentire, in mezzo a tutto quel dolore, un sussurro che suonava molto come “Grazie, Harry!”. E poi il buio.
 
Anche Paciock era riuscito a coronare il suo sogno d’amore. Perché Draco aveva smesso di fingere che i sentimenti gli fossero sconosciuti. I suoi si erano amati tanto e lo avevano amato infinitamente e, anche se la gentilezza e l’umiltà non erano due tra i suoi pregi, i suoi occhi erano abbastanza abituati a vedere quello sguardo sul volto dei suoi genitori per capire che Paciock amava la Lovegood e, strano a dirsi, pareva anche che fosse un amore corrisposto. Si trovò ad invidiarli, il più goffo tra i Grifondoro e la più stramba tra le Corvonero erano riusciti a trovare la loro metà, la loro felicità, l’uno tra le braccia dell’altra. Si guardò attorno cercando la sua felicità e la trovò: rannicchiato in un angolo, assente, confuso e spaventato. Dannazione! Dov’erano la Donnola e la Zannuta quando Harry aveva bisogno di loro? Già, Harry! Harry che lo aveva salvato, non solo uccidendo l’Oscuro, ma accogliendolo nel loro rifugio quando lui aveva chiesto il suo aiuto. Harry che lo aveva spronato a migliorarsi. Harry che gli aveva sorriso, appena prima di andare nella Foresta, quando il suo cuore aveva perso un battito e lui aveva finalmente capito, proprio nel momento in cui stava per perderlo, che lo amava. Gli si avvicinò e lo portò in un corridoio, o in quello che ne restava. Guardò quel ragazzo forte e coraggioso seguirlo senza essere realmente presente a sé stesso e lo guardò negli occhi. Occhi che non lo vedevano neppure. Si sentì pervaso dal panico. Non sapeva che fare. L’aveva preso per mano, perché sentiva di doverglielo e di doverlo a sé stesso, ma ora che erano da soli non riusciva a fare niente. Vedere quegli occhi verdi così spenti e spaventati lo lasciò per un attimo senza fiato. Ma lui doveva almeno dire quello che il suo cuore urlava, poi lo avrebbe lasciato in pace, per sempre. Se l’era ripromesso.
“Grazie, Harry!”
Era strano usare quel nome. Per anni aveva finto che non esistesse. Per anni aveva associato quel viso solo ad un cognome famoso. Il sorriso che gli rivolse il Grifondoro gli fece perdere un paio di battiti. Ritrovarselo tra le braccia, però, lo terrorizzò. Era svenuto. Chiamò aiuto e da quel momento fu tutto un susseguirsi di cose che non capì.
 
Neville aveva notato Malfoy portare Harry fuori dalla Sala Grande e aveva sorriso. Forse anche Harry avrebbe stretto il suo biondo, entro la fine di quella giornata infinita. Quando sentì l’urlo d’aiuto di Malfoy non perse tempo e corse verso la sua voce insieme a Luna. Li trovò per terra. Sembrava che Malfoy fosse caduto nel tentativo di reggere il peso del ragazzo che, Neville ne era certo, amava.
“È  svenuto! Paciock, per favore, chiama qualcuno! Devono curarlo!”
La preoccupazione nella sua voce era strana, ma autentica.
 
Il risveglio di Harry fu graduale. Per prima cosa avvertì la sensibilità del suo corpo tornare. La seconda cosa che notò fu il peso che sentiva sullo stomaco, quasi come se si fosse addormentato con una borsa sul torso. Quando aprì gli occhi fu stupito nello scoprire che quel peso altro non era che una testa bionda. E non una qualsiasi testa bionda. Non era la testa bionda di Lavanda, o quella di Justin, nemmeno quella di Luna. No! Quella era la testa bionda di Draco Malfoy. Draco Malfoy che sembrava profondamente addormentato con la testa su di lui. Si arrabbiò quando una mano si mise tra lui e quella testa, prima di capire che quella mano che adesso accarezzava quei lisci capelli di seta era la sua.
 
La sensazione di una carezza lo svegliò. Era leggera come il tocco di una farfalla. Talmente leggera da credere di essersela immaginata. Si voltò verso Harry, solo per vedere il suo viso addormentato, come lo vedeva ormai da un mese. Un mese in cui aveva praticamente vissuto in quella stanza al San Mungo, spalleggiato da Neville e Luna, che lo avevano difeso davanti ai loro amici e anche contro il buonsenso, a suo parere. Gli era grato, ovviamente, ma non capiva perché lo facessero e così, un giorno in cui aveva rischiato di crollare e di mollare tutto, glielo aveva chiesto e la risposta di quella bionda da strapazzo era stata: “Perché Harry è il tuo Neville!”. Non credeva che i suoi sentimenti fossero così evidenti, ma non poté fingere, nemmeno con se stesso, di non essere contento che almeno qualcun altro credevo in quello che sentiva. Era sicuro di essere arrossito, ma le aveva sorriso riconoscente. Grato a quella folle per avergli