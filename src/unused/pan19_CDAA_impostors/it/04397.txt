su un divanetto troppo piccolo per far star comodi entrambi così che il più grande ha dovuto sedersi sul bracciolo.

Alessio si passa entrambe le mani sul viso; non lo sta ascoltando, non per davvero quando ripete «È così stronzo».

Nando è vicinissimo dal tirargli un pugno in piena faccia, anche se non lo farebbe mai, di norma, però in quel momento lo ritiene così insopportabile che si concederebbe uno strappo alla regola.

«Io volevo solo uscire per divertirmi» esclama, rivolgendosi più che altro ad un interlocutore inesistente, dato che il ragazzo non gli presta attenzione «magari con qualcuna, invece sto passando la serata a sentirmi dire che Gennaro Raia è uno stronzo. È grandioso, davvero grandioso».

Alessio sospira sonoramente e appoggia la fronte sulla coscia del fratello, scuotendo ripetutamente il capo e socchiudendo gli occhi. Un po' si sente patetico, si è addirittura ubriacato e per cosa poi?


Ah, sì. Per Gennaro Raia, che è uno stronzo.


«Io cerco sempre di assecondarlo, davvero» biascica e Nando valuta l'opzione di espatriare «mi faccio andare bene tu-tutto e... E lo accontento per ooogni cosa, ogni suo capriccio e lui che fa? Lui si mette i calzini con gli unicorni! I calzini con – con quelli stupidi unicorni».

Alza la testa e lo sguardo indagatore del maggiore gli ricade addosso. Quest'ultimo rimane in silenzio per dei secondi che paiono interminabili, dopo sbuffa e afferra un bicchiere mezzo vuoto dal tavolo davanti al loro, rigirando la cannuccia fucsia tra indice e medio. «Senti, non so cosa sia successo tra voi» dice «però la situazione sta diventando ridicola e imbarazzante. Ci sono le vostre fan che continuano a scrivermi su Snapchat, vogliono sapere che state combinando, perché Genn è da solo in studio e tu non posti più niente. Sai che sei andato in tendenza con hashtag where is Alex? E io che dovrei rispondere? Quell'idiota di mio fratello evita l'altro membro degli Urban Strangers perché non gli piacciono i suoi calzini?».

Alessio passa dal ritenersi patetico al vedersi come un perfetto imbecille poiché detta ad alta voce quell'affermazione è al limite del ridicolo. Certo, non si tratta di ciò, c'è molto di più: quello è solo un minuscolo dettaglio, un particolare dedito a nascondere qualcosa di più grosso che non ha il coraggio di ammettere – neppure a se stesso, figurarsi di fronte ad un'altra persona, chiunque essa sia.

Ma Nando è bravo, capisce sempre tutto prima che le cose vengano messe nero su bianco; per quanto Alessio ne ha memoria, lui ha la soluzione ad ogni problema in qualsivoglia occasione.

«Forse dovresti dirglielo» suggerisce infatti.

Alessio mormora qualcosa a malapena comprensibile che assomiglia ad lamento infastidito «Dirgli che?».

Nando sospira ancora «Quel che provi» ed è una frase sincera, pronunciata con un briciolo di dolcezza.

Alessio aggrotta le sopracciglia; è confuso – magari anche a causa dell'alcol che ha in circolo – però in quel momento il fratello sta rappresentando in qualche modo la propria coscienza. Tante volte ha tenuto una sorta di dialogo unilaterale, ponendosi domande alle quali non ha mai trovato una risposta; invece ora Nando lo sta spingendo ad agire, a fare qualcosa, a compiere quel passo in avanti che si è vietato per – probabilmente – anni e lo fa con una semplicità disarmante, come fosse un dettaglio ovvio e scontato.

«Che?» Alessio, tuttavia, è cocciuto, terrorizzato, non ce la fa a buttarsi e basta «Cos – no, io cosa... Cioè, no».

«Alé, pari una ragazzetta di tredici anni con una cotta per il più figo della scuola, solo che la ragazzetta ha più dignità».

A tal punto, vorrebbe chiedergli se è davvero così evidente che è in–– che è qualcosa nei confronti di Gennaro, eppure rimane zitto. Si lascia andare sui cuscini del divano, mezzo sdraiato, a fissare il soffitto che viene illuminato a intermittenza dalle luci della discoteca.

Forse dovrei dirglielo, pensa.

E già, forse dovrebbe farlo davvero.

 

**

 

Il bussare di Gennaro è talmente forte che Alessio teme che la porta sia venuta giù prima che possa effettivamente aprirla. Quando lo fa, il ragazzo biondo gli piomba dentro casa non degnandolo neppure di uno sguardo: cammina dritto e spedito verso la camera da letto e l'altro si limita a seguirlo in silenzio, col capo basso ed entrambe le mani ficcate nelle tasche dei jeans.

Gennaro fa avanti e indietro per la stanza, passandosi nervoso le mani tra i capelli che probabilmente avrebbe dovuto lavare, dato che risultano abbastanza unti e gli si incollano alla fronte.

Alessio lo guarda e basta, appoggiandosi con la schiena allo stipite; sa che dovrebbe essere il primo a parlare, avviare un discorso perché – tutto sommato – gli deve delle spiegazioni per la recente sparizione, invece rimane in silenzio, la lingua intorpidita e le membra che gli tremano.

«Allora?» è Gennaro a rompere l'illusione di quiete che è calata tra loro; ha smesso di muoversi in maniera compulsiva e gli sta fermo davanti, le braccia aperte e gli occhi parzialmente nascosti dalla lunga frangia.

«Allora che?» Alessio parla a bassa voce, distoglie lo sguardo osservando qualsiasi cosa non sia il volto