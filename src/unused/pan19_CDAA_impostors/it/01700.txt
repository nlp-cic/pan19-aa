i fianchi sotto la superficie dell’acqua. Si teneva maldestramente sopra l’elastico del costume ed era chiaro che aspettasse che fosse l’alzatore stesso a dargli l’assenso.

Appena Akaashi intuì ciò, sospirò un ultimo gemito prima di staccarsi dal bacio e disse: «… Spostiamoci da qui, Bokuto». Che avessero intenzione di andare oltre o no, la piscina in piena vista non era comunque il posto più adatto a dare spettacolo.

Gli occhi gialli di del capitano si illuminarono, gioiosi ed eccitati insieme. Annuì pendendo completamente dalle sue labbra, ed entrambi uscirono dalla piscina.

Ora, il perimetro della casa era circondato una siepe abbastanza alta e folta (usata anche come schermo acustico, essendo comunque in una zona abitata) e, oltre alle mattonelle attorno alla piscina e sotto il portico, il resto era erbetta bassa. Inoltre c’era, sul retro dell’abitazione, un capanno degli attrezzi in legno, con una porta e due grandi finestre ai lati, dove stavano tutti gli strumenti per la cura della piscina e del praticello. Scartata in partenza l’opzione di rientrare in casa, i due ragazzi si diressero proprio al capanno quasi senza il bisogno di comunicarselo.

Akaashi lasciò che Bokuto lo superasse per fermarsi a raccogliere da terra il proprio asciugamano e quando lo raggiunse lo trovò a trafficare con le finestre.

«Che succede?».

«C’è il lucchetto alla porta», mormorò Bokuto. Poi immediatamente dopo si voltò verso di lui, illuminandosi: «… Ma la finestra è aperta!», sussurrò entusiasta, alzandone la parte inferiore.

Lo stavano veramente facendo? Stavano per entrare di soppiatto nel capanno degli attrezzi del proprio amico, mentre tutti gli altri stavano dormendo in casa a qualche metro di distanza da loro?!

Akaashi ebbe un tentennamento, ma appena Bokuto fu entrato – con incredibile agilità – sostenendosi alla parte interna della finestra dimenticò qualsiasi altro pensiero e lo seguì a ruota, dopo aver lanciato l’asciugamano all’interno.

Una volta nel capanno abbassò nuovamente il vetro. L’aria tra quelle quattro pareti era umida e calda, appena i suoi occhi si abituarono all’oscurità distinse le forme di una miriade di attrezzi appesi ed appoggiati praticamente per quasi tutta la superficie: l’unica zona libera era nei pressi dell’ingresso, ed era lì che Bokuto aveva steso l’asciugamano. Vicino alla porta c’era l’interruttore della luce, ma il ragazzo dai capelli argentati non la accese… la poca luce lunare che filtrava dalle finestre permetteva loro di vedersi a vicenda quanto bastava.

Stranamente, nessuno dei due si sentiva a disagio. Né la stanchezza dovuta alla festa o all’ora tarda, il caldo all’interno del capanno o perfino l’effrazione stessa sembravano godere di un solo briciolo di considerazione nelle loro menti.

Le quattro pareti in legno li isolavano dal resto, e lo sapevano.

Non spesero altro tempo a guardarsi.

A onor del vero fu Akaashi ad avanzare per primo, ma non che sia rilevante: entrambi si avvicinarono e ripresero contatto con le proprie bocche ancora prima che con le mani; Bokuto sentì le dita del moro percorrere le insenature della sua schiena – su fino alle scapole, per poi scendere lungo i fianchi e, infine, addentrarsi all’interno del costume ancora umido: lì slittarono sulle ossa delle anche fino alle natiche, stringendole – e ricominciando poi alla rinfusa con lo stesso ciclo di movimenti. Bokuto restò ancora una volta sorpreso dalla sua intraprendenza, ma cercò di non darne segno per non rovinare il momento: oddio, non sapeva perché si sentisse così emozionato, dopotutto ciò che gli stava facendo poco prima in piscina era decisamente peggio. Akaashi non lo stava accontentando, vero? Era lui che voleva toccarlo, che si prendeva ciò che voleva, giusto? Quindi poteva osare a sua volta…?

Ahhh, lo faceva letteralmente uscire il testa il pensiero che quel criptico, apatico – intelligente, meraviglioso – alzatore fosse così diretto e sincero nel mostrargli la propria voglia quando Bokuto si sentiva appagato anche solo con la sua compagnia, anche senza toccarlo. “Quelle cose” – gli sembrava chiedere troppo. Per lungo tempo non era nemmeno riuscito ad immaginarsele, pensando di essere l’unico a stravedere per l’altro… e invece Akaashi non solo condivideva il suo stesso interesse, ma era anche molto più concreto di quanto lo fosse Bokuto, e con i suoi gesti e le sue cure era stato il primo tra i due a cercare di portare la loro relazione – qualunque forma essa avesse – ad altri livelli.

Gli pareva che i ruoli si fossero invertiti: era Akaashi che gli chiedeva attenzioni, Akaashi che lo cercava sotto il proprio tatto, che gli sussurrava il suo nome all’orecchio quando Bokuto gli mordeva il collo o il profilo della mascella per incitarlo a continuare.

Dunque, tornando al discorso precedente: sì, lo faceva impazzire da morire sentirsi desiderato da Akaashi. Era una sensazione preziosissima. E questo gli ricordò che l’ultima cosa che gli aveva confessato quando ancora si trovavano in piscina non era affatto per dire.

Bokuto affondò le mani nei capelli di Akaashi, trattenendolo a sé mentre lo baciava con un impeto rinnovato. Poi si staccò per riprendere fiato, ma senza allontanarsi dal suo viso; fece muovere le mani sulle spalle, poi davanti sul petto, stuzzicando