ovunque sul suo viso, in ogni lineamento e morbidezza e colore.

"Dimmi qualcosa, Gè".

La sua voce si incrina e Gennaro sembra quasi diventare più triste, come se si potesse aggiungere altro dolore ad una tristezza così sconfinata come quella che si trova nei suoi occhi.

"Sono stanco" risponde Genn dopo averlo guardato per qualche istante senza emettere suoni, la voce roca che all'inizio non è altro che un sussurro afono.

La gola di Alex si chiude con un nodo e per poco riesce a dire uno straziato "lo so".

Si sporge oltre il bordo della vasca, il mento di Genn ancora tenuto ben saldo dalla sua mano, e gli strappa un bacio premendo forte le labbra sulle sue – le labbra di Genn sono sempre state la giusta medicina per tutto, anche se in questo momento dovrebbe essere lui a sostenerlo.

Quindi Alex si stacca, sospira, poi si mette al lavoro.

Raccoglie la spugna da dov'era arrivata nel suo viaggio di navigazione tra schiuma e acqua calda, la strizza, poi cerca una delle mani di Gennaro, la alza e comincia a massaggiarla con lentezza tutto il braccio nella sua lunghezza.

Genn lascia andare la testa all'indietro e socchiude gli occhi, lo guarda da sotto le ciglia lunghe, lascia che faccia di lui ciò che vuole, si mette nelle sue mani. Sa che Alex avrà cura di lui. Certe volte non ha certezza se non questa.

Alessio passa la spugna ovunque sul suo corpo – le braccia, il petto, il collo, la spalle, poi lo trattiene con una mano ben ferma sul suo addome e gli accarezza la schiena, porta l'acqua calda a bagnarlo fino all'attaccatura dei capelli per sciogliere ogni tensione e nervosismo. Poi le gambe, i fianchi sottili, i piedi, facendo ancora più piano per non provocargli solletico.

Quando ha finito di lavarlo prende il soffione della doccia, controlla che l'acqua sia della giusta temperatura, poi lo mette da parte; invita Genn ad avvicinarsi, sedersi in mezzo alla vasca, gli mette una mano sulla nuca e spinge la sua testa tra le ginocchia piegate.

Comincia a bagnargli i capelli, massaggiando piano con movimenti circolari la testa e le tempie – prende shampoo e balsamo e si assicura di insaponarli per bene, rimanendo morbido come si ricorda faceva Ciro con lui quand'era bambino.

Inclina appena la testa per osservare Genn e lo trova con gli occhi chiusi, le guance arrossate, la bocca aperta. Si lascia sfuggire un sorriso e continua a massaggiargli i capelli.

Quando risciacqua gli mette una mano sulla fronte per proteggergli gli occhi e quando tutta la schiuma è scivolata via dai suoi capelli di nuovo li accarezza e li pettina con le dita, sentendoli già più morbidi e leggeri.

"Finito" sussurra con un tono leggero e prende uno degli asciugamani più piccoli che aveva preparato lì accanto per asciugargli i capelli, scuotendolo bene per eliminare l'acqua in eccesso.

Poi toglie il tappo per svuotare la vasca, lascia che Genn si goda ancora un po' l'acqua calda e poi si alza e lo attende con le mani tese e un asciugamano largo e morbido, tutto bianco, di quelli che sua madre tiene solo nella camera degli ospiti.

Gennaro si alza piano, stordito dall'acqua calda e dalle coccole di Alex e appena scavalca il bordo della vasca si lascia avvolgere dall'asciugamano e dalle sue braccia forti – i piedi che lasciano impronte umide, acqua che scende dalle caviglie lasciate scoperte e si adagia sulle piastrelle, si arrende alla gravità e si allarga in piccole pozze, gocce che si lanciano dalle ciocche bagnate dei suoi capelli e cadendo interrompono i lineamenti soffici del suo viso.

Camminano così abbracciati e goffi fino alla stanza di Alessio; Genn si lascia mettere seduto sul suo letto, come lo era prima, lo aspetta mentre va a recuperare l'asciugacapelli e la spazzola e poi lo guarda inginocchiarsi di nuovo davanti a lui.

Alex accende il phon, controlla che l'aria non sia troppo calda e violenta sulla sua mano e poi comincia ad asciugare con pazienza, ciocca per ciocca, i capelli di Genn, sempre attento a non scottargli la pelle.

Piano piano l'acqua scompare, i capelli perdono il fardello umido che avevano portato fino a poco prima e tornano biondi e soffici – Alex li pettina e li asciuga fino a farli diventare vaporosi, pieni nella loro piega tutta da un lato, come li porta di solito.

Ammira la sua opera mentre spegne l'asciugacapelli e lo mette da parte insieme alla spazzola, osserva la piega dei capelli che ancora troppo morbidi gli ricadono sugli occhi e con un sorriso gentile glieli scosta con le dita.

Gli occhi scuri di Alex ritrovano quelli chiari e ora più presenti di Genn e le sue dita continuano a giocare con le sue ciocche invadenti. Tenta di mettergliele dietro l'orecchio, ma queste ricadono, si lascia sfuggire uno sbuffo divertito prima di riprenderle e portarle all'indietro e liberargli la fronte.

Non sa che cosa sia che lo porta a cominciare a tirare; forse gli occhi vivi di Gennaro, il suo comportarsi in questo modo sfuggente e inespressivo quando c'è troppo da esprimere e non sa come farlo, il volerlo scuotere e riportarlo da lui, la volontà di trattenerlo e non lasciarlo vagare