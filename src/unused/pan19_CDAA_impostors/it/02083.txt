di un effimero bagliore dorato. E allora gli sorride, sincera e vittoriosa, perché lei non si sbagliava e perché sa che anche lui l’ha riconosciuta.

 

 

Se nelle lezioni successive chiede un parere all’insegnante un po’ troppo spesso, oppure non si impegna quanto farebbe di solito nei suoi esercizi, o magari commette qualche errore che potrebbe facilmente evitare con un po’ d’attenzione in più, nessuno dei suoi compagni di corso sembra notarlo.

Nessuno tranne lui, ovviamente.

Le sue mani sono grandi e tiepide e attente sulle sue spalle mentre le ordina di raddrizzarle, la sua bocca più vicina al suo orecchio di quanto sia necessario, e agili e delicate lungo la sua schiena mentre la tasta per sentire la tensione dei suoi muscoli, mentre la spinge gentilmente a chinarsi in avanti, giusto un poco di più. E quando anche lui comincia a sorriderle – i suoi sorrisi sono rari, ma la sua espressione non è mai ostile – la piega delle sue labbra è beffarda abbastanza da far affondare miseramente qualsiasi dubbio potesse esserle ancora rimasto.

L’insegnante ha l’odore del mare addosso. È sempre lì, una nota salata e fresca e così leggera da essere quasi impercettibile – ma lei la sente benissimo, quando sono vicini. È inconfondibile, e sa di casa. Una casa andata perduta, sì, ma pur sempre la sua.

A volte, mentre sono insieme in quel modo, le piace chiudere gli occhi per un attimo e immaginare il riflesso candido del sole che si infrange sulla cresta di un’onda, il vento sulla faccia e tra i capelli sciolti e sporchi di sale, la sensazione della sabbia calda e morbida sotto i piedi o fredda e umida e appiccicata sulle gambe.

Lui non le dice mai niente, quando lo fa, a parte un raro concentrati mormorato senza metterci alcun vero rimprovero.

Le piace, la sua voce. Il suo nome suona come il respiro di una piccola marea, quando esce dalla sua bocca.

 

 

Fermarsi un po’ di tempo in più in palestra dopo l’ultima lezione, alla fine del corso di yoga, è quasi un dovere. Inevitabile, anche se sinceramente l’idea di evitarlo non l’ha mai nemmeno sfiorata.

Il suo insegnante ha il tatuaggio di un serpente che si morde la coda sulla spalla sinistra. Lo nota quando lui si toglie la maglietta e la getta sul pavimento senza alcuna cura, mentre lei si perde ad osservare la sua schiena magra ma forte. Quando lei ride, tentando inutilmente di nascondere la bocca dietro le dita di una mano, lui si gira di nuovo verso di lei e alza un sopracciglio scuro, prima di puntualizzare che no, è un dragone. Lei alza le spalle e lascia cadere l’argomento con un sorrisetto silenzioso.

Tanto lei lo sa che è davvero un serpente. E sa anche che niente di ciò che lui dirà potrà mai cambiare questo fatto.

Poi però lui le si avvicina di più e la guarda dritta negli occhi – questa volta ciò che le riserva è davvero lo sguardo di un cacciatore, determinato e bruciante e affamato, un affascinante contrasto con la sua solita aria rilassata e placida, e anche un gradito richiamo a qualcun altro che spesso la guarda in quello stesso modo – e le loro bocche si incontrano – denti che mordono piano le labbra e le tirano appena, lingue che scorrono e sfregano l’una contro la l’altra – e all’improvviso certi dettagli non sembrano più tanto importanti.

Dopo, lo tocca e lo bacia e lo lecca, quel tatuaggio, ne percorre le linee d’inchiostro nero e pelle bianca con i polpastrelli e con le unghie, e poi con le labbra e con la lingua. Affonda il viso nell’incavo della sua spalla, respirando il suo odore. Gli scosta ciocche umide di capelli scuri dal collo, e preme i denti contro la sua carne, morde piano e succhia con gentilezza per potersi godere ogni suo più piccolo tremito, ogni singolo sospiro che gli sfugge dalle labbra socchiuse.

L’acqua della doccia scorre su di loro in un getto tiepido, picchietta con gocce leggere sui loro corpi premuti insieme, il suo seno contro il suo petto, bagna le loro labbra che non fanno altro che rincorrersi e cercarsi, e le mani di lui che la stringono a sé e le accarezzano le spalle e la schiena e i fianchi, e ancora più giù fino alla curva delle natiche e poi le cosce, finché lei si ritrova a sospirare e ansimare e a mordersi le labbra.

E la sua bocca, come l’acqua che cola tutto attorno a loro, scende lieve sul suo petto, sui suoi capezzoli dritti, mordicchiandoli appena, e poi ancora sui suoi addominali, sul suo ventre piatto. Passa e sosta sulle linee del suo corpo intraviste per caso durante le sue lezioni, immaginate sotto il tessuto, sente i muscoli fremere sotto la pelle.

Alla fine, scivola sulle ginocchia sul pavimento freddo della doccia, tra le sue gambe, e gli afferra i fianchi con mani ferme e sicure. Quelle di lui, invece, si incastrano tra i suoi capelli, accarezzandole la testa, e poi lisciando ciocche pesanti d’acqua tra le dita, e poi tirandole appena – seguendo prima il ritmo delle sue labbra troppo leggere e della sua