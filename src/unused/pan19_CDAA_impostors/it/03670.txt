Ecco, vedete madamigella...” strofinò i piedi nudi sul terreno legnoso “E' che non posso cambiarmi davanti a voi” ammise infine e poiché aveva la testa bassa non poté vedere l'esasperazione dipingersi in volto all'infanta.

“Certo che sei strano” gli disse poi però gli voltò le spalle “Vorrà dire che ti aspetterò nel cortile, vedi di muoverti”

 

La trovò in giardino che menava fendenti contro un albero, staccando pezzi di corteccia grandi quanto carte da gioco, con aria concentrata e rabbiosa. Quando si avvide della sua presenza interruppe il duello e si voltò verso di lui.

“Finalmente” lo accolse “Ho chiesto a mio padre i potermi allenare con te e ha detto sì. Mi farà bene avere un avversario vero e proprio finalmente” gli disse e la sua mano immacolata da dama gli porse la spada. Riluttante il bambino gliela prese, sfiorando la sua pelle che era ancor più liscia di quanto avesse pensato, e soppesò l'elsa nel palmo.

“Non...non sono degno di possedere un cimelio del genere” biascicò ma all'altra non sembrò importare granché.

“Conta quello che dice mio padre qui” ed era più triste che fiera “E lui ha detto che va bene” concluse in un mormorio che sapeva di sconfitta, poi si mise in posizione di attacco. “Avanti, cominciamo”. Con le spalle al muro, al ragazzino non restò che attaccar battaglia con lei, menando colpi quasi alla cieca contro quelli della bambina precisi e letali.

“Siete confusi, tu e tua nonna” esordì quella dopo due o tre stoccate. “Siete gli unici che mi chiamate 'madamigella'. Ho forse un aspetto tanto femminile per voi?” volle sapere prima di punzecchiargli la mano che reggeva la spada con la punta dell'arma. Sorpreso dal dolore, André fece cadere a terra la lama in un argenteo tintinnio.

“Voi siete femminile” azzardò chinandosi per recuperarla “Siete una femmina” l'altra si fece sfuggire un verso strozzato, quasi l'avesse offesa a morte, e sgranò gli occhi azzurri.

“Cosa...” farfugliò “Cosa vai a pensare? Mi chiamo Oscar François de Jarjayes e sono l'erede del generale de Jarjayes. Mi ha educato alla spada e alla lotta da quando sono in questo mondo e non l'avrebbe mai fatto se fossi una femmina come dici tu!” Allibito dal discorso, André non osò ribattere, così la bionda nobile lo prese rudemente per un braccio. “Guarda” lo portò nelle scuderie dove gli mostrò una serie di tacche incise nel legno. “Mi misuro da quando tiro di spada” lo portò con la schiena contro la parete e incise rabbiosamente un segno con la spada. “Sei alto quanto me, siamo uguali. Se tu sei un maschio allora lo sono anch'io” effettivamente le loro altezze coincidevano, eppure André sapeva che non bastava quello per potersi definire uguali. Guardò atterrito quella nobile, fiera nella sua convinzione, e non osò contraddirla.

“D'ora in avanti non mi chiamerai più chiamarmi 'madamigella'” gli intimò con l'ausilio della spada e di fronte a tanta forza, André chinò la testa.

“Come volete voi, Oscar” quella devozione sarebbe divenuta con gli anni genuina e affettuosa.

 

Al nuovo arrivato era stata concessa una scelta da parte della servitù: dal momento che era il membro più piccolo e aveva suscitato le simpatie di tutti, poteva scegliersi una mansione specifica che lo aggradasse, anziché vedersi rifilare ordini fastidiosi o scomodi. André prese molto tempo per decidere, combattuto tra diversi desideri. Gli sarebbe piaciuto molto lavare i panni, una vera mano santa d'inverno, ma non era molto portato e lasciava dovunque tracce di sapone e macchie; la scuderia non era male ma aveva messo piede là dentro solo quando Oscar ce l'aveva trascinato di peso e non era sicuro gli sarebbe stato accordato il permesso; recapitare i messaggi lo annoiava, con le continue scalinate da fare, così rimaneva un ultimo desiderio possibile. Passeggiò tra gli arbusti per un intero pomeriggio, cercando di convincersi che quella fosse la scelta più giusta e delle note delicate gli solleticarono i timpani. Provenivano dalla finestra della camera personale di Oscar e, oltre alla sua sagoma seduta al piano, poté sentire anche la voce della madre lodarla compostamente per i progressi fatti.

“Sei piuttosto agile” le concesse “Ma non abbastanza esperta. Voglio che tu ti alleni ogni pomeriggio per divenire una pianista di livello”

“Ma madre” provò a protestare la figlia “Ogni pomeriggio devo tirare di spada con...”

“Ho già chiesto a tuo padre di spostare l'allenamento la mattina e non ha avuto nulla in contrario” la informò dolce la madre ponendone in capo una carezza “Dovrai solo fare qualche sforzo in più. Ora riprendi, forza” e docilmente la fanciulla riprese a pigiare i tasti dello strumento. Non era affatto male, almeno alle orecchie non abituate di André, e l'idea che ogni pomeriggio ella si sarebbe seduta al piano per provare mise uno slancio maggiore alle sue gambe quando volò dalla nonna per trasmetterle la sua decisione.

“Voglio lavorare in giardino

 

Ogni pomeriggio quindi André tagliava cespugli, potava rose, trapiantava nei vasi ma restava comunque a portata d'orecchio della melodia di volta in volta scelta da