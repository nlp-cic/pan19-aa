, un sorriso, una carezza.

 

Ma non sempre tutto procede secondo i piani, perchè la vita non è un gioco.

 

Una sera, dopo una giornata sfiancante al lavoro, il biondino era sulla sua auto, se ne stava andando via dalla casa del moretto e non voleva pensare alle parole che aveva sentito da Blaine; ma nonostante tutto la sua mente andò ai minuti precedenti

 

“Io … io ti amo Kurt” la voce di Blaine gli arrivò lenta ma decisa dal divano. “Davvero.”

“Oh Blaine io …” non seppe che dire. Amarlo.

Sì, provava un grande affetto, se non di più, verso il moro, ma non poteva amarlo; il codice e tutto il resto gli imponeva di rimanergli staccato, sia fisicamente che emotivamente.

Ma ogni volta che lo fissava, che sentiva la sua voce, non poteva dirsi di non provare nulla.

Si era cacciato in un bel guaio.

“Kurt?” ora la sua voce stava tremando “ti prego dì qualcosa.” Ma non riuscì a dire nulla “tu … tu quindi non mi ami” balbettò “in clinica io … ti ho visto …”“Cosa hai visto Blaine?” Gli chiese.

“Tu con un altro … eri gentile e … ho visto che ci stavi provando … tu … tu giochi con me!”

“Come puoi dire una cosa del genere?” Kurt gli andò di fronte “non è vero nulla piccolo.”

“Menti!” Strillò “io non sono pazzo. So ciò che ho visto. Io … io non significo nulla e … e sono solo un ragazzo matto, con il cervello rotto da curare … e …”

“No Blaine … ascoltami” Kurt gli andò accanto prendendogli il volto fra le mani.

“Non toccarmi” gridò tremando visibilmente.

“Ascoltami Blaine! Non fare lo stupido, io non ho detto nulla, stai facendo tutto tu!” Gli spiegò cercando di stare calmo.

“Io ti ho detto che ti amo e tu invece sei così, fermo e silenzioso … come se non ti importasse nulla di me.” I suoi occhi iniziarono a riempirsi di lacrime “vattene. Ora.”

 

E Kurt non aveva fatto altro che uscire da quell'appartamento e allontanarsi da lui anche con il pensiero e il cuore trafitto da mille pugnalate.

Ma non era riuscito a superare il quartiere che era subito tornato indietro, non poteva stare lontano da lui, non poteva far finta di non amarlo. Aprì la porta e il sangue gli si gelò nelle vene.

“Blaine! No!” Kurt urlò accasciandosi accanto al corpo cinereo del moretto “Oh no! No!” Tamponò i tagli del braccio sinistro del proprio ragazzo e strinse la presa cercando di fermare il sangue “B, apri gli occhi, ora! Guardami!” Lo supplicò sfiorando la guancia di Anderson e sporcandola di sangue.

Stava piangendo, aveva paura di perdere qualcuno. Sapeva che un dottore non poteva innamorarsi del proprio paziente, che era contro ogni etica e contro il giuramento di Ippocrate, ma qualunque cosa si voglia dire, il cuore ha sempre ragione.

Kurt lo scosse fino a che non ebbe un piccolo segno, le palpebre del moretto tremarono leggermente e si aprirono quasi come se avessero degli impedimenti.

“Grazie a Dio” sospirò Kurt “B. adesso ascoltami, ascoltami!” Urlò quando si accorse che Blaine stava per richiudere gli occhi. “Amore guardami,”

Gli baciò la fronte tenendo sempre premuto contro i tagli che Blaine si era auto-inflitto

“Andrà tutto bene, adesso chiamo aiuto e andremo all'ospedale. Devo fermare il sangue. Blaine!” La sua voce crebbe d'intensità per la paura di perderlo. Con la mano libera gli diede uno schiaffetto contro la guancia “Ti prego, ti prego resta con me amore, ti prego.” Lo supplicò con voce tremante.

Cercò un straccio con lo sguardo e dopo averlo trovato lo legò attorno al braccio leso del ragazzo a terra. A vederlo in quello stato, senza energie e privo del suo solito sorriso che lo aveva contraddistinto in quegli ultimi tempi.

“Amore mio, apri gli occhi.” Gli sussurrò sfiorandogli gli zigomi “stai con me” ripeté mettendosi in ginocchio accanto a lui “mi senti? Blaine,” deglutì “hey, io prendo le garze. Tu devi stare sveglio.”

Il biondino non perse tempo e andò a recuperare vari tipi di garze, bende e l'occorrente vario per medicare Blaine, appena tornò dal ragazzo continuò a parlargli, a farlo restare sveglio mentre lo medicava e puliva dal sangue che continuava a sgorgare lentamente. “Blaine, amore, resta sveglio, ti prego” lo baciò sulle tempie sentendolo tremare “ti prego.”

Quando riuscì a fermare l'emorragia, chiamò l'ambulanza per farlo portare al più vicino ospedale.

Dovevano ricoverarlo al più presto, i tagli erano profondi e piuttosto marcati, l'uno troppo vicino all'altro, alcuni sembrava che stessero per fare infezione.

Kurt si tenne fuori dalla stanza operatoria torturandosi le mani e solo quando il medico uscì dalla sala, potè respirare a pieni polmoni.

“Come … come sta il ragazzo?” Chiese sfregandosi le mani sui pantaloni sporchi di sangue rappreso “è … vivo?”

“Incosciente per la morfina che gli abbiamo dato, ma sì, è vivo.”

Si tolse i guanti in lattice e gli occhiali sottili “sei