dolciastra con aria compiaciuta. Se a Dean fosse importato qualcosa, avrebbe desiderato cancellargli quell’espressione dalla faccia con un pugno ben assestato -Crowley era fortunato che al momento fosse rimasto ben poco di cui si curasse. “Sam e Dean Winchester, cacciatori demoniaci.” Crowley sembrò rigirarsi quelle parole sul palato come a volerne assaporarne il sapore.

Dean sbattè le ciglia ed i suoi occhi lampeggiarono, neri come la pece. “Fai attenzione a quello che dici.” Sostenne il suo sguardo per qualche istante, prima di riportare il proprio al cellulare e sogghignare nel leggere l’ennesimo messaggio. Se Crowley pensava che il malcelato guizzo di paura gli fosse sfuggito, era solo un ingenuo. Anche dopo la cura di Sam -se così si poteva definire quel tentativo quasi del tutto fallimentare- Dean rimaneva un Cavaliere dell’Inferno, nonché uno dei più esperti cacciatori d’America (abbastanza umano da potersene andare in giro liberamente per il bunker senza squartare umani innocenti, ma pur sempre un demone). Faceva bene ad avere paura di lui.

Ma dopotutto Crowley era Crowley: un inguaribile figlio di puttana con uno scarsissimo istinto di sopravvivenza. Non era capace di tenere la bocca chiusa, ne andasse della sua vita. “Squirrel è l’unico che può fare i dispetti al suo prezioso fratellino?”

Dean si era già stufato di pretendere che fosse arrabbiato. Era una specie di riflesso condizionato-certe volte il vecchio sé stesso gli tornava alla mente e si ritrovava a seguire l’impronta fantasma del passato. Non durava mai a lungo. Esatto.” Allargò il proprio sogghigno, fiero di sé. Quella era l’unica cosa che non sarebbe cambiata, occhi neri o meno: prendersi gioco di Sam rimaneva il suo passatempo preferito. L’altro demone scosse la testa. “Pensavo avessi ormai superato quella fase.” “Una volta fratello maggiore, per sempre fratello maggiore.”



*****

L’arsenale degli Uomini di Lettere vantava un gran numero di oggetti inusuali, ma quelli che servivano a Sam erano stranamente quotidiani. Passò in rassegna i vari ingredienti, assicurandosi che ci fosse tutto: farina -integrale, biologica come le uova ed il burro; ciliegie fresche, zucchero di canna e succo di limone spremuto a mano, ma soprattutto l’ingrediente segreto che avrebbe reso quella crostata buona da morire. Sbuffò una risata, consapevole si trattasse di un gioco di parole infantile ma divertito suo malgrado; poi raccolse i capelli in una coda e si mise all’opera.

Adesso bastava che Dean rimanesse fuori per qualche altra ora, in modo che potesse sfornare la crostata. Oppure poteva impedirgli di raggiungere la cucina… Aggrottò le sopracciglia, riflettendo sul da farsi mentre impastava con energia, sporcandosi fino ai gomiti di farina- i sigilli normali non funzionavano più, ma forse tra i libri avrebbe trovato qualcosa di adatto...?

Da quando suo fratello era tornato, Sam aveva dovuto cucinare per sé quasi tutti i giorni. Dean non mangiava spesso -non ne aveva bisogno, dopotutto. In compenso, aveva sviluppato l’insopportabile abitudine di fissarlo mentre lui, che doveva nutrirsi per vivere, cercava di mandar giù i risultati questionabili della propria cucina, commentando nel dettaglio ogni piatto, criticando la cottura del suo pollo grigliato (e il pollo grigliato nella sua interezza) o alzando un sopracciglio nell’osservare le uova strapazzate che Sam aveva sbattuto per un minuto di troppo. Non era che non sapesse cucinare -era che quel ruolo era sempre spettato a Dean. Comunque, dovendo scegliere tra morire di stenti pur di sfuggire a quel palo in culo di suo fratello o sopportare la sfilza di consigli non richiesti, aveva scelto la seconda. Le sue abilità ai fornelli erano migliorate di gran lunga a seguito di quella decisione, quindi Sam non poteva dirsi del tutto scontento.

A sua insaputa, Dean gli aveva suggerito la soluzione perfetta per batterlo definitivamente.



*****

Dean tornò che s’era fatta sera e fu accolto dall’aroma invitante ed inconfondibile di una crostata di ciliegie. La scia portava verso la cucina e lui la seguì, canticchiando a mezza voce. “She’s my cherry pie- oh, sei qui, Sammy.” Il muro umano ch’era suo fratello si frapponeva tra lui ed il tavolo, sopra il quale c’era il dolce ancora fumante.





“È Sam.” Sammy non amava che usasse quel nomignolo, da un po’ di tempo a questa parte. Aveva a che fare con le nuove lenti a contatto di Dean- ma la sua reazione non faceva che rendere più divertente il provocarlo. Lo vide stringere le labbra in una linea sottile, prendere fiato in quello che poteva essere un silenzioso conteggio fino a dieci e poi sorridergli. D’accordo, il sorriso era inaspettato. Inaspettato e sospetto. Dean sbirciò il dolce, sospettoso. La crostata era decorata in modo da ricordare una trappola del diavolo. Seriamente…? “Credi davvero che ci caschi?” Aggirò Sam per prendere posto al tavolo, sbattendoci le scarpe sopra e spargendo frammenti di terra secca un po’ ovunque -non sul piatto, certo. Era un demone educato, lui. Il gesto gli causò un’occhiataccia, ma l’espressione infastidita lasciò subito posto ad una più conciliante. “È una crostata, Dean. Il sigillo è solo per decorazione -e poi sai lo sai anche