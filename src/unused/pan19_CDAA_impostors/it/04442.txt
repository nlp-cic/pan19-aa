?» alzò la voce nel porgli quella domanda che, da giorni, aleggiava nella sua testa, ripetendola quando vide l'elfo fermarsi prima di appoggiare un piede sul pontile. «Perché sei venuto qui ogni sera di temporale? Perché sei rimasto nascosto tra quegli alberi a guardarmi... fino ad oggi?»  Ma la sola risposta che Thranduil gli diede fu un ordine. «Devi lasciarmi andare.» Usò tutta la propria convinzione, consapevole, comunque, di non avere a che fare con uno dei suoi guerrieri, e difatti si trovò a chiudere gli occhi e stringere i pugni lungo i fianchi quando avvertì i passi dell'altro che gli si avvicinavano, e la sua replica diametralmente opposta a ciò che chiedeva.  «No! Ti ho lasciato andare quando siamo diventati alleati. Ti ho lasciato andare prima che le orde degli orchi si abbattessero su di noi. Ti ho lasciato andare quando ti ho donato gli smeraldi dei miei antenati. Ti ho lasciato andare ogni volta che ti ho incontrato da allora!»  «Tutti gesti lodevoli da parte tua,» provò di nuovo a ribattere, con un distacco nella voce che il suo sguardo, ora basso e fisso nel vuoto, tradiva. «Chiederti di compierne un altro simile suppongo non sia così fuori luogo, dunque.»  Solo un passo lo divideva da lui, e Bard annullò quella distanza appena vide la creatura eterna appoggiarsi sulla parte rialzata dell'imbarcazione con l'intenzione di scendere. Strinse la mano sul suo braccio per fermarlo, ma attese che fosse lui a girarsi, cosciente del fatto che avrebbe potuto scatenare anche la sua collera. «Non questa volta,» sentenziò quando incontrò nuovamente il suo sguardo e lo vide privo di ogni rancore. «Non ti lascerò andare via in silenzio come ho sempre fatto!»  Thranduil inspirò intensamente, scendendo a patti con i propri impulsi per trattenersi quando la presa dell'uomo gli provocò un brivido lungo il corpo, insieme ad un'ondata di inevitabile esasperazione, visto che ormai era certo di non poter più sfuggire, né a lui né, tantomeno, a se stesso perché era quello che voleva. Voleva essere trattenuto. Voleva essere fermato. Ne aveva bisogno per far rallentare, anche solo per qualche momento, quel moto perpetuo di emozioni violente e di sensi di colpa che non sentiva propri. Non gli servivano rassicurazioni o comprensione, quello era vero, ma aveva la disperata necessità di un appiglio per frenare l'incostante evoluzione del suo spirito da quando, le circostanze, lo avevano fatto cambiare. Tutto ciò che aveva perduto, ciò che aveva dovuto nascondere, ciò che lo aveva portato ancora alla solitudine. Sapeva bene di non poter sperare in una soluzione per se stesso, senz'altro non tra le braccia di un Mortale, ma poteva almeno trovare quel punto in cui fermarsi e respirare. «Perché no?» chiese allora, corrucciando appena le folte sopracciglia. «Perché ora non sei solo l'Uccisore del Drago ma sei Bard il Signore di Dale che deve dimostrare con le azioni il proprio valore?»  «Perché non voglio più farlo.»  L'arrendevolezza che scorse in quella replica pronunciata come se, semplicemente, fosse la cosa più evidente del mondo, per degli attimi lo stordì, e solo dopo aver sciolto la tensione che sentiva dentro di sé con un lungo sospiro, riprese a parlare. «Questo non è il mio posto... né tantomeno il tuo,» mormorò nel piegare la testa in avanti fino a ritrovarsi con la fronte appoggiata contro la sua tempia, le palpebre quasi totalmente abbassate in quel tocco forse casuale che nemmeno lui aveva previsto.  Bard sorrise dolcemente a quella che, infine, gli sembrò finalmente una resa, e si azzardò a portare l'altra mano dietro la sua schiena, con quel timore di vederlo andare via che, ancora, non era del tutto svanito. «Eppure lo è ogni notte che la luna e le stelle vengono oscurate dalle nubi.» Un sussurro che si perse sulle labbra ormai vicine dell'altro. «Stiamo fuggendo entrambi dalla tempesta?»  «O la stiamo cercando...»  Le parole dell'elfo, più simili ad un docile sospiro, divennero infine quel tocco inaspettatamente agognato quando quella bocca sfiorò la sua. Entrambe si dischiusero quasi all'unisono, labbra contro labbra, permettendo ai loro respiri di fondersi in una manciata di attimi che avrebbero anticipato una unione ben più profonda. Eppure anche quella fantasia che ormai stava assumendo un contorno di realtà venne meno e il Signore degli Uomini di Dale si ritrovò a barcollare di un passo in avanti quando perse, da un momento all'altro, quella presenza che aveva difronte e tra le braccia. La confusione svanì quasi subito, il tempo di realizzare che la creatura si era liberata dalla sua stretta con la stessa facilità con cui lui l'aveva fermata, lasciandolo ancora con la desiderata percezione delle proprie labbra sulle sue. «Sono stanco di questi tranelli!» un grido spazientito divenne la risposta a quell'ennesimo allontanamento. «Perché sei qui? Mi cerchi, mi osservi, mi deridi e mi confondi! Non sono un burattino da muovere secondo il tuo piacere! Non lo ero come tuo alleato e men che meno lo sono ora!»  «Ora che sei un Re!» aggiunse Thranduil con un tono alto e sfarzoso, il mento rialzato e lo sguardo che si rivolgeva di nuovo