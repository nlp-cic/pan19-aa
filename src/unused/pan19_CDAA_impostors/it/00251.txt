vi racconto tutto” si arrese quindi.

“Perché deve sempre farmi domande complicate?

Come può pretendere che io gli dia sicurezze che non possiedo neppure per me?

Non posso dirgli che staremo insieme per sempre, o che non smetterò mai di amarlo.

Se qualche anno fa qualcuno mi fosse venuto a dire che un giorno sarei stato il suo felice compagno, lo avrei disintegrato e guardateci adesso!

Ma non può semplicemente accontentarsi di vivere quello che abbiamo senza tormentarsi con quello che ci potrebbe accadere un domani?

Insieme siamo felici, e per me questa è l’unica cosa che conta.

Non ho amato nessuno prima di lui, e adesso io posso credere che questo non cambierà, ma non posso esserne SICURO! Capite?” le ragazze annuirono.

“Ecco, lui NO! ‘Dici così perché vuoi lasciarmi, Draco’ mi ha risposto ‘Non sai come dirmelo e ci giri intorno…’ è testardo e cocciuto! Non so più che fare…

Eppure quando ce ne stiamo abbracciati sotto le stelle su una panchina nel parco, io e lui da soli, o quando andiamo al mare tutti insieme, io sento che non c’è altro al mondo che vorrei e che tutto quello che di brutto ho avuto dalla vita serviva per farci incontrare e quindi non rinnego niente!”

“Proprio niente?”Hermione gli sorrise sorniona, facendo notevoli sforzi per non mettersi a ridere.

E Draco allora si corresse “Beh, niente tranne QUELLO.”

“QUELLO cosa?” domandò curiosa Ginny.

“Vuoi dire che non sai niente?” Hermione non ci poteva credere.

“Ehm…forse potremmo lasciare che continui a non sap…ok” Draco aveva tentato di evitare l’ennesima figuraccia con la sorella del migliore amico di Harry, ma l’occhiataccia di Hermione gli bloccò la frase a metà.

Con gli occhi che le brillavano, la ragazza si accinse a raccontare all’amica quanto era accaduto il Natale dell’anno precedente al suo arrivo nella scuola.

 


*************************FLASHBACK********************************



 

Draco entrò nella sala da pranzo di Hogwarts, guardandosi intorno con il solito superbo sussiego.

In realtà aveva il cuore a pezzi.

La sera prima aveva litigato pesantemente con Harry, e alla fine gli aveva vomitato addosso un sacco di cattiverie che in realtà non pensava.

Il fatto era che il moro aveva avuto tempo per capire cosa sentisse per lui, e quando si era dichiarato lo aveva fatto con la sicurezza dei propri sentimenti, lui invece si era sentito travolto dalle sue emozioni e non era stato semplice accettare che quello che era stato catalogato come smania di primeggiare in realtà era solo desiderio di attirare la sua attenzione.

Non era stato semplice accettare che il desiderio di mettergli le mani addosso poco avesse a che vedere con l’odio.

E soprattutto non era stato semplice ritrovarselo di colpo nella vita senza sapere come e perché e rendersi conto terrorizzato di non poterne più fare a meno.

Harry pretendeva che lui fosse più partecipe, affettuoso, spontaneo, che gli dicesse di amarlo, che gli concedesse attenzioni e il biondo non sapeva neppure se era in grado di farlo.

Così alla fine erano arrivati ad una dura lite, in cui Harry piantandogli in viso i suoi grandi occhi verdi lo aveva accusato di volersi solo divertire.

E a questo punto Draco, accorgendosi che tutti gli sforzi che faceva per cambiare erano passati inosservati, e sentendosi profondamente ferito dall’attacco del ragazzo, aveva reagito urlando che sì, voleva solo usarlo e non lo aveva (né avrebbe mai) amato, anzi gli dava anche fastidio averlo sempre intorno.

Dandogli uno spintone il moro era scappato via, ma Draco aveva visto una lacrima scendere lungo la sua pelle abbronzata.

Non aveva dormito e voleva fare pace, ma non era riuscito a trovarlo da nessuna parte.

Così si era rassegnato a doversi scusare davanti agli altri, perdendo una fetta della sua reputazione da duro.

Ma il suo amore valeva un sacrificio tanto piccolo no?

La sala era praticamente deserta, eccezion fatta per due figure sedute a giocare agli scacchi dei maghi.

Si sfregò gli occhi incredulo: erano Harry e Ron!

Non credendo a tanta fortuna, corse fino al tavolo e disse tutto d’un fiato: “Perdonamiharryhosbagliatononvolevodirequellochehodettoinrealtàtiamoeccolhodettotipregotorniamoinsiemesenzatenoncipossostare” poi riprendendo a respirare lo guardò in attesa di una reazione.

In effetti una reazione ci fu ma non era quella che si era aspettato.

Il rosso guardò Harry come a dire “Visto che avevo ragione?” e il moretto sbiancò saltando in piedi e afferrandogli una manica.

“Dra-Draco…forse è meglio se vieni fuori con me…”

Ma il biondo sorrise.

“Immaginavo ne avessi parlato con Ron, è il tuo migliore amico, non preoccuparti non sono arrabbiato”

“Per questo magari no, ma aspetta di sapere…” iniziò Ron con un ghigno inquietante.

Draco guardò interrogativamente il suo ragazzo che torceva nervosamente un angolo del suo maglione.

“Cosa è successo Harry?”chiese quindi iniziando a preoccuparsi.

“Ehm…ecco, io…ero molto arrabbiato con te…pensavo che mi avessi preso in giro, volevo vendicarmi e così…ho…”

Improvvisamente si sentì un grido risuonare nei corridoi.

“Direi che l’hanno letto” argomentò serafico Ron.

“Chi ha letto cosa?”

Dei passi veloci si avvicinavano, e poi un nugolo di ragazze di tutte le case corsero intorno a lui piangendo disperate.