si trova due scalini avanti a me. Alla porta, si trova di nuovo lo stesso enorme Sigma; è come se fosse il loro fottuto buttafuori. Questa volta, però, è là davanti con un altro Sigma, e stanno controllando dei documenti nel fare entrare la gente. C'è una piccola coda che si snoda all'esterno della casa. Una coda. Come se fossimo ad un night club e non in una semplice casa universitaria.

Ad ogni modo, mi unisco alla fila e inizio a rabbrividire nell'aria fredda. Il tizio davanti a me si gira all'istante con un grande sorriso. «Ehi, sono Sisky», dice, offrendomi la mano.

La prendo con un piccolo cenno del capo. «Ryan. Ehi.»

«Non vedo l'ora di essere un Sigma, amico. E tu?» mi chiede con fin troppo entusiasmo.

«Beh, uhm, è abbastanza difficile diventare un membro», gli dico.

«Non per Sisky Bizz, ragazzo.» Ride. I suoi occhi sono inquietanti, quasi maniacali, secondo la mia opinione. «Ho iniziato il primo anno, ingegneria meccanica. Mi sono appena trasferito da Chicago, questo posto è fantastico!»

«Già», rispondo. Sisky mi guarda, come aspettandosi che io aggiunga qualcosa, ma cosa potrei rispondergli? Mi limito a tossire e spostare lo sguardo verso il campo oscurato fuori dalla casa.

«Quindi... cosa studi?»

Oh, merda, giusto, una conversazione. Ecco cosa sta aspettando.

«Inglese. Letteratura come principale e scrittura creativa come secondaria, terzo anno», mormoro.

«Terzo anno? E vuoi entrare ora?» mi chiede Sisky, ed io annuisco. «Credevo scegliessero sopratutto studenti del primo anno.»

Mi fermo, perché non lo sapevo. «Davvero?»

Sisky annuisce, e la coda si sposta di poco. «Già, per spendere il più tempo possibile dell'influenzare la confraternita e contribuire alla fratellanza», elenca, come se lo stesse leggendo da un manuale. «Ma non preoccuparti, bello. Entrerai, me lo sento. Qualcuno della tua famiglia ci è già stato?»

«No.»

Il sorriso di Sisky si fa più esitante. «Oh. Io costituirei la nostra quarta generazione, in realtà», mi informa. «Ma dai, sarai sicuramente accettato!» ripete. Siamo alla porta, ormai, e Sisky si volta verso il buttafuori, salutandolo per nome.

«Sisky Bizz, amico!» dice il Sigma, e fanno una specie di strana stretta di mano mischiata ad un batti-cinque.

«Yo, yo, Sisky in da house!» Sisky esclama di rimando, portandomi a tentare di non alzare gli occhi al cielo. L'altro Sigma, un tizio poco più grande di me con dei capelli neri e un sorriso d'intesa, toglie il nome di Sisky dalla lista e lo fa entrare.

Sisky conosce già più Sigma di me. È sicuramente pronto a diventare un membro; ha quell'arroganza che ha la maggior parte dei ragazzi lì dentro. Io? Non ho una singola chance.

«Numero candidato?» mi chiede il Sigma dai capelli neri.

«Oh. Uhm... non lo so?» rispondo. «Novanta e qualcosa?» aggiungo, sperando di non fare irritare il Sigma davanti a me, considerata la sua stazza.

Lui si limita a rivolgermi un sorriso - sembra quasi che stia flirtando - e a rivelare una fila di denti perfettamente bianchi. «Devi essere Ryan Ross, 93», conclude, guardando la lista. Mi guarda, ed io annuisco per confermare ciò che ha detto. «Non ci siamo ancora presentati, io sono Gabe», mi dice, «segretario della Sigma Chi Beta.»

«Oh. Deve essere davvero... interessante», commento.

Gabe mi sorride. «Già, lo è. Avremo una lista in ordine alfabetico pronta per domani: avremmo potuto averla anche oggi, ma la professoressa Whittle aveva bisogno di parlarmi di una cosa.»

«la prof- professoressa Whittle?» chiedo. «La, uh, la nuova preside dell'Università?»

«Sì, lei.» Gabe mi rivolge un sorriso allegro.

Merda. Decido che Gabe mi piace. Gabe è figo.

«Beh, è davvero fantastico», concludo. Mi fa entrare ed io lo guardo un'ultima volta. Vorrei che la professoressa Whittle chiedesse consulenze anche a me. Starebbe benissimo sulla mia biografia, un giorno ma, ora come ora, non sa nemmeno che esisto. Ovviamente, la Swan ha migliaia di studenti.

Ma, al momento, ho bisogno di concentrarmi sul diventare un membro della Sigma Chi Beta. La sala all'ingresso è illuminata debolmente, e le porte per la sala comune sono spalancate. Mi introduco nella stanza e la scopro essere praticamente uguale a com'era nel pomeriggio, tranne per il fatto che questa volta è colma di Sigma e di candidati. I Sigma non indossano sempre le loro felpe color indaco, come ad esempio stasera. Realizzo all'istante che ciò significa che non sarò in grado di distinguere i membri dai visitatori. Come faccio a capire a chi devo leccare il culo?

Eppure, l'atmosfera sembra informale. Anche le porte della sala da pranzo sono aperte, e anche essa è piena di persone. Non ci sono musica