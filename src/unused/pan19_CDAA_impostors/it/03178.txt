poi attirarti a sé con un’ala e dirti che sei un idiota.
La verità è che ami i sorrisi che Sirius rivolge solo a James ed anche se ne sei un po’ geloso vuoi goderteli tutti in ogni loro sfumatura; quindi rimani in disparte e semplicemente li osservi, in silenzio, sorridendo e probabilmente con un’espressione innamorata stampata in faccia che ti fa sembrare davvero un idiota.
James e Sirius continuano a parlare fitto tra di loro, ridendo e dandosi ogni tanto qualche pacca – Sirius si è accovacciato a terra per essere più comodo e adesso le sue enormi ali nere, che tiene leggermente sollevate per evitare che si sporchino troppo di terra, fendono l’aria tutte le volte che il suo corpo è scosso da una risata – e tu approfitti del fatto che nessuno dei due è concentrato su di te per riacquistare il controllo sulle tue espressioni facciali.
Getti nel fuoco la minuscola fatina che tenevi ancora sospesa sopra il palmo della mano e che torna ad essere una normalissima lingua di fuoco un attimo prima di essere inglobata dal resto della fiamma, poi aggiungi qualche pezzo di legno per evitare che si spenga e solo quando sei sicuro di aver riacquistato un espressione perlomeno decente, alzi nuovamente lo sguardo.
Da quella distanza riesci a sentire pochissime parole e a capirne praticamente nessuna, ma quando il tritone si volta nella tua direzione e ti sorride, tu ricambi immediatamente, accennando un saluto con la mano.
Ridono e scherzano ancora per qualche minuto, stranamente senza che Sirius cerchi di convincerti ad unirti a loro, e tu ne approfitti per controllare per quante lune piene di basterà ancora l’infuso che acquisti sempre dal giovane pozionista dallo straordinario talento che vive nel villaggio oltre le montagne.
Mentre stai riponendo nuovamente nella sacca la tua scorta senti un tonfo, come se qualcuno avesse gettato un sasso in acqua, e quando sollevi gli occhi, Sirius è di nuovo in piedi di fronte a te senza che tu lo abbia minimamente sentito avvicinarsi, come al solito.
« È nato! » esclama visibilmente eccitato e felice.
La leggera confusione che ti ha procurato quell’affermazione deve essersi riflessa nel tuo sguardo perché lui getta la testa indietro e ride.
« Il cucciolo di » e chiama James con il suo vero nome.
Ti torna in mente che proprio la settimana prima, Sirius ti aveva informato che Lily, la moglie di James – una graziosa sirena che hai incontrato solo una volta, di sfuggita –, era incinta ed avrebbe dato alla luce il cucciolo – come lo chiama Sirius per prendere in giro l’amico – a breve.
« Oh. Congratulazioni! È un maschio, quindi? »
Sirius annuisce e se possibile sorride ancora di più.
« Adesso lo stanno nutrendo ma mi ha assicurato che appena sarà nel pieno delle forze ce lo farà vedere. Dice che ha gli occhi di » ed ancora una volta chiama Lily con il suo vero nome, come fa sempre quando è tanto arrabbiato o tanto felice e non ci pensa.
Sorridi a tua volta, contagiato dalla sua gioia.
« Non vedo l’ora. Come si chiama? »
Risponde con una parola che non capisci e che sembra più un groviglio di suoni a caso e tu sei costretto a ripetere la domanda perché lui sembra essersi dimenticato che il tuo marino è parecchio scarso.
« Come? »
Sirius ripete quell’insieme di suoni e tu continui a guardarlo confuso, il sopracciglio destro vagamente inarcato, finché anche lui non capisce finalmente dove sta il problema.
« Oh, giusto » dice e si fa un attimo pensieroso.
Corruga la fronte ed assume la sua solita espressione concentrata e terribilmente adorabile che ti costringe ogni volta a morderti un labbro per non sorridere.
« Vediamo, nella nostra lingua dovrebbe suonare qualcosa come… Harry. Sì, Harry ».
« Harry » sussurri piano, scandendone quasi ogni lettera.
È un bel nome, stai per dire, ma Sirius ti anticipa.
« Sì, sì, lo so, è un nome orribile. James ha sempre avuto gusti parecchio discutibili, per alcune cose ».
« Hey! Guarda che… ti capisco ».
Senti il diretto interessato gridare dal lago nella vostra stessa lingua, anche se con un po’ di fatica e parecchi accenti sbagliati.
Sirius si volta sbuffando.
« È un nome orribile » ribatte e lo chiama nuovamente con il suo vero nome.
James assottiglia gli occhi e tu ridi in silenzio, immensamente grato alla natura per aver dato alla luce creature tanto meravigliose ed averti permesso d’incontrarle, soprattutto.
« A me piace » ti intrometti, sorridendo.
Sirius ti guarda sconvolto come se gli avessi appena rivelato una mostruosità mentre James sorride raggiante, ringraziandoti con gli occhi, e fa un gesto con le mani in direzione dell’amico, come per dirgli: “Ecco, vedi?”.
Sirius sbatte le palpebre, continuando imperterrito a fissarti.
« Stai scherzando, vero? » bercia.
Scrolli le spalle.
« No, è carino. A me piace ».
Sgrana gli occhi talmente tanto da farti temere che, presto o tardi, gli rotoleranno fuori dalle orbite e con quell’espressione somiglia così tanto ad una di quelle rane velenose che popolano gli stagni oltre le colline da costringerti a coprirti la bocca con una mano e fingere un colpo di tosse per non scoppiare a ridere.
Guarda James, che