nevicato tutta la notte: le case e gli alberi sono coperte da una soffice patina bianca, mentre le strade sono nascoste da uno spesso strato di ghiaccio; il freddo è pungente e si accanisce contro di me come a volermi ostacolare.



Corro disperato: Sirius sta per ritornare a Hogwarts con l’Espresso, ma non può partire senza ciò che gli serve… devo aiutarlo. Nella fretta di andarsene da casa ha dimenticato di mettere nel baule un fazzoletto, ma è inverno: ne avrà certamente bisogno!



Scivolo sul ghiaccio. Il treno fischia e, impietoso, parte, lasciandomi dolorante e abbattuto sulla banchina umida.



[100 parole]


 




Drabble 2 – Tiepido calore invernale.





Lo schiaffo mi colpisce forte sulla guancia, incrinando l’autocontrollo che mi hanno sempre insegnato a mantenere. 



Apro gli occhi che hanno già cominciato a lacrimare copiosamente e vedo mia madre allontanarsi impettita: non ho mai ottenuto affetto da lei, né da mio padre che ha osservato la scena muto. 



La mia casa è fredda, più fredda del vento invernale che imperversa fuori… e mi fa paura perché mi sento abbandonato da tutto e tutti. 



Mi vergogno molto ma non riesco a trattenermi dal piangere.



Qualcuno mi allunga un fazzoletto, il fazzoletto della salvezza. Alzo lo sguardo e i dolci occhi di Andromeda mi scaldano il cuore di tiepido calore invernale.



 [110 parole] 


 




Drabble 3 – Sfida all’inverno.





Il vento impetuoso piega gli alberi intorno a Hogwarts, ma, nonostante ciò, rimango sotto di essi, esposto alle intemperie e al gelo invernali.



Non so da quanto tempo sia qui, ma, sinceramente, non m’interessa: mi sento a mio agio nel freddo, esso mi permette di pensare.



Ho due alternative dinnanzi a me: la via semplice probabilmente felice e il percorso arduo e pericoloso che potrebbe portarmi alla gloria. Quale delle due scegliere?



Il vento mi scaraventa addosso un fazzoletto, forse appartenuto a qualcuno in cerca di un riparo. Ciò dimostra quanto io sia diverso… ho deciso di rimanere fuori ad affrontare l’inverno. 



Mi appare improvvisamente chiara la risposta al dilemma.



 [110 parole] 



 





Drabble 4 – Gelido baratro oscuro.





Mi sento strano.



E’ il primo Natale che trascorro con la consapevolezza di non ricevere un presente o un semplice biglietto da Sirius che, odio ammetterlo, mi manca all’inverosimile.



Sono entrato in camera sua sperando di trovare qualcosa che mi assicurasse il suo ritorno. Tuttavia, la stanza è vuota e gli spifferi intorno alla finestra la rendono un luogo freddo e sgradevole.



Sul pavimento, vi è un fazzoletto. Lo guardo e inorridisco: non reca lo stemma dei Black.



E’ finita: non ho più un fratello e mai ci sarà una persona pronta a difendermi. Il freddo che provo mi spinge in un gelido baratro oscuro da cui non posso risalire.



 [110 parole] 



 



Drabble 5 – Inverno nel cuore. 



Fisso quel tatuaggio impresso sul mio avambraccio.



Bellatrix è fiera di me. In effetti, non mi ha mai trattato tanto bene e persino l’algida Narcissa sembra felice della mia scelta, così come lo sarà il resto della famiglia.



Un fiocco di neve cala sul teschio nero e, a contatto con la mia pelle scoperta, si scioglie provocandomi brividi che non sono sicuro derivino solo dal freddo.



Mi allontano, stringendo i denti per il dolore. Una lacrima sfugge al mio controllo, ma provvedo a nasconderla con un fazzoletto, che s’impregna docilmente del mio male, perdendo la purezza che prima possedeva.



Abbandono quel tessuto, testimone della mia debolezza, e m’inoltro nella desolazione. 



[110 parole]



 





Drabble 6 – Rimorso gelido come l’inverno.





Lo scontro con l’Ordine è stato terribile: sono morte tante persone e l’aria era carica di dolore e disperazione.



Non riesco a credere di essere sopravissuto e, se Sirius, ignaro della mia identità, non avesse cercato di uccidermi, sarei felice e fiero di me.



Qualcosa di caldo, che contrasta con la neve gelida, cola dalla mia tempia. Toccando, mi rendo conto che è sangue… sangue purissimo e magico.



Pulisco la fronte con un fazzoletto e fisso quel liquido scarlatto che inizia a coprirsi di pallini bianchi: mi mette i brividi. 



La paura s’insinua in me come un veleno e, all’improvviso, mi accorgo di annegare nel rimorso. 



[106 parole]



 



Drabble 7 – Sangue nel vento. 



Strofino la mano insanguinata contro la roccia che cede e mi permette di entrare nella caverna dannata, isolandomi dalla bufera di neve che riesce a sottomettere persino il mare.



Davanti a me, si estende un lago nero, al cui centro regna un isolotto. Kreacher singhiozza e capisco che è giunta la fine.



Asciugo il sangue che cola per terra con un fazzoletto bianco. Sulla stoffa chiara, spicca il colore acceso di quel liquido benevolo e malevolo insieme che mi ricorda così tanto Sirius. 



Non posso fare a meno di pensare che forse anche lui si comporterebbe come me e questa consapevolezza mi spinge a compiere l’azione che per l’ultima volta mi rende simile a mio fratello.  



E così, in quell’inverno carico di sconfitte e vittorie, mi avvio a morire: il vento imperversa e il suo fragore copre le mie urla, impedendo alla mia paura