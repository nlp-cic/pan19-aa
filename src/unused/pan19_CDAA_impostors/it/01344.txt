-stoviglie, impietoso. «Benvenuto nelle cucine della sede, amico. Ti dò l’orario di lavoro: leva alle quattro di mattina, stop alle dieci di sera, con due pause di quindici minuti previste per l’ora di pranzo e l’ora di cena, più qualche extra se c’è poca gente. Ah, a proposito dell’ematoma. Spiacente, il ghiaccio è appena finito (vai a prepararne dell’altro) e le bistecche pure: dovrai tenertelo.»

(100)

 


#08 – Imperatori e buffoni


 

Ne aveva visti parecchi di circhi, nella sua vita: un mucchio di giostre, animali e matti da legare. Tuguri senza un attimo di pace, impegnati ad agitarsi giorno e notte tra le loro ferraglie.E, conseguenza inevitabile, un po’ di quella follia collettiva era penetrata nel suo spirito. Non si vedeva, forse?«Il Clown Incoronato» bisbigliava la gente per i corridoi, riverente.«Io lo trovo fantastico!» esclamò Lavi un pomeriggio, dandogli una pacca sulle spalle.Allen lo squadrò per un attimo, sul punto di offenderlo. Ma si trattenne, consapevole della sua sincerità.Mi sento più un buffone della sorte, però.

(100)


#09 – Il complesso dilaga


 

A mezzanotte spaccata cominciò. A mezzanotte e cinque quattro porte si aprirono sullo stesso corridoio.«Ma cos’è?» mugugnò Lavi.«Avete finito di fare casino?!» ringhiò Kanda.«Guarda che non siamo noi» rimbeccò Allen.Bookman sr. strinse le palpebre. «Sembra provenire dall’ala est.»Più in là si spalancò la porta del cuoco Jerry, che emerse coperto di cerone, bigodini e vestaglia.«Oh, lo so io cosa succede! Stanno facendo una serenata a Komui-tan!»Nessuno mancò di notare l’inquietante brillio negli occhi di Linali. «Prego?»E s’era dileguata nella notte, sui suoi stivali oscuri.«…»«Ditemi che non è vero. Non anche lei.»

(105)

 


#10 – Diario


 

«…quindi, in conclusione e senza tema d’esagerare, posso dire che la giornata numero 1787 è stata piena e redditizia!»Con un clic soddisfatto, Komui Li spense il registratore. Lo posò nel cassetto della scrivania, chiuse lo scomparto, si terse la fronte e s’alzò dalla poltroncina. Così facendo smise di dare le spalle alla porta e, con la coda dell’occhio, notò che era aperta.No, “gremita” era un termine più corretto.Un numeroso pubblico di zombie s’era assiepato tra lo stipite e la finestra del corridoio, chi a piedi nudi, chi con una sveglia in mano (l’una di notte), ma tutti rigorosamente in pigiama.«Allora? Finito il soliloquio, responsabile?»

(114)

 


#11 – Gioco d’azzardo?


 

«L’altra notte ho giocato a poker» gongolò Lavi, un sorriso scemo sulla bocca, accavallando le gambe sul tavolino.«Embè?» fece Allen, laconico.«Davvero? E con chi?» ridacchiò un altro.«Io a scala quaranta» interloquì un terzo, ammiccando.«Briscola!»«Scopone.» L’ultimo fu sgomitato.«E tu, Bakanda?»«Io ho di meglio da fare.»«Buh, tu sì che non sai goderti la vita.» Il sogghigno di Lavi era inspiegabilmente assurdo quando si rivolse di nuovo ad Allen. «E che mi dici di te?»«Io? Un solitario, non sapevo della bisca.»Il ragazzo non si spiegò mai l’esplosione d’ilarità che seguì.

(100)

 


#12 – Attitudine all’autoconservazione mancata


 

Forse Lavi non era abbastanza astuto per vivere, a conti fatti; e dopo averlo guardato scavarsi la fossa per una settimana, Bookman senior si chiese dove avesse sbagliato con lui. Non era questione di essere o non essere un buon bookman. Era semplice istinto di autoconservazione. Se Lavi non lo possedeva, allora rassegnarsi era l’unica soluzione dignitosa.Niente infatti l’avrebbe salvato dalla giusta ira di un Allen Walker, ridicolizzato davanti a tutto l’ordine per colpa di alcune metafore non colte divulgate dalla sua boccaccia.«Lavi, perché ci hai trascinati qui?» chiese Linali Li, stanca.«Col ricatto, oltretutto» sottolineò Kanda.«Sta venendo tardi…» aggiunse timidamente Miranda Lotte.«Beh, perché oggi è il compleanno di Allen, no? Giocheremo fino all’alba! Senza limiti! Ti va, Allen?»«Veramente io non―»«Su, su, che gioco preferisci? Monopoli? Twister? Carte? Eh?»Nel vedere l’esitazione del ragazzo, l’illuminazione e poi la sua ombra luciferina sghignazzare sul muro, fregandosi le mani, il vecchio scosse la testa.«Strip poker in sala grande.»Addio, nipote.

(170)

“I started a joke, which started the whole world crying,But I didn’t see that the joke was on me, oh no.”I started a joke, Bee Gees

 

Chissà cos’era stato a cambiare le cose.Forse aveva sentito un richiamo lontano già quel giorno, nel mettere piede dentro la città che si riavvolgeva. S’era impegnata a recuperare l’Innocenza e gli altri, Conte compreso, avevano considerato il suo piccolo viaggio come un capriccio (uno dei tanti). Dopotutto, anche se era la fredda