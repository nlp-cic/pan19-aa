“È nella scatola all’ingresso, vado a prenderlo!”

Mentre il moro prendeva la scatola, Lydia cominciò a protestare “Il karaoke? Stiles dimmi che stai scherzando!”

”Nope!” rispose con un ghigno ancora più accentuato il ragazzo “E tutti devono cantare almeno una canzone!”

Le facce del resto del branco erano un misto di esasperazione e ilarità, tranne una: quella di Derek, che cercava di trattenere le risate. Stiles si ritrovò a fissare affascinato il licantropo: era la prima volta che lo vedeva  così solare, e si scoprì a volerlo vedere in quel modo più spesso.

Nel frattempo Scott era tornato, e aiutato da Isaac aveva montato il televisore con l’impianto karaoke. Non appena tutto fu pronto, Lydia si alzò esclamando “Visto che dobbiamo farlo tutti, io vado per prima!”

Nessuno si oppose, e con eleganza la rossa afferrò il microfono, prima di guardare la lista delle canzoni. Mormorando un “davvero subdolo” scelse una delle canzoni (tutti classici, e Stiles comprese che Lydia sapeva). L’intro di Because The Night di Patti Smith risuonò nella stanza, e precisa come un metronomo Lydia iniziò a cantare, senza quasi leggere le parole sullo schermo, mentre la sua voce risuonava come un incantesimo nella stanza, ipnotizzando i presenti.


 



“Because the night belongs to lovers 
 Because the night belongs to lust
 Because the night belongs to lovers
 Because the night belongs to us.”


 

Non appena la canzone si concluse il branco sembrò risvegliarsi, e con un applauso alla sua stupenda voce, Lydia si risedette al suo posto, mentre Isaac si alzava a prendere il microfono. Con una veloce occhiata alla lista, trovò la canzone che cercava, e schiacciò play. Le note di 3 di Britney Spears iniziarono a diffondersi, facendo fare ai presenti un collettivo sospiro esasperato, mentre Stiles si dava una pacca mentale per aver aggiunto quella canzone. Sapevo che sarebbe tornata utile!


 



“Three is a charm 
 Two is not the same
 I don't see the harm
 So are you game?”


 

Mentre cantava, il licantropo lanciava occhiate allusive a Scott e Allison, come se la maggior parte dei presenti non fosse a conoscenza della complicata relazione tra i tre. A fine canzone, con un ultimo sorrisetto, Isaac lasciò il microfono a Scott. Senza neanche guardare la lista, quest’ultimo scelse immediatamente una canzone. Non appena partì, Danny scosse la testa divertito, mentre il resto del branco si guardava attorno con espressioni da ‘ancora?’ ben stampate sul volto, e Brown-Eyed Girl di Van Morrison andava avanti a tutto volume.

 


“With you, my brown-eyed girl,
 You, my brown-eyed girl.
 Do you remember when we used to sing 
 Sha la la la la la la la la la la dee dah”


 

Derek cominciava ad avere uno sguardo sospettoso, forse chiedendosi come mai fino ad adesso avessero cantato solo vecchie canzoni (non osava nemmeno commentare la scelta di Britney da parte di Isaac), mentre Cora aveva il sorrisetto di chi ha capito tutto. Perciò, prima che Allison potesse alzarsi a prendere il microfono, Stiles con un balzo scattò in piedi e si avvicinò a prendere in consegna il microfono dalle mani dell’amico “Ora tocca a me!” esclamò ridendo. Facendo finta di dare un’occhiata alla lista si posizionò sulla canzone che aveva accuratamente scelto. Un respiro profondo, e schiacciò play. Il basso profondo di I Wanna Be Your Lover di Prince vibrò nell’aria, mentre Stiles cantava cercando di esprime tutto quello provava, gli occhi legati a quelli di Derek.

 


“I wanna be your lover
 I wanna be the only one that makes you come running
 I wanna be your lover
 I wanna turn you on, turn you out, all night long, make you shout”



 


Il moro lo fissava con uno sguardo indecifrabile. Quando la canzone finì, il branco applaudì, incurante del tumulto che si svolgeva dentro l’umano, che cercava di comprendere se il suo messaggio fosse o meno stato percepito da Derek. Quest’ultimo stava per parlare quando la voce di Ethan lo interruppe “Non sapevo che sapessi cantare così bene, Stilinski!”

Imbarazzato, l’umano sentì le guance arrossarsi, mentre Lydia con una risatina confermava “Era l’unica cosa positiva di averlo come corteggiatore, quando decideva di cantarmi qualcosa almeno era intonato.”

Scott sorrideva, felice per i complimenti che l’amico stava ricevendo. Stiles aveva  gli occhi rivolti al pavimento, non abituato a ricevere tante attenzioni, e per questo non si accorse che lo sguardo di Derek si era fatto più dolce, mentre l’ombra di un sorriso si affacciava sul suo volto. Prima che l’umano potesse accorgersene, però, il cellulare di Scott squillò, rivolgendo l’attenzione di tutti sul ragazzo “Pronto?” rispose l’Alfa.

“Scott, caro, la macchina mi ha piantato in mezzo alla strada. Puoi chiedere a Stiles se può venirmi a prendere?”  domandò Melissa, dall’altro capo del telefono. Scott passò il messaggio della madre all’umano, che rispose subito di sì, nonostante sentisse il cuore sprofondare sotto i piedi, pensando di aver perso la sua occasione con Derek, ma non poteva certo lasciare Melissa a quell’ora per la strada. L’amico riferì la