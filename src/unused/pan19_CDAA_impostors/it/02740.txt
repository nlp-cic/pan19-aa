roteando pigramente il manico dell'ombrello.- Mi spiace che si sia disturbato, ma niente di quello che mi dirà potrà farmi cambiare idea - sospirò John, stancamente.- Sei un tale idiota, John Watson, che comincio a capire come mai mio fratello sia così affezionato a te - osservò il maggiore degli Holmes, guardandolo con sufficienza. poi aggiunse - Ha sempre avuto un debole per piccole cose idiote, questo va ammesso -- Se è qui per insultarmi, faccia pure - ribatté John, atono.- Potrei insultarti maggiormente in altri modi, ma è meglio che arrivi al punto, ho altro da fare, John - dichiarò l'altro, guardando l'orologio. Si alzò e lo fronteggiò:- Devi tornare, ma di certo non per te stesso. La mossa di James mi ha sorpreso, e purtroppo non è la prima volta che lo fa. Sono poche le persone capaci di torcere i nervi degli altri fino a strapparli, e lui è uno di questi. Ma puoi rimettere a posto il tuo ridicolo orgoglio ferito, perché sia lui, che il suo satellite, sono lontani da Baker Street -John lo squadrò:- Perché mai avrebbero dovuto andarsene? -- James ha dimostrato che sei un sentimentale con le viscere in pappa, e ha avuto il suo divertimento. Ha fatto così ogni volta, e ogni volta il risultato è stato questo. Ma stavolta non posso lasciarti andare, John Watson - spiegò Mycroft.- Cosa volete da me? -- Una tenda -Mycroft Holmes sorrise in quel modo freddo che preludeva a una verità spiacevole, poi cominciò:-Quando mio fratello è nato, nulla poteva farmi credere che non sarebbe stato un essere umano perfettamente nella norma. Ero perfino felice, un altro Holmes, il quarto posto a tavola, e un secondo motivo di orgoglio per i nostri genitori. Ero un genio, questo era evidente, e se il mio fratellino Sherlock fosse stato un genio, allora avrei avuto accanto un mio simile. Come mi sembravano lenti gli altri bambini.Non andai deluso: aveva una mente luminosa e rapida, sebbene confusa. Battibeccavamo in continuazione, da quando lui seppe alzarsi sulle gambe e pronunciare le prime, corrucciate parole. Aveva una fame di conoscienza mai vista in un altro, tranne che in me, e potevo abbatterlo o innalzarlo come volevo.Come puoi immaginare, John, eravamo bambini solitari. Così i nostri genitori entrarono in contatto con altre famiglie che avevano figli come noi. La competizione era spasmodica, perché tutti guardavano tutti, e cercavano di riflettersi l'uno nell'altro, per vedere quale immagine era più nitida.Sherlock trovò il suo specchio in James Moriarty, ma era più una vetrata, ora che ci penso. Le immagini si fondevano, in due bambini dalle menti parallele. In breve, furono inseparabili. Persi mio fratello, ma m'importava poco, allora. Li osservavo seduti sulle altalene, nei giardini, sul pavimento, in silenzio per ore, a impilare blocchi di legno, disegnare linee, ammucchiare piccoli oggetti per tipo, senza stupirmi del fatto che sapessero leggere, scrivere e contare precocemente, senza preoccuparmi del fatto che entrambi avessero una memoria incapace di lasciare andare qualsiasi ricordo. Ero più grande, con altro a cui pensare -Fece una pausa, e dal suo volto non traspariva niente, se non una lontana amarezza. John non lo interruppe, troppo impaziente di ascoltare il resto.- A volte - riprese - Venivano organizzati piccoli eventi in luoghi come ospedali o orfanotrofi, per incoraggiare i piccoli geni ad incontrare e interagire con i bambini normali. Non funzionava mai, si annoiavano a morte o si spaventavano. Una di quelle volte, però, Sherlock incontrò un bambino, che riuscì a non tediarlo: parlarono per quasi mezz'ora, ed era un record. Jim era in piedi accanto a me, li osservò tutto il tempo, poi mi guardò e mi chiese perché Sherlock stesse con qualcuno che non era lui.Un fatto esageratamente banale, penserai, e lo pensai anche io, tanto che lo dimenticai. Mi ritornò in mente molti anni dopo, quando un'agente di polizia si presentò a casa nostra. Sherlock era con lei, una coperta avvolta intorno alle spalle e lo sguardo impietrito. Era in stato confusionale, e non faceva altro che ripetere la stessa frase: " Siamo solo io e te ". L'avevano trovato che vagava nel bosco attorno al campeggio in cui l'avevamo lasciato  insieme a James e a un altro ragazzino, Victor. Tre giorni dopo, il corpo di Victor fu tirato fuori dal lago del campeggio e Jim Moriarty ricomparve.Era senza dubbio colpevole, ma troppo giovane per essere incriminato, così non c'è stata altra scelta se non internarlo.Impiegherei decisamente troppo tempo per descrivere nel dettaglio tutto quello che accadde a Sherlock negli anni seguenti, e sarebbe perfino inappropriato. Ti basti sapere che fu allora che si avvicinò al teatro di Shakespeare, con i risultati che sai, anche grazie a un Giulio Cesare cui assistette per caso. Moriarty, nel frattempo, aveva seguito la stessa strada, e mi chiedeva insistentemente di farlo tornare alla vita normale.Riuscii ad ottenere solo che lui e Sherlock si incontrassero per recitare insieme, in Amleto. Quello che devi sapere, John, per capire il resto, è che sia mio fratello che