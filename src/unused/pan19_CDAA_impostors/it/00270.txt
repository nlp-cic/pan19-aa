vago non avrebbe fatto troppi danni.

Col cuore che gli batteva all’impazzata e le mani lievemente tremanti, fece alcuni respiri e si preparò a parlare.

Mikoshiba intanto continuava a guardarlo e si illuminò quando capì che l’altro aveva smesso di resistere e che avrebbe parlato.

«C’è questa persona che mi piace… siamo molto vicini, ma lei è innamorata di un’altra persona…» cominciò con voce leggermente tremante, completamente sopraffatto da tutte le emozioni che provava.

Paura, innanzi tutto. Tanta paura. Poi una sorta di irrazionale euforia, imbarazzo, e perfino un po’ di sollievo, senza contare, ovviamente, il tremendo groppo al cuore.

Momotarou osservò le sue guance rosse e i suoi occhi azzurri lievemente lucidi che sembravano ancora più brillanti del solito, e sentì di provare una sincera pena per il suo senpai. Ora come non mai non poteva non capire esattamente cosa l’altro stesse provando. Ignorò i battiti accelerati del proprio cuore e sorridendo leggermente annuì ancora, per invitare l’altro a rivelare altri dettagli.

Ora che aveva cominciato a parlare, Nitori si sentiva più sicuro. Non è che non avesse più paura, ma era come se quella strana euforia avesse preso il sopravvento sulle altre emozioni ed ora si sentiva perfettamente in controllo sulla situazione e sentiva di poter fare di tutto. Il che, ovviamente, vuol dire che non aveva la più pallida idea di cosa stesse facendo, perché il suo cuore batteva così forte che lo sentiva rimbombare nella testa, era come se potesse sentire il sangue pompare nelle vene dentro il suo cervello e non capiva più nulla. Sudava freddo ancora peggio di prima e le mani e le gambe gli tremavano così tanto che non riusciva a tenerle ferme e si preoccupò che l’alto potesse notarlo. Per dissimulare un po’ provò a cambiare posizione, accavallando una gamba.

Avrebbe voluto continuare e dire qualunque cosa, ma sapeva di dover misurare le parole e non sapeva come fare ad aprire di nuovo bocca senza dire troppo.

Momotarou attese un po’ e poi capì che l’altro non avrebbe detto più nulla al momento, quindi decise di parlare.

«Di’ Nitori-senpai, questa persona è per caso Rin-senpai?»

Nitori fu molto sorpreso da quelle parole, principalmente perché non si aspettava che l’altro parlasse, e poi perché di tutte le cose che avrebbe potuto sentirsi dire, a quella non sapeva come rispondere.

Mikoshiba notò l’esitazione dell’altro e colse l’occasione per spiegarsi meglio.

«Perché so che ha una relazione con Sousuke-senpai… oppure con Nanase dell’Iwatobi, non è così? Forse entrambi? Mi fa confusione--»

«Rin-senpai non c’entra niente!» esclamò improvvisamente Nitori, interrompendo l’altro. Parlare della complicata vita sentimentale di Rin-senpai in quel momento era l’ultima delle sue preoccupazioni – e poi quell’insistenza gli aveva fatto prendere la decisione di essere sincero. Era stato in dubbio se mentire dicendo di essere innamorato di Rin, oppure dire che non era lui, ma non rivelare comunque il nome, il che nella sua testa sembrava ancora un po’ come mentire, ma non fu sicuro del perché gli sembrò comunque la decisione migliore. Preferiva restare sul vago che far credere a Momo di amare Rin-senpai.

Momotarou rimase sorpreso da quella reazione improvvisa e rimase in silenzio. Non era sicuro del perché, ma credeva di aver offeso o ferito Nitori e questo lo pietrificò per alcuni istanti.

Nitori, a disagio per l’improvviso mutismo dell’altro, si sentì in dovere di spiegarsi meglio.

«Avevo una cotta per lui… ma ora non più…» disse a mezza bocca, distogliendo lo sguardo dal volto dell’altro e grattandosi nervosamente la nuca.

«Capisco…» biascicò quasi sovrappensiero l’altro.

La parte delle emozioni negative tornò a farsi sentire, e con esse anche la sensazione di oppressione che provava nel petto. Tutto il coraggio che aveva creduto di avere fino a pochi istanti prima venne come risucchiato all’interno di una massa indistinta di ansia, paura, e rabbia, e al suo posto apparve una gran voglia di piangere.

Non era sicuro del perché, del resto quella conversazione sembrava star andando abbastanza bene fino a quel momento, eppure ora sentiva di aver commesso un grave errore ad aprirsi così di fronte a Momo. Questo principalmente perché ora si sentiva scoperto ed indifeso, ma anche perché era cosciente che probabilmente ora non sarebbe riuscito a fermarsi, avrebbe parlato, e avrebbe finito per rovinare tutto. Aveva paura che sarebbe successo, e anche se al momento non sembrava una prospettiva probabile, dato che non riusciva neanche a spiccicare parola, il semplice pensiero di minare l’amicizia tra lui e Momo lo travolse come un uragano.

«Che sia il mio destino? Innamorarmi sempre di persone che amano già altre persone? E’ la mia maledizione, non è vero?» riuscì a dire sull’orlo del pianto, più a se stesso che all’altro, con voce talmente flebile e tremante che l’altro riuscì a malapena a capire cosa avesse detto.

«N-Nitori-senpai…» mormorò Momotarou, completamente colto alla sprovvista dall’improvviso crollo emotivo dell’altro. Non sapeva cosa fare, era come paralizzato.