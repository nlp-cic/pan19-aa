Voltò la copertina per leggere la trama di quel romanzo – a quanto pare pluripremiato dalla critica – ma fu interrotto da una voce familiare.



“Soren! Sei tu?”



Si sentì ancora una volta un adolescente idiota mentre si sorprendeva che Alexandra ricordasse il suo nome, e sperò di non arrossire. “Alexandra, ciao!”


 


Non aveva capito come di preciso, ma dopo aver parlato del libro, era riuscito ad invitarla a prendere un caffè su da lui, e ancora più misteriosamente, lei aveva accettato. Nel percorso che separava quella libreria dalla porta di casa sua, l'aveva ascoltata ricordare i vecchi tempi, ed il suo punto di vista era decisamente diverso da come Soren l'aveva immaginato ai tempi.



“Mi è sempre piaciuto il tuo nome, sai?” Alex sembrava davvero contenta di averlo incontrato, e chiacchierava spensierata. “Ricordo che al liceo mi aveva colpito dal primo giorno. Tu facevi di tutto per non farti notare, ed era un peccato, perché mi sei sempre sembrato affascinante!” esclamò lei sorridendo.



Soren sorrise nervoso, sembrava quasi che lei scherzasse, e l'argomento dello scherzo non gli piaceva molto. 



“Eppure non sembravi così interessata a me. A stento mi parlavi...” borbottò Soren, ormai sfuggito all'orribile sensazione di essere un adolescente timido e ingenuo, e ritornato al suo essere un adulto burbero e disilluso.



“Ero stupida. Soren, non dirmi che non eri stupido anche tu!” Alex lo guardò con un'espressione sinceramente dispiaciuta. “Mi sono pentita per molto tempo di come mi sono comportata con te...” Aggiunse, ma probabilmente decise di lasciare gli altri dettagli all'immaginazione, perché poi tacque, e non riprese più l'argomento.


 


Una volta arrivati a casa, quel caffè finirono per non prenderlo mai. Lei si tolse la felpa, restando in t-shirt, poi gli si avvicinò, prese il suo viso tra le mani e sussurrò: “Se ti dicessi che mi piaci, mi crederesti?”. Soren non rispose, restò lì impalato e la guardò, senza crederle molto. “Non è divertente.”



“Non è uno scherzo.” replicò subito Alex.



Stavolta Soren scoppiò in una risata amara, si divincolò dalla sua presa e si voltò verso il ripiano della cucina, dandole le spalle. “Se vuoi solo farmi perdere tempo puoi anche andartene da dove sei entrata.”



Alex non rispose, ma lo tirò per il polso, con decisione.



“Non mi credi?” gli domandò.



“Mi vuoi far credere che oggi, per caso, hai incontrato un ragazzo che al liceo hai sempre ignorato e che per caso ti sia scoperta interessata a lui, tutto a un tratto? Sono più portato a credere che per caso tu abbia incontrato l'idiota che ti stava dietro alle superiori e che tu ti voglia un po' divertire come ai bei vecchi tempi. O ancora meglio che tu abbia fatto qualche triste scommessa. Non ho tempo per queste cose, né tanto meno l'età. E a dire il vero, neanche tu.”



Alex sembrava sorpresa da quelle sue parole aspre.



“Sono mesi che vado sempre in quella libreria perché spero di incontrarti! Quando ti ho rivisto, proprio lì, alla presentazione di un libro, è stato come vederti per la prima volta. Non sono più la ragazza che ero sette anni fa, e neanche tu sei la stessa persona.”



“Non sono d'accordo.” esordì Soren “Potrò essere cambiato caratterialmente, ma sono la stessa persona che trovavi poco interessante sette anni fa, e che probabilmente troverai poco interessante domani. E tu sei la stessa persona che non mi ha mai considerato particolarmente. Perché raccontarci bugie?”



Alex sospirò e annuì. D'altronde sapeva che non sarebbe stato facile. Avvicinò le labbra alle sue.



“La verità” sussurrò, con un sorriso malizioso “è che mi ecciti terribilmente.”



Poi, lo baciò. E se Soren all'inizio pareva intenzionato a respingerla, voleva assolutamente respingerla, dopo pochi secondi rispose al bacio con un ardore che non si sarebbe aspettato da sé stesso. La strinse per i fianchi e la spinse contro la parete più vicina, preso da un febbricitante desiderio che lui stesso non voleva accettare. La desiderava, questo lo sapeva, ma non voleva desiderarla, non voleva lasciarsi andare, perché sarebbe stata solo una stupida presa in giro. 



Alex infilò le mani calde sotto la sua camicia e lui gliele afferrò, bloccandole contro il muro e interrompendo il bacio. La osservò, il viso arrossato, le labbra socchiuse e il respiro pesante, ed era più bella di come se la fosse mai immaginata. Voleva chiederle cosa stesse facendo, cosa significava tutto quello, perché non aveva senso, cose così non capitavano mai a lui. Ma non proferì parola, perché domandarlo poteva significare mettere fine a quello, ed era tutto troppo bello per rovinarlo così. I suoi occhi si riflettevano in quelli verdi di Alex, e Soren pensò a tutte le volte che aveva chinato la testa, deviato lo sguardo, per evitare che quegli occhi leggessero cosa c'era scritto nei suoi, e si sentì libero perché in quel momento non ne aveva più vergogna. Lei avvicinò le labbra alle sue, e Soren non esitò un secondo di più.


 


Pochi minuti dopo erano sul letto, nudi