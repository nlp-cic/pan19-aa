PRIMAChe le cose non andassero bene, Steve lo aveva  capito ormai da qualche anno. Vedeva il male irradiarsi fra loro ogni  singolo giorno e non aveva mai fatto niente per impedirlo davvero.Tony invecchiava.Per  quanto si ostinassero a negarlo, Steve era ancora quasi un giovanotto,  ma Tony… beh, era un normalissimo essere umano e ogni giorno passato  dentro la sua armatura lo rendeva meno vivente.Alla fine era successo.«Steve,  amore… credo di avere un problema.» la voce era rauca, quasi  rassegnata. Non lo guardava mentre teneva il casco in mano e ai suoi  piedi si era raccolta una piccola pozza di sangue. Steve non doveva  essere un genio per sapere da dove veniva.«Immagino. Vieni, vediamo  di medicarti.» aveva risposto il Capitano, con voce falsamente leggera.  Aveva afferrato il kit di pronto soccorso e iniziato a preparare la  garza con il disinfettante, ma Tony scosse la testa. «No. Oggi è  peggio.»«Anche ieri lo era.» Steve sbuffò, mentre lo costringeva a  voltarsi. A stento era riuscito a soffocare i conati di vomito alla  vista del bel volto di Tony Stark che non esisteva più. Era incollato  alla visiera della sua maschera. Strappato, cancellato, inesistente.  «Vedrai che andrà meglio.»Non era andato meglio, anzi  era peggiorato. Così come era peggiorato Bruce, sempre più crudele nei  confronti di ogni mutante, dimenticandosi di esserlo a sua volta. Alla  fine Tony non era stato più in grado di uscire dall’armatura, un po’  perché era sempre più doloroso, un po’ perché voleva allontanare Steve  dal mostro biomeccanico che era diventato.Alla fine, quando Ironman  non era più niente e Capitan America solo un soldato che obbediva agli  ordini, Castle li aveva reclutati e loro avevano accettato di attaccare  l’isola fortezza di Magneto.«Li odio. Non c’è nulla che  odio di più di quei sudici mutanti. Dovremmo ammazzarli tutti,  schiacciarli, sterminarli e infine dimenticarli.»Steve chiuse gli  occhi alla disperata ricerca di qualcosa a cui aggrapparsi mentre Bruce  Banner continuava a sputare bestemmie. Non doveva importargli, erano lì  per quello. Sicurezza nazionale. Davanti a sé Tony rimaneva chiuso nella  sua armatura, sospeso a pochi centimetri da terra, mentre la voce priva  di inflessioni di JARVIS ripeteva senza sosta “Ricerca battute  pre-guerriglia: 89%”.Aveva bisogno di un computer persino per dire qualcosa di intelligente prima della battaglia.«Con  un po’ di fortuna moriremo tutti, oggi.» la mano sottile di Sue, la  Donna Invisibile, si chiuse con gentilezza sul polso di Steve.DOPOL’armatura  aveva definitivamente sopraffatto Tony. Dopo aver ucciso Mystica e  interrotto l’attacco alla stanza dei bambini, Steve aveva dovuto farlo.  Aveva tirato fuori la pistola, l’aveva puntata contro Tony e lì, in quel  frangente sospeso, nell’attimo immobile, aveva sparato.Sue era  morta poco dopo. Legacy era giunta fra loro e l’aveva assorbita dentro  di sé. «Vivrà in me. Ora fammi fare lo stesso con Stark.»«No.» aveva ringhiato Steve. «Non è ancora morto.»«Ma lo sarà presto e tu con lui.»«Non  mi importa.» Il Capitano si sedette in un angolo, con la testa di Tony  sulle proprie gambe. Là fuori, da qualche parte, Hulk stava per far  esplodere tutto e fanculo a chiunque ci fosse su quella maledetta isola.  «Non importa.»ALTROVE, TEMPO DOPOSteve spalancò gli occhi di colpo. Davanti a lui, c’era una donna. «Legacy?»«Chi è Legacy?» chiese lei. «Io sono Rogue.»Il  Capitano inarcò un sopracciglio, completamente spaesato. Un grugnito e  un peso sulle gambe gli fece abbassare lo sguardo, scoprendo un Ironman  un po’ ammaccato, ma vivo. «Tony!»«Sto bene campione, sto bene…»  Stark si tirò su a fatica, sfilandosi il casco come se niente fosse.  «Che cazzo è successo, mi sembra di aver dormito cent’anni e… oh.» Dovette interrompersi, perché Steve lo aveva afferrato e stretto fra le braccia con tutte le sue forze. «Ehi! EHI! Mi fai male, stronzo.»A Steve non importava.Rogue  tossicchiò attirando la loro attenzione. «Sono qui per conto di Xavier.  Sto girando l’isola alla ricerca di ogni mutante. Ci tiene a farvi  sapere che tutto quello che è successo… beh, è durato solo tre giorni,  nella testa di Legione. Non è accaduto nulla.»A Steve non importava.Tony stava bene, quello era il suo ragazzo e stava bene. A Steve il resto non importava.