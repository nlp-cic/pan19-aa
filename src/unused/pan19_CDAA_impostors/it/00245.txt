quasi a parlare.
“Va bene, va bene!” Ron alzò le mani, per proteggersi “Te lo dirò, ma promettimi che non ti arrabbierai…”
Ron chiuse gli occhi e si preparò al peggio.
Gli scacchi si inclinarono verso di loro, curiosi.
Meno di un secondo dopo, dalla Sala Comune di Gryffindor si levò un urlo tale che le finestre tremarono e le civette volarono via dal tetto di Hogwarts in un turbinio confuso di piume.
Nel sotterraneo, Snape udì il suono soffocato e vide il soffitto vibrare.
“Uhm…a qualcuno è scappata la lepre” pensò.
*************************************
“PANSY?!”
“Mi dispiace, Harry.”
“PANSY?!”
“Non smetteva di punzecchiarmi per avere questa informazione, dovevo dirgli qualcosa o non mi avrebbe lasciato in pace! So che sei un po’ allarmato, ma…”
“Allarmato?!” Harry uscì dal suo stato di trance e sbatté le palpebre “Ron, non sono allarmato. Sono traumatizzato. Sono paralizzato!” si prese la testa fra le mani. “Oh, mio Dio.”
“Non è così grave, Harry. Almeno non ho detto di chi si trattava realmente…”
“Ron, è la ragazza di Malfoy!” gridò Harry. “Una volta che Seamus lo sa, tutti lo sapranno! E questo significa che a breve non dovrò preoccuparmi solo del mio attuale…problema, ma oltretutto Malfoy penserà che sto cercando di nuovo di competere con lui, per Pansy, maledizione, tra tutte le persone possibili! E non potrebbe essere più lontano dalla verità…” Harry si lasciò cadere sulla poltrona, con lo sguardo fisso sul pavimento. Sembrava davvero infelice, come un bambino a cui qualcuno ha rubato il suo giocattolo preferito.
“Oh, Harry, sei un po’ vigliacco o sbaglio?” gli diede un buffetto.
Harry lo fulminò con lo sguardo. Ron si schiarì la voce e si infilò le mani in tasca, ancora convinto che Harry fosse un vigliacco. “In ogni caso, nessuno crederà che tu possa davvero essere innamorato di Pansy. È una Slytherin.”
Harry inarcò un sopracciglio.
“Dai, sai cosa voglio dire” aggiunse Ron “nessuno se ne renderà conto.” Cercava ingenuamente di consolare il suo migliore amico.
Hermione sospirò dalla sua poltrona accanto al fuoco. Non era una che perdeva tempo a incoraggiare qualcuno quando era palesemente inutile.
***************************************
“Ciiiaaaaooo, Harry…” un’affettata voce femminile perforò i timpani di Harry lungo la strada verso l’aula di pozioni, due giorni più tardi.
“Oh, dio” mormorò Harry “Oh, Dio.”
“Un uccellino mi ha rivelato che da un po’ di tempo a questa parte sono l’oggetto del tuo amore…” Pansy gli si strofinò addosso come un gatto che fa le fusa “…è la verità?”
“Ehm…”
“Mi vuoi, Harry Potter?” più gli si strofinava addosso più la respirazione di Pansy diventava affannosa.
“Er…ecco, io…” Harry sembrava terrorizzato.
“Beh, mi dispiace” Pansy lo spinse lontano da lei, parlando con un tono che vibrava di sdegno. Sul suo volto era riapparso il suo tipico sorriso sgradevole. “Non puoi avermi.”
“Oh” Harry parve sollevato “Oh, bene.”
“E il mio fidanzato vorrebbe dirti due parole.”
“Che?!” Harry quasi cadde.
“Oh, sì. È MOLTO arrabbiato. Ci vediamo a Pozioni.”
E così dicendo, entrò in classe.
**************************************
Harry guardò nervosamente verso Draco Malfoy mentre sezionava il cuore di una rana per l’esperimento.
Draco si sentì i suoi occhi addosso e lo fulminò con i propri, lasciando cadere il bisturi sul tagliere, con fare minaccioso.
Harry deglutì rumorosamente, il suo bisturi gli scivolò dalle mani squarciando il povero animaletto morto che si trovava sul tavolo.
Il moro emise un gridolino, che attirò subito l’attenzione del professore di Pozioni. Harry coprì provvisoriamente il sangue che scorreva con un telo.
“Tolgo dieci punti a Gryffindor per queste urla fuori luogo” disse lanciandogli uno sguardo furibondo.
“Ma io non ho sentito nulla” sussurrò Neville, prendendosi una gomitata da Dean che lo “invitava” a stare zitto.
Harry tornò a guardare Draco che gli stava rivolgendo un sorriso piuttosto sgradevole. Il biondo gesticolò verso il tavolo di Harry, e quando lui guardò vi vide un biglietto. Lo aprì.
- Ti ho spaventato, Potter? -
Harry controllò rapidamente se Snape lo stesse guardando e poi gli scrisse rapidamente una risposta.
- No. Il bisturi mi è scivolato. Succede. E potrebbe succedere di nuovo se non mi lasci in pace. -
Vide Draco sollevare una delle sue perfette sopracciglia con un fare fintamente divertito.
- Aggressivo, Potter. Mi piace. -
Harry arrossì al leggere la risposta di Draco.
- E’ la stessa aggressività che ti fa andare dietro alla mia ragazza. -
Harry lo fissò, irritato. Lo Slytherin gli restituì lo sguardo, con aria di sfida.
- Non…mi…interessa…Pansy – disse Harry mentre scriveva con rabbia – quello…che…hai…sentito…non…è…vero. -
Passò il messaggio a tutta la classe e Draco lo strappò dalle mani di Justin. Nel leggerlo, socchiuse gli occhi.
- Bugiardo – disse a fior di labbra.
“Non mi piace Pansy!”