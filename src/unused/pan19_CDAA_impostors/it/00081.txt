colpa del mal di testa, si rigirò nelle coperte e si accorse che l’altro era in procinto di cadere dal letto, finendo così addosso a Holly e a Warhol; non voleva che i suoi bambini si riducessero ad essere schiacciati dal suo fidanzato. Lo tirò a sé e gli fece poggiare il viso sul suo petto, iniziando a carezzargli i capelli castani e a mordicchiargli lentamente i polpastrelli della mano destra- che si era posata sul cuscino vicino alla sua testa-, sentì Norman sospirare nel sonno e si accorse di avere i suoi occhi color ghiaccio addosso. Quegli occhi mezzi addormentati trasudavano tranquillità e amore fin dal mattino, era impossibile resistere al suo musetto spaurito e alle palpebre che, lentamente, si chiudevano e si riaprivano, facendolo assomigliare ad un tenero bambino di pochi anni in braccio alla madre; Andrew rise accorgendosi di essersi paragonato ad una madre. Norman, credendo che ridesse per colpa sua, si imbronciò e scivolò lontano dal corpo di Andy, che rimase basito dal comportamento del suo ragazzo.

Lo abbracciò da dietro e gli baciò piano una guancia, guardando i suoi occhi aperti e assonnati, passando poi alla bocca seria e priva del suo solito sorriso. Andrew iniziò a passargli le mani sopra alle braccia, scavando sotto di esse per poter raggiungere il suo petto, che iniziò a carezzare languidamente e sfiorare con i polpastrelli, facendo così il solletico alla pelle delicata e appena abbronzata.

-Che ho fatto stavolta?- chiese tristemente, strusciando il proprio viso contro il braccio destro di Norman, che sbuffò e si girò verso di lui, osservandolo con gli occhi ridotti a due fessure. Lo indicò con l'indice, girò la mano verso di sé e piegò le dita (ma non formò un pungo) e le fece scorrere davanti ai denti bianchi, dopodiché indicò se stesso ed incrociò le braccia al petto.

Andrew aggrottò le sopracciglia per poi sorridere, salì a cavalcioni di Norman e gli diede un morso sul collo, facendolo sobbalzare e sospirare attraverso il naso: -Non stavo ridendo di te, ma per un pensiero stupido che ho avuto.- gli prese il viso fra le mani e gli diede un bacio sulla bocca, al quale Norman rispose con vivo interesse, incastrando le mani nei capelli fini e lisci di Andy.

Il più basso lo portò in cucina e lo fece sedere al tavolo, gli mise davanti la solita tazza e iniziò a far scaldare il caffè e l'acqua per il tè, posò sul tavolo la biscottiera e si voltò verso la credenza per raggiungere le brioche confezionate, ma il petto nudo del castano aderì alla sua schiena e sentì le sue labbra posarsi sul collo pallido, mordendolo lievemente e giocando con la pelle dietro all'orecchio, facendo rabbrividire Andrew a causa delle sua mani fredde; quello era ancora il suo punto preferito.

Andy tentò di sgusciare via dalla presa ferrea dell’altro, ma Norman pensò bene di trascinarlo lontano dal fornello e di farlo sedere, volendo occuparsi lui di preparare la colazione, viziando e servendo l'altro ragazzo, che si sentiva dannatamente a disagio sotto le attenzioni del maggiore. A lui non piaceva farsi servire e riverire, lui preferiva prendersi cura della casa insieme a Norman, fare le pulizie con lui e cucinare con lui, senza dovergli far fare ogni stupida cosa da solo; ma il ragazzo voleva prendersi cura di lui, quel giorno.

Andrew, non appena Norman si fu messo a sedere, si spostò verso di lui e si sedette sulle sue gambe, facendogli poggiare i biscotti al cioccolato e distraendolo dal caffè fumante, gli prese il viso fra le mani e gli lasciò un bacio sulla bocca schiusa e ancora piena di briciole, ma che aveva lo stesso sapore di quella amara bevanda. Gli passò le mani dietro al collo e lo attirò maggiormente a sé, gli carezzò lievemente il collo e si premurò di dargli qualche piccolo bacio sul naso per poi tornare a gustarsi il sapore del caffè di Norman direttamente dalle sue labbra.

-Oggi annunciano i risultati del referendum- disse pacatamente, stringendogli lentamente una mano e tornando a sorseggiare il suo tè al limone, non accorgendosi così del sorriso meraviglioso che Norman gli rivolse -Spero che lo abbiano approvato, insomma sarebbe anche ora.- intrecciò le loro mani e se le portò sullo stomaco.

Il castano allungò la mano libera verso il telecomando della televisione e accese quel marchingegno che tanto odiava, ma che per la prima volta si rivelava veramente utile. Cercò rapidamente un canale su cui ci fosse un telegiornale e tornò a mangiare svogliatamente i suoi biscotti preferiti, sentendo improvvisamente lo stomaco chiudersi e vedendo Andrew saltare in piedi eccitato.

“L'Irlanda ha detto SI.”

Norman non aveva mai visto Andy in quello stato di confusione, con gli occhi lucidi e le mani strette fra loro che si martoriavano, piantandosi le unghie nei dorsi e sfregandole fra loro lentamente. Si alzò in piedi e, furtivamente, si avvicinò alla propria giacca appesa all'appendi abiti, ne estrasse una piccola busta color ocra e si avviò in camera, pronto a vestirsi per andare a lavoro.

Prima di uscire di casa, si avvicinò a Andrew seduto in divano, con la coperta di pile a coprirlo e un tè in mano, mentre gli occhi seguivano attentamente l'ennesimo telegiornale. Si inginocchiò vicino a lui e gli prese il viso fra le mani