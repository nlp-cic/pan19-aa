per Barcellona, in due ore al massimo sono già da te”, così hai detto!- Santo cielo, Zlatan, non potevo mollare la squadra prima della partita, te ne rendi conto o no?! Che discussione ridicola!- Be’, ma l’hai detto tu!- Pirla tu che mi hai creduto, scusami! – insiste José, e Zlatan ringhia ancora.- Tu e le tue fottute ricadute in milanese del cazzo, – sbotta, - Io qui muoio di dolore e tu non ci sei. Stronzo!- Muori di dolore! – lo prende in giro José, ridendo a bassa voce, - Oh, andiamo, cos’è, ti sei storto una caviglia?- È una distorsione alla caviglia! È una cosa seria, sto fuori due settimane!- Ecco, appunto, ti sei storto la caviglia. Succede anche ai bambini di otto anni, sai?, e fanno molte meno lagne di te.Qualcosa cambia impercettibilmente non appena José chiude la frase, il silenzio di Zlatan, dall'altro capo del filo – dall'altro capo della sua vita, dalla Spagna, dalla Spagna, Gesù, ogni tanto José ci pensa, è costretto a pensarci, e ci sta ancora male; non è uno di quei dolori dai quali si possa guarire, per quanto gli piaccia pensare a ste stesso come a qualcosa di impervio, come il diamante o il titanio, suona sempre come un tradimento, anche se non dovrebbe – si fa teso, nervoso.- Va bene, - dice quindi, e la sua voce è cambiata in maniera così completa e totale da sembrare quella di un'altra persona, qualcuno che si trovava dentro di lui, fino a poco fa, ma al quale Zlatan aveva imposto redini resistenti, per mezzo delle quali riusciva a tenerlo nascosto. Zlatan ha sciolto le redini. È lo Zlatan più pericoloso. - Va benissimo. Tranquillo. Vai. Vai pure. Anzi, resta. Resta dove sei. Arrivederci.È la formalità improvvisa a dargli la misura esatta della rabbia di Zlatan. C'è chiaramente qualcosa dietro tutte queste lamentele, e questo qualcosa non può essere il dolore alla caviglia, e non può essere lo stop di due settimane. Non può essere, purtroppo, niente di risolvibile al telefono.- Zlatan, - dice, ma è già tardi, Zlatan ha interrotto la conversazione. Uno scatto, e José resta solo col segnale sonoro della linea libera. Non una gran compagnia.Abbassa il cellulare, sospirando pesantemente. Lo fissa per qualche istante, chiedendosi se forse dovrebbe richiamarlo (sapendo che probabilmente dovrebbe). Si avventura verso lo spogliatoio, intenzionato a scambiare almeno quattro chiacchiere coi ragazzi. Qualche complimento, per lo meno. Se lo meritano. Per una volta.Lo fermano Davide e Mario, giacche e cappelli già indosso, che escono proprio mentre lui fa per entrare.- Mister, - lo chiama Davide, sbattendo le palpebre, - Che ci fa ancora qui? Sono già andati via tutti.Tipico, pensa lui. E poi surreale, anche.- Volevo solo—- Era Zlatan, vero? – domanda Mario col solito candore borderline ebete che nel novanta percento dei casi lo trasforma in una creatura spaventosa in grado di leggere nel passato della gente e prevederne il futuro con una facilità imbarazzante. Certe volte José lo guarda e non ce la può fare, con lui. Se il non potercela fare potesse essere definito nei dizionari, ci sarebbe una foto di lui che tira una sberla sulla nuca di Mario, probabilmente.- Mario, - prova paziente, - Fatti i fatti tuoi.- Chiedevo solo, - risponde lui, scrollando le spalle, - Era lui, vero?- Cosa te lo fa pensare?- Chi altri sarebbe così petulante da chiamare in un momento del genere? Mario la fa semplice. Il dramma è che ha ragione.- D'accordo, - concede José, - Era lui.- E avete litigato, vero?- Questo cosa te lo fa pensare?- Questo lo capisco anch'io, Mister, - ride Davide, divertito, - Ha una faccia!- Non ho nessuna faccia.- No, no, ha proprio La Faccia, - José gli sente le maiuscole nella voce, - La Faccia da Zlatan.- Una faccia di cazzo, - precisa Mario, annuendo.- Ragazzini...! – sbotta José, stufo delle loro prese in giro. Mario e Davide ridono, e José sente una nota così genuinamente infantile e allegra nelle loro voci da non riuscire a imporsi la rabbia per un altro secondo. Sospira profondamente, liberandosene. Non capita così spesso di vederli così sereni. Può concedersi un po' di morbidezza, nei loro confronti.- Stia tranquillo, - riprende Mario dopo qualche istante. Il suo sorriso è ancora sereno, di un'innocenza abbagliante. Il nucleo privato di Mario è così drammaticamente diverso da quello che tutti credono da dare un senso di vertigine ogni volta che si riesce a scorgerlo fra le asperità di quel suo carattere del cazzo. - Tanto si risolve tutto. Si risolve sempre tutto, fra voi due.- Io non ne sarei così sicuro, - borbotta ostinatamente.Il sorriso di Mario si allarga. - Io vi vedo di nuovo insieme, in una decina d'anni, - dice serenamente, - Magari non qui. Ma accadrà.- A-ha, - José si finge