il caffè e Steve guarda la tazza sentendosi un po' perso.

«Dov'è il tuo blocco? Ne ho bisogno» gli dice Tony quando Steve lo segue.

Ricorda la prima volta che ha disegnato, la sensazione di poter creare qualcosa a sua volta. È un'AI che ha un potere che fino ad ora era stato solo degli umani.

È stata colpa di Pepper che l'ha portato con lei a vedere il MOMA per una festa. Steve ha sentito i suoi circuiti che andavano in corto non appena è entrato.

Ora ha completato ben tre blocchi da disegno e Pepper gli ha regalato dei nuovi colori.

«Come mai?» Chiede ma nel frattempo lo recupera dal tavolino in cui l'aveva lasciato. Accarezza la copertina un secondo, sentendosi ora incredibilmente protettivo verso le sue opere «cosa c'entrano i miei disegni?» chiede, ma Tony, ancora, non gli risponde.

Prende l'album e lo apre, scorrendo con le pagine fino ad un punto. «Quanti sono frutto della realtà, Steve?»

Non sa che cosa gli stia chiedendo Tony, non sa cosa stia succedendo, ma si sente sotto attacco. Una parte di lui comincia a pensare che Tony voglia riprogrammarlo sul serio.

Irrigidisce le spalle, in un segno di chiara tensione secondo il suo programma. «Io... Un po'. Stavo provando ad emulare cose più astratte, ma la mia immaginazione è limitata.»

La maggior parte dei suoi disegni sono paesaggi cittadini, o riproduzioni di foto che Steve ha all'interno del suo database, ma ha anche provato ad aggiungerci un albero completamente inventato, con le foglie che crescono solo alla fine del ramo e un frutto di cui i suoi file non hanno memoria. Non pensava che fosse qualcosa di sbagliato, voleva solo...

Voleva solo essere più umano, realizza.

Tony a quel punto si volta verso di lui e accenna un sorriso. «Calma i circuiti, Steve» gli dice, ma Steve non può obbedire, non questa volta. L'altro si siede sul divano, facendogli cenno di unirsi a lui. «Quali cose astratte?» gli chiede, e Steve piega la testa.

Lo segue alla fine e si siede dove l'altro gli ha fatto cenno di sedersi, alzando le spalle «L'ultima mostra a cui sono andato con Pepper si concentrava su artisti astrattisti» era una mostra molto bella, ma Steve l'aveva trovata pesante e meno affascinante delle altre a cui era stato. «Onestamente mi piace di più l'impressionismo, ma ho pensato che se fossi riuscito ad emulare loro avrei migliorato il mio stile in generale. Non so se sia stata una buona idea» tutto quello che è riuscito a fare è finire frustrato dalla sua incapacità e, apparentemente, fare arrabbiare Tony. «Continuo a non capire questo cosa c'entri, però.» aggiunge alla fine.

Tony sembra preoccupato e Steve immagina di capire il perché. È un po' troppo umano, tutto considerato. Non importa se è il motivo per cui è stato costruito, forse Tony non immaginava che cosa sarebbe significato.

Si volta di nuovo verso i suoi disegni e la pagina è aperta su un disegno che Steve, ancora oggi, non capisce perché ha disegnato.

O forse semplicemente non vuole.

«Perché preferisci l'impressionismo?» gli chiede Tony e Steve sa come dovrebbe rispondere. I colori. Caldi e freddi, intensi e che ti catturano e non ti lasciano più andare. Una cattedrale al tramonto e all'alba e nel caldo del primo pomeriggio. Ha sempre detto che i colori siano la sua cosa preferita.

Ma realizza che non è la risposta giusta, quindi stacca per un secondo la subroutine che gli permette di analizzare le sue reazioni da un punto di vista emotivo e annuisce.

«Lo trovo semplicemente più bello. Ha immagini più ordinate ed è più facile da capire, poi» è vero, una parte di lui la pensa esattamente così, ma non può fare a meno di pensare che ci sia di più, che sebbene non abbia mentito non ha nemmeno detto la verità.

«Ordinate. Okay. Questo almeno ha senso.» Acconsente distratto, inspirando a fondo. Sembra più rilassato ora e Steve si trattiene dal provare un qualsiasi sentimento «Non che io ne sappia qualcosa, probabilmente dovrei chiedere a Pepper.»

«Non mi hai ancora risposto...» Nota, continuando a guardarlo, «pensi anche tu che ci sia qualcosa che non vada in me.» non è una domanda, perché Steve non è stupido. «Faccio una diagnostica regolarmente» lui e JARVIS e, ora sospetta, anche Tony in segreto.

L'altro poggia la testa allo schienale con un sospiro, voltandosi poi a ricambiare lo sguardo. «Non c'è niente di sbagliato. È come all'inizio: cose in più che non dovrebbero esserci.» gli dice e Steve non riesce a credergli.

Pensa al comportamento nervoso e teso di prima e non può fare a meno di pensa che ci sia molto di più di quanto Tony voglia ammettere. L'altro gli poggia un indice sul petto a quel punto, lì dove, se fosse stato umano, sarebbe stato il cuore «Come le tue voglie per certe cose.»

È vero, Steve preferisce la cioccolata calda al tè e