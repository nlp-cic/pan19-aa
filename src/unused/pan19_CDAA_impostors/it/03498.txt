e vidi Richard in piedi di fianco al letto, in accappatoio, i capelli bagnati pettinati indietro. Stringendomi meglio contro Lee, presi il cuscino su cui avevo la testa e glielo lanciai contro.

«Vai via, aragosta, lascia noi coloni in pace dopo averci torturati per secoli».

Lee si sollevò sui gomiti con una risata e guardò Richard oltre la spalla. «La prossima volta, mettici di meno a fare la doccia. Non cantare potrebbe aiutarti».

Richard strinse le labbra in una linea, che non era mai una linea dritta perché le sue labbra avevano una forma ad arco deliziosa che non andava persa in nessuna sua espressione. Non riusciva a sembrare neppure del tutto infastidito, perché sapevo che non lo era. Con ogni probabilità, stava lottando per non ridere anche lui.

«Che voi non apprezziate le canzoni patriottiche della mia nazione, non mi impedirà di cantarle come e quando voglio». Richard sciolse il nodo dell’accappatoio, per poi toglierlo e gettarlo sulla sedia al fondo del letto. Nessuna incombenza lo obbligava a depilarsi il petto, che era coperto da una peluria poco più chiara dei suoi capelli, e a radersi la barba, che era di quella lunghezza giusta per essere soffice anche solo da guardare.

«When Britain first» iniziò Richard, con tono basso, e poggiò le mani sul bordo del materasso.

«Oh, no, ricomincia!» esclamò Lee e tirò un calcio in direzione di Richard.

«Vai, Lee! Più in alto». Non scalciai pure io, perché stavo benissimo com’ero, aggrappata con le gambe ai fianchi di Lee. E se c’era qualcuno con un raggio di azione più ampio, era lui, con quei trampoli che si ritrovava.

Non che si stesse mettendo d’impegno a colpirlo davvero.

Richard scosse la testa, con un sorrisetto. «At Heaven’s command arose from out the azure main» continuò, salendo con un ginocchio sul letto. Al calcio successivo, afferrò la caviglia di Lee e si avvicinò a noi, continuando a cantare: «this was the charter of the land, and guardian angels sang this strain».

Guardai Lee e lui annuì. Si gettò di lato e io mi lanciai addosso a Richard, costringendolo disteso sulle schiena.

«Rule Britannia» finì affogato contro il mio petto e Lee, ora libero, sedette sulle gambe di Richard e lo afferrò in una mano.

La risata strozzata che rovinò il secondo “Britannia” mi compensò quasi per il risveglio brutale. Per eliminare quel quasi, mi bastò vedere la mano di Lee stretta intorno a Richard, più pronto di quanto lo avessi creduto.

Mi strinsi il labbro tra i denti e, quando incontrai lo sguardo di Lee, annuii. Lui passò la mano su e giù su Richard, che emise un ansito che non voleva essere nessuna parola di quella canzone infernale, solo un semplice e delizioso ansito contro la mia pelle.

Le braccia di Richard passarono dietro la mia schiena e mi spinse verso il suo petto.

«Britannia rule the waves» cantò, le guance che lottavano per non tirarsi in un sorriso.

«Oh, ti sbagli» dissi e, presa la sua testa tra le mani, procedetti a baciar via quella canzone stupida dalla sua bocca. Profumava ancora dalla doccia e la barba era morbida sotto le mie dita, quanto le sue labbra che premevano sottili e implacabili contro le mie.

Richard mi accarezzò la schiena con una mano, mentre l’altra scivolava lungo le mie cosce per sfiorare la peluria tra di loro. I suoi fianchi si sollevarono, mentre nel petto gli rombava un gemito, e avrei voluto tanto vedere cosa stesse facendo Lee. Avrei potuto indovinare dalle reazioni, anzi, avevo una mezza idea. Immaginare la bocca di Lee intorno a Richard mi fece spingere contro la sua mano.

Interruppi il bacio solo per guardare oltre la spalla e scoprire che avevo ragione. Le dita di Richard si strinsero intorno a una ciocca dei miei capelli, mentre con l’altra mano mi accarezzava piano tra le gambe, in maniera distratta, il respiro erratico.

Lee sollevò lo sguardo mentre percorreva con la lingua la lunghezza di Richard. Avrei voluto essere in una posizione migliore per guardarlo.

«Britons never» canticchiò Richard, con un sorrisetto, e strinse un mio capezzolo tra le labbra.

Inarcai le sopracciglia, e lui continuò: «will be slaves».

Guardai di nuovo Lee. C’era un modo per guardarlo e tenere occupata quella boccaccia canterina e, nel sollevarmi da Richard, vidi Lee sorridere. Aveva capito anche lui e si mise a sedere sulle gambe di Richard.

«Non sarete mai schiavi, eh?» dissi a Richard, sedendomi sui talloni vicino alla sua testa.

«Never, never, never will be slaves» fu la sua risposta. Si sollevò sugli avambracci, lanciò uno sguardo verso Lee e inarcò le sopracciglia. «Ti sei fermato per qualche motivo?»

«Ehi, Millie, questa aragosta crede di aver vinto, secondo te?» mi chiese Lee.

Il sorrisetto che Richard rivolse a entrambi mi fece sospirare.

«Temo proprio di sì». Lo tirai giù disteso e mi posizionai con le gambe ai due lati della sua testa.

Richard scoppiò a ridere e mi prese i fianchi con le mani.

«Ride!» dissi a