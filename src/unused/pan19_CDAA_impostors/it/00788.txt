un incidente,» per poi imprecare battendo un pugno sul cruscotto «porca...», Mario allunga la mano destra per azionare le frecce di emergenza, poi preme, con il piede destro, progressivamente ma decisamente, sul pedale del freno che in poche decine di metri permette alla macchina di fermarsi... a distanza di sicurezza dalla macchina che li precede, guarda lo specchietto retrovisore per accertarsi che le macchine dietro lo abbiano visto... le frecce di emergenza azionate fanno tranquillizzare Mario... si volta verso Marco, gli poggia la mano destra sulla sua coscia sinistra, i due amici si guardano per un attimo senza dire nulla... poi Mario «speriamo sia cosa da poco...»

Un quarto d'ora dopo...

«Qui non si muove nulla...» dice uno spazientito Mario... Marco sta giocando con l'iPhone per passare il tempo... il caldo aumenta, il motore è stato spento per risparmiare il carburante, i finestrini spalancati, Marco si è tolto la maglietta rimanendo a torso nudo... anche se la macchina si trova all'ombra di un grosso albero situato a lato dell'autostrada. «Marco, io faccio un salto a vedere cosa è successo...» Marco interrompe il gioco, «dov'è che vai? Ma devi andare per forza?» chiede un preoccupato Marco... «è per saperne qualcosa di più, dove vuoi che vada, non scappo via...» risponde Mario ridendo... poi indicando un punto davanti a loro, «vedi Marco quel furgone rosso laggiù?», Marco segue la mano di Mario e... «sì, lo vedo» e Mario continua «beh, lì accanto c'è una poliziotta... faccio un salto da lei per chiedere informazioni... vado e torno, questione di pochi minuti, ok?» Marco sospira «ok Mario, ma torna prima possibile...» Mario sorride, non capisce come mai tutta questa paura di Marco, ormai la strada è tutta bloccata, non c'è pericolo di essere investiti, c'è tanta gente fuori dalle macchine, che chiacchiera e cerca di passare il tempo... chiude lo sportello della Rover e si incammina verso la poliziotta...

Marco intanto ha poggiato l'iPhone sul cruscotto, sta seguendo passo dopo passo Mario, non lo sta perdendo di vista un attimo... un minuto dopo lo vede accanto alla poliziotta, stanno parlando, Mario con le mani in tasca, che annuisce, poi ogni tanto tira fuori la mano destra, si toglie il cappellino e lo agita per cercare di allontanare il caldo afoso che lo sta attanagliando... Quanto ci mette a tornare... pensa Marco. Dai Mario... Mario sta ridendo... anche la poliziotta... ma che è... Le sta raccontando una barzelletta??? La sta invitando a cena??? Marco apre lo sportello e scende a sua volta dalla macchina... poi viene verso l'interno della strada e si appoggia, con il gomito del braccio destro, al finestrino del guidatore... e continua a seguire i movimenti di Mario, che intanto salutata la poliziotta, sta tornando piano piano verso di lui. Marco, appena Mario è a tiro gli chiede alzando la voce «che dice? Quando ci potremo muovere?» Mario non risponde subito, prima raggiunge Marco e poi gli risponde «ci vorrà ancora un pò di pazienza Marco, un camion ha cercato di uscire dall'autostrada ma si vede che ha iniziato la manovra troppo tardi e quindi si è ribaltato... è un grosso bestione, fortunatamente l'autista non si è fatto troppo male...» Marco sbuffa appoggiandosi a Mario, «ma proprio adesso?» Mario allarga le braccia... con l'espressione di chi non può nulla, «sta arrivando una gru da Dortmund... ci vorrà ancora un bel pò...» poi allarga il braccio sinistro intorno alla vita di Marco e gli dice «dai, torniamo in macchina... almeno lì c'è un pò d'ombra...»

Due ore dopo...

«Mario?» sussurra Marco, abbassando il suo viso quasi a toccare quello del suo amico. Marco è seduto sul sedile passeggero, Mario su quello guidatore, ma poi un'oretta e mezzo fa, senza neanche accorgersene si è steso alla sua destra... ha poggiato la testa sulle gambe di Marco, lo sguardo rivolto verso l'alto e dopo qualche secondo si è addormentato. Marco ha cercato di rimanere il più immobile possibile per evitare di svegliare l'amico... ma adesso il loro viaggio sta per riprendere e quindi Marco cerca di svegliare delicatamente Mario. «Mario?» sussurra di nuovo Marco... e poi con le sue labbra gli tocca la fronte, nell'attimo in cui il suo amico si sveglia... apre gli occhi e vede la testa di Marco proprio sopra di lui... sorride e gli dice «ciao Principe Azzurro...» Marco «scusa se ti ho svegliato Mario, ma stiamo per ripartire... alla fine sono riusciti a togliere il camion dalla strada.» «Bella notizia...» commenta Mario, alzandosi dalle gambe di Marco... che subito scende dalla macchina battendo i piedi per terra, Mario lo guarda incuriosito cercando di capire cosa stia facendo... Marco vede il suo amico che lo fissa, allora gli spiega «mi si sono informicolite le gambe una mezzoretta fa...» e ride mentre risale in macchina... Mario si sente in colpa... «Marco, potevi svegliarmi prima, non volevo... scusa... mi dispiace...» ma Marco «eri stanco