, così come le occhiate indifferenti degli altri studenti che avevano assistito alla cosa senza alzare un solo dito.





Istintivamente, Blaine si avvicinò a suo marito e gli mise una mano sulla spalla. Sapeva bene quali dolorosi momenti avessero rievocato le parole del figlio e voleva ricordargli che lui c’era, adesso come allora. Aveva notato subito come il cielo azzurro racchiuso nei suoi occhi si fosse fatto improvvisamente nuvoloso e voleva solo rischiararlo il più possibile per non sentire più quella morsa poco piacevole stringersi intorno al suo cuore.





Ignaro di tutto ciò che in maniera silenziosa stava avvenendo tra i suoi genitori, Alfred allungò una mano verso il pacchetto di merendine per prenderne un’altra. Mangiò con nervosismo, consapevole che tra poco avrebbe dovuto sputare il rospo e confessare cos’aveva combinato. O, meglio, avevano combinato. Fece per arraffarne una terza, ma Kurt prese la confezione e l’allontanò dal figlio prima che potesse farlo. In compenso, fu Blaine a prenderne una, mentre prendeva al tavolo posto di fronte al ragazzo.





« Per il resto tutto okay? » gli domandò con la bocca ancora mezza piena. Con la coda dell’occhio vide che suo marito stava per dire qualcosa – sicuramente voleva riprenderlo per aver parlato senza aver finito di masticare – , ma non glielo permise perché aggiunse: « Devi dirci qualcosa? »





Alfred deglutì a vuoto. Era arrivato il momento di vuotare il sacco e, una volta fatto, sapeva bene che sarebbe stato impossibile tornare indietro. 





« Sì, qualcosa ci sarebbe… » fece vagamente, cominciando a sudare freddo.





Entrambi i genitori lo guardarono, in attesa che continuasse a parlare.





« Okay, lo dirò e basta senza troppi giri di parole… Judith è incinta ».





Alla confessione di Alfred seguirono lunghi istanti di assoluto silenzio. Il ragazzo guardò prima uno e poi l’altro genitore in attesa che dicessero qualcosa, qualunque cosa, perché quella non reazione da parte loro lo avrebbe fatto impazzire da lì a breve.





« Aspetta… Cosa?! » fece Kurt, sperando di aver capito male.





Il ragazzo s’irrigidì sulla sedia – si stava per scatenare una vera e propria tempesta da un momento all’altro, lo sapeva bene – e ripeté ciò che aveva appena detto. E dirlo ad alta voce per la seconda volta, scandendo alla meglio ogni singola sillaba, lo fece sembrare così maledettamente reale che sentì tutto il peso della responsabilità che quell’avvenimento comportava annidarsi sulle sue giovani spalle.





« Papà… ? »





Kurt chiuse un attimo gli occhi, respirando profondamente per ritrovare dentro di sé quella calma che era scomparsa nell’esatto momento in cui aveva sentito le parole Judith e incinta all’interno della stessa frase.





« Vi sentite bene? »





« TI SEMBRA CHE IO STIA BENE?! » urlò il castano a quel punto.





« Aspetta un attimo… » prese parola Blaine, in maniera decisamente più calma rispetto al marito, « Come hai fatto? »





A quella domanda, Alfred non riuscì a trattenere il piccolo sbuffo di risata che abbandonò le sue labbra, mentre Kurt finì per innervosirsi ancora di più.





« SUL SERIO, BLAINE?! HAI APPENA CHIESTO A NOSTRO FIGLIO COME HA FATTO A METTERE INCINTA LA SUA RAGAZZA? »





Non sapendo cosa rispondere, il moro rimase in silenzio. 





« BLAINE! DIGLI QUALCOSA! » lo esortò, alla ricerca del suo supporto.





« E che dovrei dire? »





Per evitare di prendersela ancora di più con suo marito – non era lui ad essere al centro della questione alquanto scottante con cui avevano a che fare al momento – , il castano tornò a rivolgersi a suo figlio.





« Come hai potuto essere tanto imbecille? »





« È… è successo ».





« Oh, è successo… Certo » commentò, sarcastico, Kurt. « Eppure mi sembra di ricordare che ti avessimo spiegato quali sono le dovute precauzioni da utilizzare… O sbaglio io?! »





« E l’abbiamo fatto! » disse Alfred in sua difesa, « Tranne che per una volta ».





« Sai quante volte io e tuo padre… » cominciò a dire Blaine.





Captando immediatamente il punto in cui voleva andare a parare l’altro con il suo discorso, il castano voltò la testa così velocemente nella sua direzione che quasi rischiò di rompersi l’osso del collo. « MA TI SENTI QUANDO PARLI? NOI SIAMO DUE UOMINI, SONO SITUAZIONI COMPLETAMENTE DIVERSE! »





Rimasero tutti e tre in silenzio per alcuni minuti, finché il ragazzo non tentò il tutto per tutto giocando l’ultima carta rimasta a sua disposizione.





« Beh, guardando il lato positivo, diventerete nonni… Non siete contenti? »





« Fai anche lo spiritoso ora? »





Il moro provò ancora una volta ad intromettersi nel discorso. « Dai, Kurt, lascialo st– »





« Stai zitto, Blaine ». Poi, tornando ancora una volta a parlare con il figlio, chiese: « E ora che intendi fare? »





Alfred lo guardò perplesso, non comprendendo il discorso che stavano per imboccare.





« Lei è incinta e tu sei muto, come funziona? »





Il ragazzo si prese il labbro inferiore tra i denti, mentre il suo interlocutore tamburellava le dita sul tavolo. Era come se quel rumore continuo e cadenzato non facesse altro che scandire i secondi mancanti al momento in cui anche lui avrebbe