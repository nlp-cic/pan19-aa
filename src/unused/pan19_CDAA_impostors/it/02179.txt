uno dei principali argomenti di conversazione a Kostroma. La guerra nel sud era, per gli abitanti, una cosa talmente lontana da rivelarsi poco interessante, la gente del nord era molto più pragmatica di quella del sud e le discussioni vuote non erano quelle che ti facevano arrivare a fine giornata quando la temperatura scendeva di quindici gradi sotto lo zero.

La Repubblica di Burne bombardava e veniva bombardata dai regni confinanti da almeno tre anni ormai, ma le loro navi volanti non avevano mai superato il confine dei tre regni, anche perchè erano progettate per volare nel clima caldo del sud. Se la temperatura scendeva troppo i motori si congelavano e i velivoli precipitavano. Insegnare ai giovani come conciare a dovere le pelli di foca era molto più importante di lontane navi volanti e guerre insensate.

Nel giro di un paio di settimane il misterioso malessere del falegname parve scemare, e Liam tornò ad occuparsi dei lavori che gli venivano assegnati con precisione, ma le occhiaie marcate e gli sguardi ansiosi che lanciava verso il porto ogni volta che una nave si avvicinava per attraccare non sfuggirono al dottore.

Un problema di debiti, rispose Liam, all'ennesima richiesta. Aveva scommesso con un marinaio una grossa somma e temeva potesse tornare con una qualsiasi delle navi a riscuotere.

Il dottore non gli credette, ma dopo un mese passato senza nessun incidente, col colore che andava tornando sul volto del falegname e un'epidemia di influenza che aveva messo a dura prova il villaggio la questione passò in secondo piano.

Era passato un mese e mezzo quando Liam fu destato dal suo pisolino pomeridiano dalle urla degli abitanti.

Si chiamavano tra loro, dicendo di correre a vedere cosa stava succedendo in spiaggia. Gnyr arrivò a bussare alla sua porta quando il falegname la stava aprendo, indossando velocemente il pesante cappotto per correre fuori verso il porto.

Dalle voci che riuscì a carpire nella fretta, una delle barche da pesca aveva recuperato un uomo dal fondo dell'oceano. Il problema era che l'uomo era vivo e vegeto.

Bradden, il pescatore che l'aveva trovato, sedeva sconvolto appoggiato ad un attracco. Quando vide Gnyr avvicinarsi gli fece cenno di andare da lui.

“Non mi crederei neanche io, per tutti i diavoli.” Esclamò, guardando verso la folla raccolta sulla banchina. “Credevo di aver agganciato qualcosa di grosso, poi ho tirato su un uomo. Pensavo fosse morto, e invece ha aperto gli occhi e mi ha chiesto se eravamo vicini a Kostroma!”

“Cugino mi pari proprio impazzito.” Commentò Gnyr, alzandosi in punta di piedi per cercare di vedere oltre la folla.

“Vai a vedere coi tuoi occhi allora!” Sbottò Bradden, indicando in direzione del mare. “Vedi quel tizio coi capelli castani? Ha gli occhi del demonio!”

Senza perdere altro tempo Gnyr si affrettò verso la banchina, seguito a distanza dal falegname i cuoi passi si erano fatti misurati e sospettosi.

Non era alto, ma riusciva comunque a vedere tra le teste delle persone davanti a lui.

“Dunque è questa Kostroma?” Chiese una voce maschile con una lieve eco metallica.

Il sangue si gelò nelle vene del falegname. Lui conosceva quella voce.

“La prego, non si muova. Devo controllare che stia bene!” La voce del dottore suonava preoccupata, e non era mai un buon segno.

Una pausa dallo straniero.

“Oh, ma io sto benissimo! Sono venuto qui a cercare Raoul. L'ultimo segnale captato dal segnalatore che gli abbiamo impiantato lo localizzava qui tre giorni fa. Purtroppo però il mio radar è stato guastato dall'acqua salata.” Disse, sempre con quell'eco metallica che risuonava nell'aria.

“Non c'è nessuno che si chiama Raoul qui.” Rispose pronto il dottore.

Una pausa.

Un click risuonò chiaro.

“Ne sono certo!” Rispose lo straniero, prima di mettersi a scrutare attentamente tra la folla.

La sua attenzione fu catturata da un giovane ragazzo coi capelli tinti di un verde sporco. Le tinture andavano molto di moda al nord, perché erano un prodotto di importazione molto costoso. Al sud, invece, usarle era la normalità.

Con una velocità inquietante, che strappò un urlo a più di una delle donne presenti, il ragazzo coi capelli verdi si ritrovò la mano dello straniero stretta intorno alla gola.

Questo gli si avvicinò, studiandolo con attenzione, solo per rendersi conto che non era l'uomo che cercava. Con una scrollata di spalle seguita da uno scricchiolio sospetto lanciò da parte il ragazzo con una forza tale da scaraventarlo in mare.

Liam rimase paralizzato dal terrore in mezzo alla folla altrettanto terrorizzata.

Erano passati anni da quando aveva smesso di tingersi i capelli di quello stesso verde slavato, anni da quando non si disegnava più in viso i marchi regali ogni mattina. Anni da quando era chiamato Raoul ed era il Terzo Armaiolo della Repubblica di Burne.

Ancora più anni da quando aveva costruito Christopher nel fervore della creatività giovanile, ignorando che quello che lui vedeva come un incredibile progresso scientifico sarebbe stato visto dai suoi superiori come l'arma più innovativa del secolo.

Inizialmente aveva pensato che creare il robot perfetto partendo da un corpo umano potesse essere la soluzione finale a tutti i problemi. Niente più morte, niente più vecchiaia, niente più malattie.

Poi aveva presentato Christopher al direttore del dipartimento scientifico della Repubblica