ragionamento, allora.
In quel momento Kei desiderava un’unica cosa, vale a dire mettere a tacere l’ininterrotto brontolio del suo stomaco che lo tartassava da ore: aveva sbocconcellato a stento un misero panino del giorno prima e aveva i piedi che gli fumavano. Le sole azioni che impulsivamente sarebbe stato portato a compiere era raggiungere al più presto la cucina, fare piazza pulita di quanto di commestibile si fosse trovato a portata di mano, concedersi una doccia veloce e poi correre a fare la nanna. Ma c’era anche un altro minuscolo, insignificante pensierucolo che di tanto in tanto gli era balenato in testa durante tutto il pomeriggio: doveva mettersi in borsa un certo importante documento che andava assolutamente consegnato entro la mattina dopo in segreteria, e lui era perfettamente conscio del fatto che se non lo avesse fatto immediatamente, giusto adesso che gli era balenata in testa l’illuminazione, se ne sarebbe dimenticato.
Io, Mazer, scrittrice di fanfics assolutamente allucinate ed incapace di tirar giù roba semplice, vi pongo il quesito in maniera più filosofica: Kei doveva scegliere se continuare a perseguire il suo sogno infantile, vale a dire favoleggiare un alquanto improbabile avvenire di felicità con uno che in oltre dieci anni che si conoscevano non lo aveva mai minimamente cagato, oppure decidere di scendere finalmente giù dal proverbiale pero ed andarsi a schiantare contro una ben più prosaica realtà.
Andare a strafogare o a recuperare il diabolico foglio? Una difficile scelta, decidere quale di questi due bisogni fisiologici soddisfare per primo (in realtà ce ne sarebbe stato anche un terzo quasi altrettanto impellente, ma per stavolta sorvoliamo…). Alla fine, Kei lo stacanovista, fissato col concetto del ‘prima il dovere e poi il piacere’, scelse di recarsi in salotto per andare a recuperare il pezzo di carta che avrebbe cambiato il suo avvenire… No, non avrebbero accettato la sua domanda di borsa di studio all’estero: semplicemente, appena accese la luce si ritrovò davanti agli occhi Boris e Yuriy che si rotolavano sul divano, evidentemente ancora non accortisi del suo rientro, avvinghiati in una posa inequivocabile.
Il primo a rendersi conto della situazione fu proprio il Wolborgblader, il cui volto era diventato di una tonalità molto simile a quella della sua vistosa chioma. Era stato proprio lui a scrollarsi di dosso l’amante e a raccogliersi pudicamente su sé stesso, benché fosse un gesto oramai inutile… Dovevano essere stati gli occhi inietti di sangue di Kei e la sua bocca spalancata, a spaventarlo.
Boris aveva compreso la situazione con un istante di ritardo, e nonostante da lui trapelasse un imbarazzo altrettanto profondo, riuscì a biascicare sfacciatamente:
- Vuoi rimanere lì a guardarci un altro po’, per caso?!
Fu allora che il blader tatuato abbandonò la sua posizione e come in trance, in viso un cipiglio assolutamente indefinibile, prese ad percorrere i pochi metri che li dividevano con ampie falcate. I due giovani si strinsero istintivamente l’uno all’altro in cerca d’imminente protezione, consapevoli, nonostante la precedente baldanza, che nulla a quel punto avrebbe evitare l’abbattersi su di loro di un castigo di proporzioni bibliche… ma invece, Kei li superò impassibile, recuperò l’indispensabile documento dal ripiano dov’era stato lasciato e tornò da dov’era venuto, pigolando uno ‘Scusatemi’ appena percettibile dall’udito umano.

Siete rimasti sorpresi da quello che avete appena letto? Se mi conoscete già, forse avevate già sospettato che il pairing non sarebbe stato tra Kei e Yuriy o Kei e Boris… Spero soprattutto di non avervi deluso troppo. ^__^

Disteso bocconi sul letto, gli occhi fissi al suolo, rimase in quella posizione senza saper bene cosa pensare per almeno un paio di minuti. Yuriy e Boris… insieme!Affossò la bocca nel cuscino, gli occhi iniziarono involontariamente a pizzicargli: forse per la prima volta dopo tanti anni, Kei sentì prorompere sinceramente dentro di sé un incombente desiderio di mettersi a piangere come una fontana, manco fosse stato un bambino in vena di fare capricci. Poi alla mente gli ritornò l’immagine di quei due ‘impegnati’ sul divano, e il nuovo impulso che lo colse fu quello di mettersi a vomitare… Stupendo modo per avvicinarsi all’amore gay inteso in senso fisico, non c’era che dire. Già non era stato semplice per lui rendersi conto che gli piaceva un ragazzo; Yuriy era stato il primo che avesse acceso il suo interesse in quel senso, e per il momento anche l’unico. Certo, in passato era stato con delle ragazze, non che fosse propriamente un novellino, ma a quel punto si era ritrovato a chiedersi se davvero sarebbe stato disposto a fare sul serio con lui, nel caso avesse accettato i suoi sentimenti. Cogliere all’opera la coppietta gli aveva provocato dentro qualcosa che si avvicinava molto al ribrezzo, siamo sinceri, e che non aveva fatto altro che alimentare i suoi già numerosi dubbi in proposito.Forse quella era una chiara dimostrazione di quanto fosse ancora infantile, o magari una reazione provocata più semplicemente dall’aver trovato insieme la persona di cui era innamorato con un altro… Possibile che non si fosse mai accorto che i suoi coinquilini fossero una coppia, e per giunta una coppia che *consumava* ?!Certo, che a Boris piacesse Yuriy c’era arrivato pure lui, non