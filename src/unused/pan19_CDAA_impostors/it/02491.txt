Dean annuì. Avrebbe potuto chiederglielo in qualsiasi momento e Castiel gliel’avrebbe spiegato senza problemi. Ma Castiel capiva perché Dean aveva preferito indagare per conto suo. Tante volte aveva tradito la sua fiducia agendo alle sue spalle. Tante volte aveva creduto di fare la cosa giusta, per poi scoprire che in realtà era la più sbagliata. L’inganno di Metatron era ancora una ferita fresca, anche in quel caso non aveva chiesto consiglio all’uomo più importante della sua vita.
- Faccio ginnastica Dean. Non sono più un angelo, non posso permettermi più il lusso di mangiare hamburger senza fare moto.
- Perché non vai a correre con Sam? Oppure fate quelle cose coi pesi insieme? Se qualcuno dovesse accorgersi di questa tua abitudine e… - Le parole gli si fermarono in gola. Castiel poteva quasi percepire una sorta di paura in Dean. Lui era diventato l’ennesima cosa che il cacciatore si sentiva in dovere di proteggere. Dean non era mai stato esplicito su questo argomento, ma anche se il cacciatore scherzava spesso sulla sua inadeguatezza sociale, Castiel non era poi così sprovveduto. Soprattutto perché conosceva bene il modo di ragionare di Dean. – Non sei più un angelo.
Castiel sospirò e si sedette a gambe incrociate. Avrebbe voluto rispondere a Dean che non doveva preoccuparsi, che se la sarebbe cavata, e che anche se fosse morto, quello era il destino di tutte le cose e riguardava anche lui, fin da quando era angelo. Ma preferì minimizzare e mantenere un tono neutrale.
- Preferisco questo tipo di ginnastica. E’ più adatta ai miei obiettivi e alle mie motivazioni. E’ anche adatta per quando facciamo…
Si chinò verso Dean e gli sussurrò qualche parola all'orecchio. Dean ridacchiò. Forse Castiel ricordandogli le attività della notte precedente lo avrebbe distratto dai suoi attuali turbamenti.
- Ma quindi è perché io non faccio questi esercizi ridicoli che dopo mi fa male tutto?
Scherzò Dean. Castiel gli diede uno schiaffo sul braccio. Dean rise ancora.
- Non sono esercizi ridicoli! E sì, è proprio per questo che ti fa male tutto! E anche perché io sono bravissimo e instancabile.
- Scommetto che non ci vuole niente.
- E invece ci vuole! Prima di tutto devi riscaldarti e poi bisogna cominciare gradualmente, dagli esercizi più facili a quelli più difficili.
Puntualizzò Castiel.
- Come si chiama quell'esercizio che facevi prima?
- Si chiama One Hundred.
- Facile, facciamolo. Se mi fermo prima io, tu mi fai quella cosa.
Propose Dean. Fu Castiel a scoppiare a ridere allora. – Ma non puoi fare questo esercizio all'improvviso! E poi Dean, io ti faccio sempre quella cosa!
- A me piace quella cosa. Mi fa piacere se me ne fai un’altra. E sarà ancora più bello vincertela.
Concluse Dean sicuro di sé, forse già pregustando “quella cosa”.
- E se vinco io?
Si informò Castiel. – Io ti farò quella cosa.
- E mi regalerai una bicicletta. Nera. Con la luce per la notte.
Osò Castiel. – Te la regalerò pieghevole, così possiamo portarla sempre con noi.
Concesse Dean. Castiel sorrise e tese la mano. Era una sfida impari. Lui era avvantaggiato dall'allenamento e il suo premio era anche più importante. Dean non gli faceva spesso “quella cosa”. E l’idea di avere una sua propria bicicletta, anche con la luce, era davvero allettante. Si strinsero dunque vigorosamente la mano per confermare il patto.
Castiel cedette il suo telo a Dean e si mise in posizione al suo fianco. Aspettò che anche Dean avesse assunto la posizione.
- Conto io. Tre, due, uno… Via!
Cominciarono a muovere le braccia in direzione del terreno. Dean si lanciò nell'esercizio con entusiasmo, muovendosi con molta forza e guardando Castiel con un sorriso malizioso. Evidentemente trovava l’esercizio facile e pensava già di aver vinto. Ma Castiel non era preoccupato, aveva scommesso sulla resistenza, e quella era il suo punto forte. Dean ovviamente a suo modo era allenato, quindi non sarebbe morto per qualche serie di hundred. Ma non avrebbe resistito a lungo in quella posizione.
Dean infatti cominciò a vacillare alla terza serie. Smise di guardarlo e si concentrò solo sul movimento. Le gambe si abbassavano progressivamente e Dean cominciava ad affannarsi.
- Ti arrendi?
Chiese Castiel, ricambiando per la prima volta il sorriso malizioso di Dean.
- Giammai!
Rispose solennemente il cacciatore, dimenticando per l'enfasi di respirare. Castiel rise mentre continuava senza alcun problema a muovere le braccia verso il basso. Quel movimento gli ricordava un po' quello delle sue ali e quando ci pensava sentiva un dolore nel petto. Dean gli aveva spiegato che si chiamava nostalgia.
Alla fine della quarta serie Dean improvvisamente cedette. Appoggiò a terra prima le gambe e poi la testa. - Hai vinto.
Dichiarò con l'affanno. Castiel si fermò. Dean cercò di alzarsi immediatamente, ma Castiel lo afferrò per il braccio e lo tirò su di lui. Gli prese il viso sudato fra le mani e lo baciò con foga. Era bastato guardare quelle goccioline di sudore sulle tempie, il sole che rendeva i suoi occhi chiarissimi, i muscoli in tensione per sentire il desiderio di fare