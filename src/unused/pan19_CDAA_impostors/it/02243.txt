passi rapidi e dai sempre l'idea che stai andando da qualche parte ed hai fretta di raggiungerla, le dice in continuazione.
Ma Flavia è così: alcuni la chiamano svagata, altri sognatrice; lei semplicemente guarda il mondo in maniera differente e lo scruta in qualsiasi gesto compia, sia esso il semplice camminare o il relazionarsi con chi le sta accanto, per vedere ogni sua azione a quale reazione porta ed imparare e crescere.
È con l'inizio delle relazioni scolastiche, con il rigido schema del sistema che la ingabbia, che Flavia vede il suo mondo restringersi sempre di più, opprimerla, e non capire il suo bisogno di stare da sola per poter poi relazionarsi con gli altri.

Ecco il primo capitolo! È sull'infanzia di Flavia e su quello che prova.

Come Flavia vede l'isolamento che deriva dalla diversità."Forse anche per questo si sente come una mosca bianca, qualcosa di strano e di diverso. Perché non è l'unica a fare questo tipo di cose, ma si sente l'unica a percepirne il peso. A provare questa solitudine destabilizzante che la convince che lei è 'diversa', 'strana'."


          (See the end of the chapter for  notes.)
          

Flavia, sin da piccola ha bisogno dei suoi spazi, di stare da sola a pensare (o meglio a 'metabolizzare' sempre nuove informazioni), di poter decidere quando stare in compagnia e quando isolarsi.
Per questo viene sempre vista in maniera strana da chi le sta intorno e la sua voglia di isolamento si trasmette e viene travisata, portando gli altri a metterla in disparte, ignorandola o trattandola con diffidenza perché diversa dagli altri bambini, più profonda.
Così, quello che nasce come un bisogno si trasforma presto in una costrizione.
Lo stare sola diventa la quotidianità, iniziando proprio in famiglia e continuando poi nella scuola, negli ambienti sportivi, delle attività extrascolastiche (che svolge con voglia e dedizione perché ama fare e conoscere sempre cose nuove) dove rimane sempre appartata, in ombra, senza dare mai la sua opinione per non rischiare di dire la cosa sbagliata e trovarsi ghettizzata, senza rendersi conto che proprio questo comportamento la porta ad auto-segregarsi e a non far capire alle persone con cui si relaziona ciò che realmente pensa e vuole.
Questo probabilmente deriva dalla sua voglia di farsi accettare, ottenendo invece l'effetto opposto, perché la mente umana considera debole e malleabile qualcuno che non esprime la propria volontà, e forse è proprio così ed è per questo che sebbene Flavia ci provi più e più volte, le relazioni interpersonali non le riescono bene.
O magari è perché non si è mai conformata con quello che la società ha sempre richiesto. Non le importa se una cosa è considerata da maschi o da femmine, se le piace la fa, o la compra, o la vede. Forse anche per questo si sente come una mosca bianca, qualcosa di strano e di diverso. Perché non è l'unica a fare questo tipo di cose, ma si sente l'unica a percepirne il peso. A provare questa solitudine destabilizzante che la convince che lei è 'diversa', 'strana'.
E quando sei piccolo non è facile reggere il peso della diversità, soprattutto se non sei supportato da chi più di tutti dovrebbe farlo, la famiglia.
Flavia sente di non avere niente in comune con chi gli sta intorno, come se venisse da un altro pianeta, e forse è proprio così perché non si sente a casa in nessun posto, non si sente completa e anela a raggiungere la sua dimensione, quella che durante l'infanzia era così facile creare, bastava la sua fantasia; ma che andando avanti con gli anni è diventato sempre più difficile trovare, vuoi gli schemi che la costringono, la vita reale che la inquadra con le sue regole su cosa sia giusto o sbagliato, buono o cattivo oppure semplicemente sta iniziando a soccombere a quelle che sono conosciute come le regole sociali, sebbene non sappia come interpretarle e spesso le travisi, trovandosi in situazioni spiacevoli senza volerlo e dovendosi giustificare per dei comportamenti che reputa giusti ma che per il resto del mondo non lo sono.
Non è facile bilanciarsi, soprattutto quando è una giovane in cerca di approvazione; più cerca di ottenerla, più la vita le mette di fronte prove che la scoraggiano e le fanno credere che sia meglio abbandonarsi all'inevitabilità delle cose e lasciarsi trasportare dal flusso che viene creato per ingabbiare gli individui nella società.
Flavia è sola anche quando è contornata di persone, perché sente di 'non' appartenere. E questo è ciò che la porta a muoversi sempre, cercando l'indipendenza e la dimensione in cui finalmente può essere solo ciò che è, mentre di fronte a tutti finge.
Andando avanti con il tempo diventa sempre più brava a farlo, tanto che smette di sentirsi tanto inadeguata ed inizia a comprendere determinati meccanismi che regolano la vita di relazione; sebbene alla fine ricada sempre in una generalizzata mancanza di qualcosa che la porta con inevitabile certezza a cambiare rotta così da poter continuare a cercare quello che ha perduto, o che forse non ha mai avuto realmente, ma che anela con tutta se stessa.

Questo è il secondo capitolo sull'isolamento di Flavia.

Questa è la relazione che Flavia ha con il sapere e la conoscenza."La sua mente è in