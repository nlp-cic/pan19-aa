invitato, e anche più di una volta, a unirsi a loro. Ci aveva provato!

Ma quella sera… li avrebbe disturbati così tanto se fosse stato anche lui su quel tetto, seduto tra Loki e Sigyn? che pensavano che avrebbe fatto? ruttato?

Dopo, Loki era venuto in camera sua, tutto sorridente e gentile, come se nulla fosse. Come sempre.

“Dove sei stato?”

“A osservare le stelle.” la voce era pure distratta, come se non ci avesse passato ben due ore ad osservarle, quelle stelle che liquidava così, mentre gli toglieva i vestiti, impaziente di sfiorargli la pelle, gli occhi verdi dilatati per il desiderio.

“Da solo?”

“Con Sigyn… mi pareva di avertelo detto.” No, non l’hai detto, lo hai bofonchiato durante la cena - una notizia che non interessava a nessuno e non ti sei dilungato - e poi sei sparito, senza chiedere nulla di nulla.

Loki aveva interrotto la cascata di baci “Ma ti interessava per caso?” aveva chiesto, stupito, alzando la faccia dall’incavo della sua spalla, “le stelle intendo…”.

“No, per carità!” Le stelle non c'entrano un cazzo, non so se lo hai capito, ah già ma tu non sei tanto pratico, né di cazzi, né di fighe... in tutta la tua vita un unico amante.

“Ah ecco, mi pareva…” lo aveva guardato da sotto in su, beffardo, con quel suo sorriso sbilenco, dandogli indirettamente del pentapalmo.

Fu allora che gli venne la voglia di buttarlo su un divano e fargli… era stato violento e anche stronzo, al punto che suo fratello gli aveva tirato un pugno nello stomaco dicendo "Ora piantala, così non mi piace!" si era rivestito e se ne era andato. Però se ne era andato via ridendo - non era davvero arrabbiato, no, non era stato "quello".

Se avesse saputo di Gissa avrebbe riso un po’ meno.

Il pensiero era maligno e lo colpì come una ceffata. Se avesse saputo di Gissa… ma lui, Loki, lui lo sapeva di Sif, sapeva di non contare sul serio… che cambiava se avesse saputo anche questo? una più, una meno?

Il cuore gli si strinse. Cambiava.

Pregò non sapesse mai di Gissa - nel caso glielo avrebbe detto lui, avrebbe preferito... gli avrebbe spiegato che era una cosa senza una vera importanza… solo che non osava perché una parte di sé proprio non avrebbe saputo che dire se suo fratello - non era suo fratello - glielo avesse chiesto. Se era irrilevante proprio come la loro.

Se Gissa glielo avesse raccontato...

Poi un giorno non era più venuto a bussare - dopo un po’ non era più nemmeno venuto appresso ai suoi amici, che di solito alzavano gli occhi al cielo, e, in privato, si lagnavano con lui, stufi di doverci avere a che fare per forza. E alla fine aveva smesso di presentarsi all’Arena - Odino non ne sarebbe stato per niente contento!

Era sempre distratto, rintanato in Biblioteca, leggeva, studiava, attento ai compiti datigli dal loro Padre - suo Padre, quello era ovvio, quei due non avevano niente in comune, solo il fatto che respiravano aria - apparentemente il solito, ma, se gli parlavi, non ti ascoltava, poi si riscuoteva e cercava pure di essere gentile “Dicevi? scusa, mi ero distratto…” corrugava la fronte come se dovesse fare uno sforzo per concentrarsi sulle tue parole, come se tu gli stessi parlando in una lingua che non conosceva e di cose di cui non gliene fregava affatto. Il che era molto probabile.Anzi... era certo.

Una sera gli aveva detto, passandogli il pane, che Asgard stava bruciando per un attacco di draghi - una balla, tanto per vedere se gli dava retta - e lui lo aveva guardato con un sorriso assente “Ah grazie... è una bella notizia, secondo te? dimmi pure i dettagli...”

Quella volta gli stavano per esplodere le vene del collo, fu Frigga a dargli un colpetto sul braccio per calmarlo. Più tardi, in privato, lei gli disse che suo fratello - non era suo fratello - era teso e nervoso.

“Rincoglionito, semmai.”

“No, devi capirlo… io penso si sia innamorato…”

“E di chi?” ah questa poi! A furia di guardare le stelle...

Sua madre pensava di una ancella, qualcuna che non poteva sposare, qualcuno che avrebbe mandato il Padre su tutte le furie. Si sentì soffocare e le chiese con molto imbarazzo perché Frigga, sua madre, pensasse questo - Loki che pensava a qualcuno che non poteva sposare? A lui per caso? lo amava? gli fece quasi tenerezza. Ma che problema c'era? Stasera gli avrebbe parlato… potevano tranquillamente continuare a vedersi, non credeva? non cambiava proprio nulla, possibile che lui non capisse? Lui era suo fratello, cioè non lo era, era ovvio, ma Loki, certe volte così ingenuo, non era tenuto a saperlo. Quello che contava è che il loro era un tipo di legame non soggetto a mode e a cambi di stagione. Magari gli avrebbe spiegato che non era esattamente suo fratello - Frigga non aveva partorito in casa, niente pancia,