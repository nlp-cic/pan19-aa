ricacciando il telefono in tasca senza preoccuparsi di leggere gli altri messaggi, di certo ben più aggressivi, che gli stanno ripetutamente arrivando. Non ha tempo per questo, non adesso. Non ora che sente così vivo e vibrante l’odore della paura che gli scivola addosso mentre l’adrenalina prende a scorrere sotto pelle, e poi su per le vene entrandogli in circolo come fosse una potente droga. Per quanto di John adori persino le urla e i rimproveri, questo non è momento di flirtare con lui. L’obiettivo è tutto ciò che adesso conta. Un obiettivo che non s’è mosso e che se ne sta assieme ai propri compagni, lì dove lo ha lasciato non meno di un minuto prima. Si chiede cosa diavolo stanno aspettando e che cos’hanno da parlottare fra loro in una maniera tanto fitta. Senza dubbio stanno complottando una qualche cosa. Certo, in apparenza non stanno facendo niente di grave, ma Sherlock sa che devono avere uno scopo, è senz’altro è così. Sono astuti e sono in grado di muoversi velocemente, così come di scomparire da un momento all’altro nella folla del centro di Londra. Sarebbero capaci di mescolarsi a frotte di turisti giapponesi e passare inosservati o infilarsi dentro a un bus e scomparire. Per questo non può permettersi di perdere la concentrazione. Sherlock è certo che il pedinamento potrebbe fallire miseramente, d’altronde l’obiettivo s’è mescolato tra una folla di propri simili dal quale si tiene saggiamente a una certa distaccata distanza, pur fingendo di essere di compagnia. Chiacchiera amichevolmente e di tanto in tanto ride persino, esternando una qualche battuta che il gruppetto ritiene spiritosa. Oh, quanta malefica intelligenza! È geniale, constata. Assolutamente geniale e…«Idiota!» Esclama una voce alle sue spalle d’improvviso. Sherlock in un primo momento sussulta, perché non l’ha proprio sentito arrivare, poi però chiude gli occhi lasciandosi cadere contro al muro, sconfitto. Riconoscerebbe quel tono in mezzo ad altri mille. L’inflessione della voce, che non ha perso quel militaresco rigore e un accenno di dolcezza che dimora indomito dietro l’apparenza severa, possono appartenere soltanto a John. Il rimprovero fatto con un divertimento nemmeno troppo velato dietro a un contegno ormai scarso. Sherlock riconoscerebbe il modo di parlare di John Watson anche da sordo, ne è certo. Così come sa quanto sia arrabbiato in questo momento. Non riuscirebbe a rabbonirlo neanche con l’espressione più indifesa e tenera che è in grado di produrre, figurarsi se ce la farebbe a rabbonirlo con una balla. Il suo dottore non è mai stato uno stupido.«Jo-John?» balbetta vergognosamente, distogliendo lo sguardo che porta vigliaccamente a terra «come hai fatto a capire che ero io?»«Per favore…» sbotta lui, ridendo appena. «Riconoscerei il tuo fondoschiena tra altri cento. Cosa fai qui?» gli chiede adesso, abbassando la voce mentre lo trascina più in là ne vicolo, strattonandolo delicatamente. «Avevamo detto che oggi, proprio perché è oggi, saremmo rimasti a casa e invece tu sparisci all’improvviso.»«Ti ho detto che avevo da fare.»«Ma certo» ride, sarcastico. «E per via di questo “caso” di cui io non so nulla, tu ti conci come tuo nonno e ti aggiri vicino a quello stesso cinema dove, casualmente, Rosie è andata con le amiche. Sei fuori di testa? Lo avevamo promesso, Sherlock.»«Tu avevi promesso, non di certo io» risponde, mortalmente offeso mente si toglie la barba e la caccia malamente nella tasca della giacca. «John, non capisco davvero come tu faccia a star tranquillo. Ha solo sette anni e già le permettiamo di uscire da sola.»«Ma non è sola!» esclama John, esasperato. «Ha le sue amiche e Tom e Sue si occupano di loro. Anche le altre mamme erano d’accordo, tutti erano d’accordo. Cinema, McDonald e questa sera pigiama party a casa di Ellen. Ma no, Sherlock “mamma chioccia” Holmes deve pedinarle per chissà quale motivo. Guarda che ti vieto di acquattarti sotto casa dei Jones per spiare la camera delle bambine come un guardone, Sherlock e giuro che chiamo Lestrade questa volta.»«John, potrebbe succederle di tutto e specialmente con due idioti di baby sitter. Potrebbero rapirla o farsi del male o potrebbe mancarle qualcosa per la notte. Non sono tranquillo.»«Ha il suo telefono nel quale ci sono quei quattro numeri che le servono, tra cui il tuo. Sa come chiamare la polizia e i soccorsi, e sa che se non trova nessuno di noi c’è sempre lo zio Greg. Sherlock, dobbiamo fidarci di Rosie. Dobbiamo lasciarla andare.»«Lasciarla andare…» ripete, con incredulità. Come se avesse sentito la più terribile delle offese.«Cristo, cosa farai quando avrà il primo fidanzatino? Lo torturerai in cerca di informazioni?»«Per allora avrà quarant’anni, non preoccupiamocene ora.»John ride, si massaggia la radice del naso prima di permettere a e stesso di cadere indietro contro al muro sporco di quel vicolo semi nascosto dietro al cinema nel quale Rosie è appena entrata con quel piccolo gruppetto di ragazzine sue care amiche. Sì, ride, John. Lo fa, anche se il divertimento scema quasi immediatamente