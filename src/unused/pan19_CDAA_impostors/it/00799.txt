vita, che io non ero altro che un rimpiazzo. Bene, sai cosa c’è?» Morgana non diede tempo al testimone di fiatare, che già ripartì a raffica: «Piove, se non te ne fossi accorto. La mia famiglia non ci sarà, i miei amici sono impegnati nei centri di recupero e Sefa… comincio a credere che soffra di qualche disturbo da matrimonio, perché somiglia tanto ad una grassa signora da romanzetti rosa che sforna biscotti ad ogni frase detta o pensata! Io… non ho una persona».
Scosse la testa, sul punto di piangere. «Ed io sto andando nel panico, perché l’unico che poteva calmarmi era Arthur… E Arthur è morto».
L’espressione di Merlin divenne seria di colpo, abbandonando ogni traccia d’ilarità o stupore. Sentirsi la verità dei fatti sbattuta in faccia, equivaleva ad un pugno nello stomaco. Perché Merlin sapeva perfettamente che Arthur sarebbe stato un testimone impeccabile per sua sorella; molte volte l’aveva definito un babbeo, una testa di legno permalosa e superba… ma oltre tutte quelle cose, Arthur era anche la persona che amava incondizionatamente.Ed era morto.
«Tu, Merlin…» Morgana strinse le labbra come a frenare il pianto. «Tu fai il tifo per un’altra ragazza. Mai per me».
Ed era vero.
Merlin amava così tanto Arthur da reputarlo l’unica priorità della sua vita. Non gliene importava niente se il più delle volte crollavano sfiniti nel letto a causa dei lunghi interventi, e a poco servivano delle parole tra di loro. Spesso non serviva nemmeno un bacio da Arthur, per sentirsi amato da lui. Gli bastava guardarlo o scorgere la sua chioma bionda da lontano e tutto il suo mondo riacquistava senso e bellezza. Erafelice.
Poi Arthur se n’era andato e lo aveva lasciato solo, affidandogli sua sorella. E Morgana non aveva quasi niente che gli ricordasse Arthur, se non la testardaggine e la superbia.
Vederla ogni giorno per casa lo feriva, gli imboccava a forza la verità pari ad un bicchiere d’aceto: Arthur era morto e a dividere la cena con lui – la maggior parte delle sere – c’era sua sorella.
Merlin si era sentito schifosamente in colpa per come l’aveva messa da parte, per la sfiducia che aveva nutrito nei suoi confronti anche in ospedale. Arthur non ne sarebbe stato affatto contento; probabilmente avrebbe incrociato le braccia al petto e gli avrebbe ragliato contro. In quei due anni così pieni della sua assenza, avrebbe desiderato anche quel piccolo momento.
«Tu mi ricordi tanto me stesso», Merlin la guardò dritto negli occhi, «prima di lui, prima di amarlo».
Le parole del testimone furono al tempo stesso balsamo e sale per le ferite della giovane sposa. Morgana era lì che lo ascoltava, col cuore che cercava di rimettere insieme i pezzi della sua esistenza.
«Io posso essere dalla tua parte, Morgana. So come farlo», aggiunse. «Posso poggiare le mie mani sulle tue spalle e dirti che sei bellissima, perché lo sei: “Sei una sposa incantevole.”
Posso prendere il telefono e far sentire tuo padre una merda, non mi dispiacerebbe; se lo desideri davvero ti porterò fino all’altare trascinandoti di peso… e semmai me lo chiedessi, ti porterei via di qui all’istante.» Rimase a studiarla, osservando il naso arrossato di pianto e il mascara non ancora sciolto, così bella e perfetta in quell’abito stile impero che la faceva sembrare una dea. Arthur sarebbe rimasto a bocca aperta. «Sono la tua persona, oggi. Dimmi solo cosa vuoi che faccia e io lo farò per te».
Morgana rimase lì, di fronte a lui con quei smeraldi liquidi a guardarlo, spiazzata e rincuorata da quell’inaspettata dimostrazione d’affetto.
Ora, era tutto nelle sue mani.
 

*

 
La pioggia continuava a cadere imperterrita su tutta Seattle, riducendo persino le persone munite d’ombrello a dei pulcini bagnati.
Gaius era sceso dall’auto, aprendo il suo grosso ombrello giallo, chiedendosi se tutta quell’acqua avrebbe portato fortuna al matrimonio: quando lui ed Alice si erano sposati, erano entrambi bagnati fracidi, colti di sorpresa da un acquazzone.
Quella, però, aveva tutta l’aria di essere una tempesta degna da film dell’apocalisse. Qualche passo più avanti, l’anziano chirurgo lasciò cadere l’ombrello al suolo, la mascella cascata quasi fino ai piedi.
Dinanzi a lui, la sposa e il testimone se la davano a gambe levate dalla piccola chiesa.
 

*

 
Morgana guardò dinanzi a sé la città sfrecciare via, nella sua mente l’immagine di Lancelot seduto sconsolato sull’altare. Anche se una piccola parte da streghetta patentata la spingeva a sogghignare, quella della docile fanciulla la rimproverava per il suo assurdo comportamento. Ma non poteva di certo attribuirsi tutte le colpe. Lei era la sposa, dopottutto! Forse.
«Perché mi hai costretta a farlo?!», Morgana decise d’incolpare il giovane, guardandolo come un pericoloso assassino.
«I-Io non ho costretto proprio nessuno!», si difese allora il testimone, incredulo. Quella donna era fin troppo lunatica per i suoi gusti. «Sei stata tu a voler scappare, ricordi?»
«Oh!», la sposa si portò una mano