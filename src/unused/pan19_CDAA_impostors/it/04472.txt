da Hollis.
Per noi vampiri, gli esseri umani sono delle creature fragili, che esistono solo per uno spazio di tempo lungo un istante. Tuttavia, lei rappresenta il mio tutto. Avevo sfidato, non senza alcun timore, mia mamma, per proteggerla. Ogni tanto, penso alle parole di quella fata. Mi aveva avvertito che avrei incontrato la mia metà. Una ragazza fastidiosa e stridula che mi avrebbe messo alla prova.
All’epoca avevo risposto in modo sarcastico, non credendo alle sue parole. Una parte di me però sperava che il mio desiderio più caro si realizzasse.
-“Uffa, sono arrivata seconda”- La voce di Laura interrompe il mio flusso di pensieri. Lei è sul ciglio della porta, con il broncio sul viso.
Ci impiego meno di un secondo per ricongiungermi a lei.
-“È il risultato scontato che si ottiene quando si sfida un vampiro, cupcake”- rispondo con il mio solito sarcasmo, non più tagliente come un tempo. Prendo una ciocca dei suo capelli e la sistemo dietro il suo orecchio.
- “In compenso questo posto è bellissimo, sono felice di essere qui con te. Grazie Carm.” –mi abbraccia forte, il suo viso sprofondato nel mio petto, quasi a supplicarmi di non fuggire via da lei. Eppure, io dovrei proteggerla innanzitutto da me stessa. Sono un mostro che ha ucciso delle persone. Non merito la sua purezza.  Nonostante Hollis rappresenti per me il centro dell’universo, rinuncerei a lei per salvarla dal mondo oscuro di cui faccio parte, per renderla felice.  Infatti, mi sono promessa che se un giorno non avrà più bisogno di me, io scomparirò. Fino ad allora, però,  voglio stare insieme a lei per sempre, o perlomeno morire provandoci.
-“Carm, io non ho paura di te. Ho paura di vivere una vita senza te”-
Le bacio i capelli e subito dopo  la sollevo prendendola in braccio, mentre l’altra mano regge la bottiglia di champagne e i bicchieri. La faccio accomodare sopra il divano, situato al centro della stanza, in posizione strategica per ammirare le stelle. Il suo cuore ha un ritmo incessante.
-“Allora a cosa brindiamo?”- come sempre sono i suoi occhi a catalizzare la mia attenzione.
-“A noi due.”- mi risponde immediatamente. Non ha esitato nemmeno un istante.
-“A noi due allora.” – rispondo, la mia voce più roca del solito. Cos’è questa sensazione? Non ho un cuore, eppure potrei giurare che la mia anima trema.
Ancora una volta, Hollis riporta la mia attenzione su di lei, la sua mano sulla mia guancia.
-“ È rassicurante pensare a quanto siamo piccoli in confronto.”-
Sono le parole che le avevo detto la sera che mi aveva invitato alla festa degli Zeta. Aveva avuto degli incubi, e io ero accorsa da lei.
-“Penso che, anche se le nostre vite non sono niente paragonate alla luce delle stelle, è così bello vivere questo piccolo infinito con te.”- conclude. Anche per Hollis il nostro amore è importante. Vorrei lasciare indietro tutto, rimanere solo io e lei, tanto il resto non serve.
In risposta, la bacio. Non è uno dei soliti baci a fior di labbra, ma è uno di quelli intensi, che cresce sempre di più. Le nostre mani intrecciate, quasi a sigillare la nostra unione.
Non è mai abbastanza, più la bacio e più ho fame di lei, sono completamente assuefatta dal suo sapore. Il ritmo del cuore di Hollis è diventato assordante, il suo cuore pompa il sangue velocemente. Tutto ciò risveglia la mia voglia di sangue. Sono troppo vicina al suo collo per non essere tentata. Lo lecco, in corrispondenza della sua vena, e Hollis in risposta alza il mento. È chiaro che anche lei mi brama almeno quanto lo voglio io. Mi ci vuole uno sforzo immenso per non morderla. In compenso lascio una scia di baci. Il suo corpo sta andando letteralmente a fuoco. Sciogliamo le nostre mani per liberarci dei vestiti. Stavo per riprendere da dove avevo finito, quando sento che Hollis è agitata.
-“C’è qualcosa che ti preoccupa?”- le chiedo con gentilezza, entrambe le mia mani ad incorniciare il suo viso.
-“Beh, ti ho raccontato che papà era iperprotettivo, quindi non sono mai andata ad un party…” – il suo viso è rosso, la sua bocca vicino al mio orecchio.
-“Quindi…” – un sorriso malizioso spunta sul mio viso.
-“È la mia prima volta!” – sussurra appena. Io non posso fare a meno di sorridere.
-“Beh, cupcake, non è che nel 1600 le relazioni prima del matrimonio andavano mai oltre il bacio. Dopo, la mia natura di vampiro non mi ha aiutato a riscuotere successo in ambito amoroso, quindi si, siamo in due.”-
Intreccio le mia dita alla sue e proseguo: - “La nostra prima volta. Ricordati: io sono tua, tu sei mia, per sempre.”-
-“Per sempre” – mi risponde Laura. I suoi occhi languidi fissano i miei. Ci baciamo per sigillare la nostra promessa.
Amo Hollis. Amo la sua pelle, imperlata di sudore, calda e soffice, il suo rabbrividire ad ogni mio tocco. Amo i suoi sospiri, quando la mia lingua