– e sbatte la faccia contro una barriera.

Barcolla indietro, tenendosi una mano sul naso. La sua schiena incontra il muro bronzato del corridoio.

«Ugh.»

Cos'è? Una barriera – lì?

Da secoli controlla insieme a Thor le protezioni di Asgard; lo riconoscono e non possono rivoltarglisi contro. E se... fosse quell'imbecille di Thor che lo vuole trattenere? Ma non ha mai avuto finezza nel controllare barriere e affini; non ci riuscirebbe.

Apre gli occhi, continuando a massaggiarsi il naso. Le lacrime che gli son rimaste sulle ciglia rifrangono la luce delle torce, confondendo il punto dove aveva aperto la breccia.

Riprova più avanti, poi cambia piano, poi esce dal Válaskjálf. Niente. E' impossibile passare: l'accesso è sbarrato.


Che sta succedendo?


Lo coglie un pensiero: forse è colpa sua; forse la sua magia è impazzita per regalargli l'ultima umiliazione di quella pazzia. Di sicuro Asgard non è isolata – Heimdall se ne sarebbe accorto.

Forse dovrebbe andare all'Osservatorio, partire da lì e farla finita. Ma c'è una strana disturbanza nel tessuto magico di Asgard. Una disturbanza familiare, che gli asperge la bocca d'amaro nonostante non sia in grado di darle un nome. Che cos'è? Come ha fatto a non sentirla prima?

Poi i suoi occhi, finalmente, vedono. Si guarda intorno, cerca l'orizzonte.

Lo sovrasta un cielo infuocato di verde e viola.




Magnifiche foto by Trichardsen @ trichardsen.deviantart.com


L'esplosione di un tuono scuote il palazzo.


 

 Non era un tuono. 

Eccolo qui! Finalmente un po' d'azione, e alla fine si innescano gli avvenimento che ci porteranno alla conclusione di questa long (mooolto più long di quanto non avessi progettato! Aiuto ç_ç). Spero di potervi dare il prossimo capitolo senza farvi aspettare mesi. Incrociamo le dita.Ah, Loki mette quasi le mani su Jarnsaxa. E' abbastanza come antipasto?Fatemi sapere cosa ne pensate ;)

Titolo da un verso de L'oscurità di Byron.





 

I 

 

 



II 

 

 



III 

O forse è un'interferenza dagli spazi interplanetari, come dice sua madre. Trova il piccolo concilio di magia alla fine delle sue indagini, su alla torre degli astronomi, l'antico Osservatorio di Asgard. Scruta i presenti e ascolta attentamente, invisibile fra le ombre. Sembrano tutti tranquilli. Potrebbe davvero essere un falso allarme... lo saprà quando vedrà la reazione di sua madre alla notizia del blocco interdimensionale, se ci sarà ancora quando glielo dirà. Loki ha il presentimento che ci sarà. Forse. E' confuso. Cerca di ignorare la presenza di Járnsaxa, così vicina e vulnerabile da tentarlo, e lascia che il consesso abbandoni la torre senza rivelarsi. Osserva l'orizzonte. È quasi l'alba: inizia a distinguersi la linea dell'orizzonte. Lentamente, le aurore svaniscono per lasciare il posto a un cielo terso e caldo.

Poco dopo, a confermare i suoi sospetti, lo spazio interdimensionale è ancora inaccessibile. E sua madre è addormentata. Nella sua esistenza Loki ha trascorso anche settimane senza domire, preso dalla frenesia della scoperta, del complotto e del pericolo; è così che ha avuto successo dove tanti altri hanno fallito. Potrebbe ignorare la stanchezza e continuare le ricerche mentre gli altri dormono. Ma quando s'infila in un appartamento deserto e siede per riflettere, la battaglia e lo stress degli ultimi giorni lo raggiungono come lupi nella notte. Il ronzio di sottofondo lo stordisce. La sua tempia tocca il muro e il mondo si spegne prima che lui possa reagire.

 

 



IV 

Pian piano, desideri e preoccupazioni si trasformano in un vortice labirintico che lo trascina in profondità, consegnandolo al sonno.

 

 



V 

Loki non ama frequentare Asgard nella sua vera pelle. Da Áes il clima è più sopportabile, la gente lo conosce, si risparmia una quantità di sguardi ostili; e certi condizionamenti psicologici non si superano mai davvero. Ma stavolta la esibirà con ostentazione, perché c'è uno Jötun senza collare che gira nei corridoi del Váláskjalf. Se Loki era pronto a svendere il letto dinastico del Padretutto a una figura di rappresentanza – se era deciso a non piegarsi, su questo, e vincerla – non lascerà mai Thor alla creatura che l'ha già avuto per chissà quante altre vite. Járnsaxa, l'intelligente, affidabile Járnsaxa l'ha amato e reso padre nel sogno fumoso delle Norne. Lo guarda ancora con occhi ardenti, senza venir rifiutato. Potrebbe prenderselo ancora. Ora basta. «Che coincidenza ritrovarsi qui» mormora, stravaccato sul trono. «Non credevo che le visite diplomatiche durassero tanto.» L'intruso capisce, esita; forse immagina di sfidarlo apertamente. Loki prega che lo faccia. Ma Járnsaxa si riprende, offrendogli un inchino che lo porta in ginocchio a testa china. «Loki-Re. L'onore che mi fate ricordandovi il mio nome è grande.» La lingua di certo non gli manca. Loki alza il mento e abbassa la mano, contemplando la possibilità di strappargliela. Chissà cosa non ha promesso a Thor... e fatto. «Non dimenticherei mai un inviato del caro Gerð» dice. Inarca le sopracciglia. «Perché questo silenzio? Il mutar forma ti sconvolge tanto? O forse ti sorprende trovarmi qui?»