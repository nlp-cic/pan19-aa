, pugnale nell'altra. Sono sempre stato il miglior schermidore della città...

 

Come è successo?

Com'è possibile?

È soltanto un sudicio pirata!

 

E quella voce che sussurra "Capitano..."

 

Il fumo, il sudore, mi fanno bruciare gli occhi, ma non c'è possibilità di errore.

È lei che sta entrando.

Tiene il volto nascosto sotto il cappuccio, ma quelle orribili protuberanze sotto il mantello la denunciano.

Raccolgo il fiato per la mia ultima soddisfazione.

 


"Beh, ci rivediamo, puttana... quando ti hanno "catturata", credi che non sapessi che in realtà smaniavi per diventare il suo giocattolo? Sono felice di averti resa un tale mostro che nessun uomo potrà mai desiderarti!"


 

Ma cosa...

cosa...

cosa?

 

...

 

NO!

Non ho intenzione di giocare al cavaliere errante. Non sono certo il tipo che affronta mostri, giganti e stregoni per il dubbio piacere di vendicare l'onore di una fanciulla in lacrime.

E a chiunque me lo chiedesse, posso rispondere tranquillamente che l'unico motivo che mi ha spinto a quel secondo assalto è stato il pensiero dei forzieri che avevamo dovuto trascurare la prima volta.

 

Tuttavia, devo riconoscere che è stata una autentica soddisfazione inchiodarlo al muro, anche se avrei preferito che durasse un po' più a lungo.

Giusto il tempo per dirgli quanto sia piacevole rovesciarti su un letto, o nella stiva, o sbatterti contro una paratia, o...oh, bè, suppongo che lo abbia capito comunque dal modo in cui mugolavi mentre ti infilavo la lingua in bocca.

La mia gattina in calore.

Soffi, miagoli, graffi e fai le fusa.

 

E poi ci sono notti come questa...

 

Avresti voluto salire in coperta già da prima, ma ti ho ordinato di restare a riposarti; sapevo cosa dovevamo attenderci, ed ora è arrivato il momento.

La tempesta non accenna a diminuire; la scelta più saggia sarebbe puntare verso il mare aperto, ma il vento non è disposto a lasciarci agire con saggezza, e continua a soffiare verso terra.

E il porto più sicuro, e il più vicino, è nascosto dietro un labirinto di scogli sommersi che, anche se non lo ammettererei mai apertamente, dà i brividi perfino a me.

Il pensiero della mia amata contro quelle rocce...

 

È il tuo momento, piccola.

 

Ho mandato il nostromo a chiamarti.

Ti ho spiegato la situazione.

 

E tu, ora, lasci cadere il mantello.

 

Restano solo i pantaloni da mozzo.

La casacca, che hai modificato perché non ti intralciasse i movimenti.

 

E quel rumore, così simile a quello delle vele, ma così diverso.

 

E ore, ore al timone, senza abbassare lo sguardo sulle onde, senza perderti di vista un solo istante, anche se l'acqua salata mi corre a ondate sul viso e mi fa bruciare gli occhi.

L'ultima virata, la più difficile.

 

Ho sentito il tuo grido:

"Tieni duro, sorellina!"

 

Anche tu hai imparato ad amare la Perla Nera.

 

Siamo al sicuro adesso, possiamo tirare il fiato. Il porto è tranquillo, come sempre, in questa cala in cui le onde non arrivano.

Ma la tempesta continua, lì in cielo. E so che cosa desideri...so che dopo questa fatica vorresti un po' di tempo per te.

 

Fai pure.

 

Occorrerà del tempo per sgottare, controllare che non ci siano falle, attraccare.

Occorrerà un altro po' di tempo per scegliere fra locande e taverne.

E a me occorrerà del tempo per il rum...

 

 

 

Nel frattempo...

 

 

 

Vola, mio albatros.

Vola.

Io ti conosco. Io che ho scelto la vita del pirata per vedere la paura negli occhi altrui, invece della derisione. Io che in questa nave ho trovato una casa, e nei compagni di equipaggio dei veri fratelli. Io che so come ci si sente, a fare fin dalla nascita la parte del mostro. Io che posso capire come ti sei sentita, quella notte, al pensiero di non avere più un aspetto umano. Io che posso capire come ti sei sentita uscendo dalla stiva, nel renderti conto che, qui, nessuno ci faceva caso. E tantomeno al fatto di avere a bordo l'ennesima donna.  Abbiamo fatto caso a ben altro...  Al modo in cui cercavi di scomparire sullo sfondo, come se venire notata fosse qualcosa di simile ad una condanna a morte. Al modo in cui trasalivi ogni volta che ti si avvicinava qualcuno. Alla voce sottile che tiravi fuori quando dovevi per forza aprire bocca. Al tuo sguardo da topolino spaurito.  Catturata con tutte le altre, trascinata su una nave di pirati, dove hai trovato il coraggio, proprio tu, di fare quel discorso al capitano? Oh, sì, conosciamo la forza della disperazione.  Ma a che limite dovevi essere arrivata, per vedere la tua salvezza in una nave che issa il Jolly Roger?  Abbiamo incominciato a capire a cosa ti avevamo strappata.  E il giorno dopo è toccato a me portare la colazione al capitano. Le vostre voci, dall'altro lato della porta...    Come hai detto che ti chiami, bestiolina?   Non... non l'ho detto. Il mio nome... lo aveva scelto mio padre, il mio nome.  Il padre che mi ha ignorata per i primi sei anni della mia vita,