ma quando lo vide sforzarsi di parlare di nuovo, tacque.

- Dean, sono caduto – riuscì a dire, prima di strizzare gli occhi e tornare immobile, sprofondato nel sonno che lo aveva tenuto prigioniero per quasi quarantotto ore.

Per un folle secondo, Dean pensò di dirgli che non era vero, che non era caduto, era solo sdraiato nel letto, poi il vero significato delle sue parole gli crollò addosso come un macigno.

No, non era possibile. Non ora che l’Apocalisse era finita e Dio gli aveva restituito tutti i suoi superpoteri angelici.

Dean sospirò e crollò di nuovo sulla poltroncina, fissando il corpo immobile di Castiel. Non poteva credere che quello che dormiva (diamine dormiva!) nel suo letto fosse lo stesso che poco più di due anni prima lo aveva trascinato fuori dall’Inferno. Non era proprio disposto a crederlo. Non era disposto a vederlo così piccolo, debole, indifeso… così umano.

La sua mente rimbalzava tra questi pensieri come un’ossessione, come una mosca sbatte impazzita sul vetro nel vano tentativo di fuggire, ma alla fine fu la stanchezza di due giorni praticamente insonni ad avere la meglio: nel giro di alcuni minuti, nonostante la preoccupazione per le parole che aveva appena udito pronunciare gli sembrasse opprimente, scivolò in un sonno agitato da una nuova angoscia.

Quando si risvegliò era giorno e Castiel era di nuovo sveglio. Seduto con la schiena solo in parte appoggiata ad una quantità imbarazzante di cuscini, era molto pallido e sembrava stanco nonostante la quantità di ore che aveva dormito, ma era cosciente. La sua faccia si contraeva in una smorfia di dolore ogni volta che cercava di muovere il braccio e per un secondo Dean si chiese perché stesse cercando di muoverle. Poi lo vide: Castiel aveva in grembo una ciotola ormai vuota ed un cucchiaio.

- Dean - lo salutò l’angelo non appena lo ebbe visto tirarsi a sedere sulla poltroncina.

Sembrava non sapere dire altro.

- Cas… hai mangiato? – domandò il ragazzo, stiracchiandosi e sentendo più di un’articolazione scricchiolare.

Dormire su quella poltrona non gli faceva per niente bene.

- Sì - annuì Castiel, contraendo i muscoli del viso non appena iniziò a muovere la testa.

- Ti fa male? - domanda stupida.

- Sì - ripeté l’angelo.

Per alcuni secondi rimase immobile con gli occhi socchiusi, come se il semplice movimento di poco prima avesse prosciugato tutte le sue energie, poi li riaprì e li piantò su Dean.

La sua faccia era sempre la stessa, malgrado ferite e gonfiori, e i suoi occhi apparivano così totalmente spaesati da farlo assomigliare ad un bambino piccolo.

Anche quando infine abbassò lo sguardo sul piatto che aveva contenuto il suo pasto, sembrava che stesse aspettando che fosse Dean a dirgli cosa doveva fare. Ma Dean non aveva idea di cosa dovesse fare lui stesso, figurarsi se poteva dirlo ad una creatura millenaria appena piombata nel meraviglioso mondo dei mortali. Quindi si limitò ad alzarsi dalla poltrona e ad uscire dalla stanza, lasciando Castiel solo con la sua ciotola vuota.

Il cacciatore non riuscì nemmeno a raggiungere le scale: la strada gli fu sbarrata dalla massiccia figura di Bobby.

- Dove diavolo stai andando? - tra le mani teneva un bicchiere ed una bottiglia d’acqua e lo guardò con le sopracciglia inarcate, come se lo stesse accusando di qualcosa.

- Non ne ho idea - replicò Dean, prima di scivolare oltre di lui e scendere le scale a due a due.

 

***

 

Guidò finché non ne poté più, poi si fermò davanti ad un bar e rimase fermo nella macchina a guardarlo per molto tempo.

Aveva voglia di bere e dimenticare tutte le cose che gli affollavano la mente. Aveva voglia di dimenticare Bobby, Castiel, perfino Sam. Voleva scordare anche il proprio nome, eppure non si decideva a scendere dalla macchina.

Castiel era caduto, ma come diavolo era potuto succedere? E cosa sarebbe dovuto accadere adesso? Perché era dovuto finire proprio lì, davanti a casa di Bobby? Perché era dovuto finire davanti ai suoi occhi in quello stato? Sarebbe stato molto più semplice se fosse caduto in qualche parte remota del mondo, dove lui non avrebbe mai saputo niente. Avrebbe potuto semplicemente continuare a sfogare la sua rabbia contro il suo angelo-sulla-spalla, senza sentirsi in colpa.

Dean scosse la testa e fu sul punto di aprire la portiera della macchina, andando a comprarsi un po’ di pace alcolica, quando il cellulare nella sua tasca squillò. Il cacciatore lo prese tra le dita e guardò il nome di Bobby lampeggiare sul display.

La tentazione di lasciarlo squillare era forte, ma poi la paura irrazionale che Bobby lo stesse chiamando per dirgli che, dopotutto, Castiel alla fine era morto, lo spinse a rispondere alla chiamata.

- Dove diavolo sei finito, ragazzo? - abbaiò la voce burbera di Bobby.

- In giro. Cosa c’è? - rispose lui, tenendosi sul vago.

- Maledizione! Riporta subito le tue chiappe qui! Io devo andare via, ho ricevuto una chiamata, e tu devi occuparti di Castiel! -

- Non posso Bobby. Non lo posso fare - Dean aveva preso un grosso respiro prima di dire quelle parole, perché sapeva che avrebbero fatto incazzare il suo interlocutore come una belva.

- E cosa dovrebbe