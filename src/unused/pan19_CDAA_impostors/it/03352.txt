, così come tu amerai me a modo tuo, ma questo non significa precluderci quelle che possono essere le nostre vere storie. Quelle che ci fanno perdere la testa e che non ci fanno più vedere e volere nessun altro. - Da come lo descrive si capisce che lo sta provando e allora mi viene in mente il fatto che l’aveva fatto con Nole, poi non gli ho più chiesto nulla in merito. - Sei tornato con lui? - Chiedo senza nemmeno nominarlo. - Sì. - Lo dice fissandomi dritto negli occhi con la sua forza caratteristica che invidio molto. Io sospiro. Mi sento così insicuro, forse per questo mi sono sentito attratto da lui, volevo la sua forza, la sua sicurezza, la sua chiarezza di desiderio, idee e pensiero. - Com’è stato? - Sorride imbarazzato. - Incredibilmente bello. - sorrido malinconico. - Lo rifarai? - Si stringe nelle spalle stendendosi nel letto a pancia in giù. - Sì. - Dice spietato, diretto, onesto. Sospiro. Sono invidioso, non geloso. Che lui sa cosa vuole ed ha già avuto il coraggio di provarlo. - Credi che sia solo sesso o altro? - Alza ancora le spalle. - Non lo so, per ora è solo sesso, però voglio farlo solo con lui. Anche prima avevo lui in testa e mi sentivo a disagio, come se lo tradissi e la cosa non mi piaceva. - Esita e si morde il labbro, poi aggiunge: - quando l’ho fatto che stavo con te non ci ho pensato nemmeno un secondo. L’ho tirato in camera e mi sono fatto fare di tutto. Nemmeno un minimo disagio. - Ride imbarazzato. - Scusa, ma se non ne parlo con te… - Scuoto la testa calmo e sospiro. Non mi fa effetto. Ho voluto sentire queste cose di proposito, ma non sono dilaniato, geloso, folle. Come lo ero quando Stan mi parlava di quest’altra storia. - Va bene. Voglio che parliamo di tutto. Ho bisogno di uno che sappia tutto di me… non sono pronto a perderti del tutto. - Così mi guarda sorpreso mentre giro lo sguardo dall’altra parte, lo sento alzarsi e sedermisi addosso, poi mi prende la testa con le braccia e mi stringe forte. Quella forza irruente che mette lui nelle cose. E trattengo il fiato prima di buttarlo fuori sotto forma di lacrime. Mi aggrappo a lui e accetto l’abbraccio, mi rifugio e sto così per non so quanto. Lui mi abbraccia e raccoglie tutto. - Non mi perderai. Stiamo solo capendo noi stessi, chi siamo, cosa vogliamo, cosa proviamo. A volte è più difficile, a volte è anche doloroso. - Non sapevo che fosse tanto sensibile. Pensavo di essere io quello emotivo, ma mi rendo conto che la mania del controllo mi rende forse freddo, talvolta. Tengo fuori le mie emozioni quando gioco e questo la dice lunga su chi io sia. Per anni sono stato con Stan senza andare oltre, e ci sono riuscito. Anche questo la dice lunga su chi io sia. Forse non riesco a provare i sentimenti e le emozioni come fanno gli altri, è grazie a questo che non soffro mai la pressione. Forse non amo nemmeno sul serio, altrimenti non sarei mai riuscito a tradire Mirka, a sposarla, a tradirla ancora e a farlo tutt’ora che abbiamo figli. Forse è questo il punto. Non amo, non so amare e quando mi trovo davanti a cose forti fraintendo e prendo una cosa per l’altra. Amo Stan, dopotutto? Forse è solo ossessione… perché vorrebbe staccarsi da me ed io sono egoista e possessivo e non voglio che una cosa mia mi abbandoni. Forse sono la persona più brutta del mondo. Sto abbracciato a Rafa a piangere e poi lui mi bacia la fronte, mi asciuga il viso e con un sorriso dolce mi dice che posso venire quando voglio per qualunque cosa. - Grazie… non… non so cosa avrei fatto senza di te… - Sorride. - Te la saresti cavata, Roger Federer trova sempre un modo! - Così ridacchiando ci alziamo. - Ti lascio dormire che domani hai una semifinale da giocare!- Annuisce e mi accompagna alla porta, mi lascia una carezza ed esco. Rafa è sentimenti, impulsi, emozioni. Tutto quello che io non sono. Siamo gli opposti. Poi penso a Nole. Anche lui è nervi ed espansività. Non sa tenersi niente dentro, lo butta fuori anche sotto forma di gioco o scherno, perché non lo può tenere dentro. Ma cosa, di quel che tira fuori, è autentico e cosa è invece una montatura?Mi chiedo se lui sia così giocoso con tutti perché è davvero così aperto ed espansivo e gli piacciono tutti, oppure se è perché è più comodo.Mentre vado alla mia camera penso a loro due.Entrambi hanno un loro modo di vivere loro stessi e tirare fuori le cose, infatti fanno scintille insieme, in tanti sensi ed in ogni campo. Credo che una loro relazione sarebbe devastante, ma come dice Rafa le cose vanno provate sulla pelle, non immaginate. Se son rose fioriranno, altrimenti si rialzeranno e andranno comunque avanti. E lo devo fare anche io, in