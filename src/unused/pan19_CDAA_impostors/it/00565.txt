quello sguardo.



“E’ stato un attimo di debolezza. Tu sei impegnato, per l’amor di Dio! Hai una fidanzata, Tony.” Si era passato una mano sugli occhi, prendendo un profondo respiro. “E’ stato  un errore che non dovevo commettere.”



“Mi dispiace, Capitano. Io non riesco a pentirmi di aver fatto sesso con te.”



Steve Rogers gli aveva rivolto uno sguardo che non sapeva come interpretare, prima di uscire dalla stanza e lasciarlo da solo, a fissare una porta che non si sarebbe riaperta.



“È difficile raccontare una bugia al contrario perché manca un ricordo reale. Chi mente, prepara una storia in ordine e non riesce a dirla al contrario” – Lie to me


 

 


Clint Barton aveva osservato la donna seduta di fronte a lui con la sua secondogenita in braccio. E improvvisamente gli tornava in mente un volto più giovane ricoperto di piccole ferite, molte delle quali le aveva inferte lui stesso, e i suoi esili polsi erano legati dietro la sua schiena. Gli tornava in mente un altro taglio di capelli, un’altra tonalità di rosso. 



“Tutto questo mi ricorda Budapest.”



La donna aveva riso alla sua battuta.



“Stavolta sono io a ricordare Budapest diversamente.”



“No, c’è di nuovo qualcuno che vuole la tua testa.”



Sospirando aveva messo la bambina a terra, dicendole che doveva parlare di lavoro con il suo papà. Clint le aveva osservate, aveva osservato il sorriso di Natasha, ed era uno di quelli falsi, di quelli studiati a tavolino, al contrario di quello di sua figlia. Quello era genuino. 



“Come stai?”



“Divinamente, Clint. Gli Stati Uniti vogliono la mia testa. L’Hydra vuole la mia testa. E lo S.H.I.E.L.D. non esiste più.”



L’uomo aveva sospirato, allungandosi sul tavolo per prenderle una mano. 



“Hai fatto ciò che andava fatto.”



“Non lo so, Clint. Ho mentito di nuovo. Ho mentito a Steve e anche a Tony. Le bugie sono diventate così naturali che non so più neppure io quale sia la verità.”



“Vedova Nera, dopo Fury, sei la miglior spia del mondo. Le tue bugie almeno sembrano la realtà. Ieri Laura ha scoperto che le ho mentito sulla mia ultima missione perché mi ha chiesto dei dettagli qua e la e non sapevo più cosa le stavo raccontando. Le avevo raccontato una storia, e poi non la ricordavo più neppure io.”



“Non ho detto a Steve che ho sempre conosciuto l’identità del Winter Soldier. Non ho detto a Tony che ho scoperto come sono morti i suoi genitori.”



“Tu non menti, Nat. Ometti la verità e questo ti ha permesso di sopravvivere fino ad oggi. I compartimenti della tua mente sono a tenuta stagna e tu sai cosa stai raccontando alle persone. A volte credo che saresti capace di mentire anche ad un macchina della verità.”



La donna aveva scosso la testa e aveva sorriso. E gli era davvero sembrata molto più giovane, come se avesse avuto di nuovo di fronte la ragazza che aveva deciso di non uccidere a Budapest, disobbedendo così agli ordini.



“Quando Steve mi ha descritto l’aggressore di Fury non potevo crederci. E ovviamente non mi ha riconosciuta di nuovo, ma ormai non me ne stupisco più in alcun modo. Il mio ricordo è stato cancellato dalla sua mente, e io continuerò a raccontare bugie al riguardo.”



“Io devo scegliere cosa vale la pena raccontare, se l'orrore o il desiderio. E ho scelto il desiderio... il mio desiderio così impuro, così impossibile, così immorale, ma non importa. Perché è quello che ci rende vivi” – “Youth – la giovinezza” di Paolo Sorrentino


 

 


La prima volta che aveva visto quell’uomo dal vivo non ci aveva quasi creduto. Era molo più bello che in qualsiasi foto avesse mai visto. E ne aveva viste a dozzine. Molte delle quali facevano parte della collezione privata di suo padre e poi le aveva ereditate lui. Captain America aveva sempre dominato la sua fantasia. Quando suo padre gli parlava, spesso lo faceva per ricordargli di quanto fosse retto Steve Rogers, di quanto l’America non avesse perso solo un simbolo, ma anche un cittadino modello. E Tony era cresciuto nel mito di quell’uomo. La sua camera era piena di poster del suo eroe. 



Era così che aveva sviluppato una cotta per qualcuno che era morto prima della fine della seconda guerra mondiale. Ben 25 anni prima della sua nascita.



Il desiderio che provava verso quell’uomo era qualcosa che aveva sempre trovato sbagliato. Qualcosa di immorale. Qualcosa di blasfemo. Quello era Captain America e lui si era masturbato più di una volta immaginando che fossero le mani del biondo a toccarlo. Cercava di immaginare come potessero essere le sue labbra, o quale sapore potesse avere. E sapeva che era sbagliato. Era un desiderio che aveva cercato di uccidere da quando si era reso conto che desiderava un altro uomo. Era un desiderio malato, un desiderio irrealizzabile.



Ma quando Steve Rogers gli aveva rivolto la parola per la prima volta, tutto il poco buon senso che poteva avere si era autodistrutto e in lui si era nuovamente risvegliato tutto il desiderio che aveva provato in