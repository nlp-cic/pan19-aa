Non mi chiedi perché sto pulendo?”

Con un ghigno la donna era piombata accanto a lui e lo guardava negli occhi.

“Perché dovrei?”

“Tu fallo e basta.”

Marco aveva sospirato, chiuso gli occhi per qualche secondo e quando li aveva riaperti Ymir lo guardava ancora. Accucciata accanto a lui, lo osservava come una bambina che aveva appena combinato una marachella ed era orgogliosa di ciò. Nel caso di Ymir, la bambina non era mai cresciuta.

“Perché stai facendo le pulizie, somma e divina Ymir?”

“Somma e divina Ymir.” La donna di era portata due dita al mento, riflettendo bene sulle parole appena pronunciate dal fratello. “Mi piace. Dovrò dire al mio editore di chiamarmi così la prossima volta. Ma tornando a noi. Domani abbiamo ospiti.”

Lo scintillio negli occhi della sorella lo stava quasi facendo preoccupare.

“Ospiti?”

Ymir aveva annuito vigorosamente, sporgendosi di più verso di lui.

“So che tu non credi in queste cose. So che hai una mente pragmatica che non si piega mai all'irrazionale. Ma ci sono istanti, Marco, in cui bisogna solo ascoltare il proprio cuore e lasciare il cervello al pascolo da qualche parte.”

“Non sto capendo dove vuoi arrivare con questo. E credo sia anche irrazionale la mia presenza qui.”

“No, da solo non saresti mai venuto. Ti ci è voluto un sonoro calcio in culo per salire sull'aereo.”

Marco aveva sbuffato, ma non poteva ribattere, perché Ymir aveva assolutamente ragione.

“Al tuo non matrimonio ho conosciuto una ragazza.” La mora aveva continuato, sorridendo dolcemente, come poche volte le aveva visto fare. “E so che ti suonerà stupido, so che queste cose sono buone solo se guardi qualche stupido film. Ma Marco, lei mi ha sorriso. Mi ha sorriso in un modo tale che non sapevo più cosa dirle. E credimi, di solito so come conquistare una donna. Il suo sorriso però mi ha disarmata. Le sue parole mi hanno fatto capire subito che non volevo solo scoparmela e mettere anche lei nella lista infinita delle mie storie da una notte.” Ymir si era morsa un labbro, guardando poi il fratello. “Non so a cosa tutto questo porterà. Non so se durerà un mese o tutta la vita, ma non voglio lasciarmela sfuggire. Non posso farlo ora che l'ho incontrata. Ora mi dirai che il colpo di fulmine non esiste, che anche l'attrazione per una persona è solo chimica e bisogno di soddisfare le proprie frustrazioni sessuali. Solo che con lei non è così. Non me la sono neppure portata a letto!”

Marco l'aveva osservata, serio ed in silenzio. Aveva guardato il suo viso, il sorriso che sfoggiava mentre ne parlava. E non l'aveva mai vista così emozionata. Ma da qualche parte nel suo cervello, lui sapeva di quale emozione lei stesse parlando.

Perché molto tempo addietro lui aveva provato le stesse emozioni ingenue e piene di speranza. Molto tempo addietro, aveva creduto nell'esistenza di quel vero amore di cui Ymir parlava e di cui aveva tanto letto.

Molto tempo addietro, quelle stesse parole le avrebbe potute pronunciare anche lui parlando di Jean.

 

“Grazie, ma forse è giunto il momento di combattere da solo le mie battaglie. Anche se tu sarai sempre il mio più fedele cavaliere.”

Consiglio l'ascolto di "Take me to church".


            (See the end of the chapter for  more notes.)
            

Si era svegliato sentendo del rumore provenire dalla cucina. Per un attimo non aveva capito dove si trovava. Annie non faceva mai rumore al mattino. Preparava la colazione senza disturbarlo, se stava ancora dormendo.

Poi si era ricordato che non era nella capitale britannica, ma in quella oltremanica. Non era nel suo letto, ma in quello della stanza degli ospiti nell'appartamento di sua sorella. Si era stretto un po' di più nelle coperte, pensando alla giornata che lo attendeva. Aveva tutta la mattina per prepararsi psicologicamente, perché doveva affrontare il suo più grande problema, altrimenti non avrebbe potuto fare nessun passo in avanti. Se non avesse affrontato i suoi genitori, non avrebbe mai mosso alcun passo, in nessuna direzione. Sarebbe rimasto stagnante in quella posizione, per sempre diviso tra ciò che voleva e ciò che doveva fare.

Aveva perso fin troppo tempo e solo adesso tutto gli era chiaro.

A trent'anni superati non ha più senso sentirsi un bambino smarrito. Non ha più senso avere paura. Eppure eccoti lì, terrorizzato come quando per la prima volta hai parlato a tua madre dei tuoi sentimenti per un ragazzo. E non hai fatto nulla di male. Ti sei solo innamorato, che è la cosa più naturale del mondo.

Marco non si era quasi mosso dal suo sicuro rifugio quando Ymir aveva aperto la porta della camera, appoggiandosi allo stipite con una tazza di caffellatte in mano e si era messa ad osservarlo, senza dire una parola.

“Ymir, sei inquietante.”

“Buongiorno anche a te, fratellino.” La donna si era portata la tazza alle labbra, non togliendogli gli occhi di dosso. “Tra poco esco e vado a prendere Historia all'aeroporto. Sei sicuro di voler andare a casa da solo? Sai che posso venire con te.”

Con un sospiro si era