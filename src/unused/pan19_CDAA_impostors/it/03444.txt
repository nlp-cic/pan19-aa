tono pieno di scherno e il pollice della mano sinistra infilato nel cinturone. La destra era libera e non si allontanava mai troppo dal calcio della pistola, come se si aspettasse di doverla usare all’improvviso. "Mi aspettavo un degno opponente e invece guarda qui, mi trovo davanti un maledetto ragazzino" sbottò, apparentemente deluso, salvo per quel ghigno crudele che non aveva mai lasciato il suo viso.

Jimmy si era posizionato a circa cinque metri da lui, ma non sembrava intenzionato ad avvicinarsi ulteriormente. Aveva stretto gli occhi a quell'accusa, ma non si era lasciato provocare.La prima pistola a otto anni. A quattordici stringeva già un fucile. Eppure mai prima di allora aveva sentito la fondina così pesante, come se contenesse un macigno. Un peso difficile da portare in giro: era consapevole del fatto che prima o poi avrebbe finito per schiacciarlo.“Sono stato costretto" rispose, senza sbilanciarsi troppo. Sapeva che cosa stava per succedere, ma stava ancora tentando di evitarlo. Tutti lo stavano guardando, sentiva i loro occhi addosso. Era certo del fatto che gli avrebbero dato dell’assassino: odiava già quel nomignolo che gli avevano affibbiato. Wild Bill. Lui che veniva preso in giro dai compagni perché non sopportava lo sporco e non diceva parolacce. Lui che accompagnava sempre Emma ad ascoltare il sermone domenicale. Era soltanto Jimmy, per i ragazzi alla stazione. Non c’era nessun ‘Wild Bill’.

“Wild Bill Hickok” rise il pistolero, scuotendo il capo come se fosse stata una battuta divertente. “Non l'avrei mai creduto possibile, se non fosse stato per quella" aggiunse, indicando con un cenno del capo la Colt dal manico d'avorio che pendeva bassa dal fianco del giovane corriere. "Il segno distintivo del Selvaggio Hickok... il mio trofeo, dopo che ti avrò ucciso."“Non intendo battermi” rispose stoicamente il ragazzo, la fronte aggrottata. "Tornatene da dove sei venuto, non sono in cerca di guai." Doveva pur fare un tentativo. Infondo sperava davvero che quel tizio sparisse, lasciandolo finalmente in pace. Tutto quello che voleva era prendere le ultime casse da Tompkins e tornare alla stazione. Aveva fatto una promessa allo sceriffo Sam Cain: doveva rigare dritto.

“Ma sentitelo, il poppante” ridacchiò il pistolero, risucchiando rumorosamente della saliva marrone come i suoi denti marci di tabacco da masticare, che poi sputò sul terreno polveroso in direzione del suo opponente, in segno di disprezzo. “Questo duello finirà su tutti i libri di storia invece. Sarò io quello che avrà messo fine al regno del terrore del Temibile Hickok. Io soltanto. Se non vuoi che mi metta a sparare all'impazzata, colpendo una di quelle gentili signore che ci stanno spiando dalle finestre, sarà il caso che mi accontenti."Non gli aveva staccato gli occhi di dosso neppure per un momento. Sembrava un rapace pronto a calare sulla sua preda: il sorriso fintamente allegro non combaciava affatto con quello sguardo freddo e inquietante. "Morirai presto, non preoccuparti."

Le labbra del ragazzo si strinsero di nuovo e la fronte si aggrottò ulteriormente. Neppure lui pareva intenzionato a offrire il fianco debole al pistolero… e non gli uscì di bocca neppure una parola. Si limitò ad annuire, un movimento secco e quasi forzato, prima di spostare la giacca con la mano destra, così da rendergli più facile l'accesso al calcio della Colt.

Fu tutto quello di cui l’altro aveva bisogno. Un'espressione trionfale gli illuminò il viso per un istante, prima che si tendesse di nuovo in una smorfia concentrata. I secondi parvero dilatarsi, i rumori della strada scomparire, mentre i due pistoleri si fronteggiavano, al centro di quell'ammasso di casette irregolari che a malapena poteva essere definito una città.

In quei momenti sembrava che la spensieratezza e la gioventù di Jimmy Hickok non fossero mai esistite. Osservava il suo opponente, senza fretta alcuna, almeno in apparenza. Cercava d'innervosirlo, di fare in modo che fosse lui a compiere la prima mossa, forse proprio per fare la pace con il suo animo tormentato. Non aveva voluto lui quel duello. Non gli servivano altri fantasmi a ricordargli che non avrebbe mai avuto pace a quel mondo.

Agli occhi degli astanti invece accadde tutto molto velocemente. Era un istinto, quello di sparare, che sembrava innato nel giovane corriere. Una contrazione della mano del pistolero l'aveva avvisato del fatto che stava per estrarre. Ma Hickok era più veloce. Lo era sempre stato. Così scrivevano di lui: il pistolero più veloce e letale del West. Il suo modo di sparare era diverso da quello di tutti gli altri. Estrasse la Colt dal manico d'avorio, ma non tese il braccio in avanti come ci si sarebbe aspettati. Piegò il gomito all'altezza della vita, il pollice che già tirava indietro il cane. Non attese neppure che scattasse il meccanismo di bloccaggio: lasciò scivolare via il pollice, liberando la pallottola che, in uno sbuffo di fumo, andò a conficcarsi nel petto di quello sconosciuto.

Una rosa cremisi si allargò velocemente sulla camicia del pistolero che, con espressione stupita, ancora faticava a credere di essere stato colpito. Come aveva fatto? Non aveva neppure preso la mira!Cadde in ginocchio in mezzo alla polvere