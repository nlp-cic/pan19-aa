ansia e terrore nascosto dietro un’apparente calma.

Non era sempre stato così. Molto era cambiato, tutto era cambiato e, anche se sembrava quasi una norma il fatto che fosse Brian a esser andato a cercare Nick, quella volta non lo aveva fatto per fargli capire dove avesse sbagliato e perché dovesse chiedere scusa.

Quella volta era Brian che sentiva di doversi scusare e la discussione di qualche minuto prima era solamente la punta dell’iceberg di motivi e ragioni per cui si sentiva in difetto nei confronti del minore. Tanto si era nascosto dietro quelle parole: anni trascorsi a rinnegare ciò che vi era stato fra loro, anni sprecati nel nascondere ciò che ancora li univa e li avrebbe sempre uniti. Non solo amicizia ma anche quel sentimento più profondo e unico che si dipanava e si dispiegava fra due anime nate e create per appartenersi in ogni angolo e frazione di tempo e spazio.

“Avevi davvero paura di me?” A pronunciare quelle parole fu un rauco filo di voce e Nick si ritrovò a rabbrividire, consapevole di essere lui in parte il colpevole per quel doloroso tono.

“Non di te. Non fisicamente. – Incominciò Nick a rispondere, senza mai alzare lo sguardo. – Ma eri tutto, Bri. Eri la famiglia che non avevo e che non avrei mai avuto, eri la persona che più ammiravo e adoravo. Avevo paura di deluderti, avevo paura di perdere quell’amicizia che per tanto tempo mi aveva salvato e tenuto a galla. Avevo paura di dire la parola sbagliata, di comportarmi nel modo sbagliato e di far qualcosa che ti avrebbe portato via lontano da me. Avevo paura di perderti. Ma è quello che poi è successo, no?” Fu a quell’ultima domanda che Nick alzò il viso, incrociando gli occhi con lo sguardo preoccupato ma attento di Brian.

Brian non rispose immediatamente. Il silenzio si avvolse attorno a loro come un manto protettivo, custodendoli dal mondo esterno e lasciandoli cullarsi nell’illusione di esser caduti in una dimensione che apparteneva solamente a loro. La mano si allungò verso quella di Nick, le dita si strinsero attorno al polso e la punta di esse scivolò sulla pelle, in una carezza di cui Nick aveva solamente un tiepido e vivido ricordo. Quante volte era successo? Quante volte Brian lo aveva accarezzato in quel modo, il suo tentativo per rassicurarlo nei momenti di maggior insicurezza e quando le parole non sarebbero mai riuscite a portare conforto? Quante notti, quante ore, avevano trascorso con le dita intrecciate l’una attorno all’altra, in un semplice ma quanto mai forte e chiaro segno di esserci?

Le ricordava tutte, Nick. Avrebbe potuto elencarle e descriverle, narrando delle serate trascorse in hotel a guardare film o di riunioni in cui l’unica immagine era la paura di esser scoperti e costretti a separarsi. Quella di quel giorno non differiva dai ricordi dolceamari che si affollavano nella sua mente perché da quell’intreccio scaturiva la stessa dose di amore e supporto, conforto e comprensione, che aveva sempre preso e nutrito la sua anima nei momenti di insicurezza.

Brian non rispose immediatamente e, ancora, la sua mente ritornò dentro quella stanza, riavvolgendo ciò che era successo e le parole che si erano lanciati dietro come affilati pugnali. I colpi di Nick avevano colpito nei suoi punti più deboli, quegli angoli che la malattia e i dubbi avevano corroso fino a far cadere mattoni e mattoni di difese e protezioni. Ma, in quel momento, la rabbia era scomparsa e si era affievolita quando aveva compreso che cosa c’era dietro a quelle parole, quel qualcosa che stava tenendo prigioniero anche lui e che lo aveva costretto a tenersi insicurezze e paure dentro pur di non dar adito o alibi per essere abbandonato e lasciato indietro.

Quel momento lo riportava indietro, lo afferrava per mano e lo accompagnavano in una situazione in cui aveva sempre saputo come comportarsi e quali parole pronunciare. Il mondo poteva cambiare, poteva ruzzolare e stravolgere ogni angolo ma qualcosa sarebbe sempre rimasto, fermo e più luminoso di qualsiasi stella o pianeta: ciò che legava e univa irreparabilmente lui e Nick. Avevano affrontato tempeste, avevano stretto i denti e lasciato che nubi grigie e potenti venti li portassero l’uno lontano dall’altro, separati da qualcosa che a volte era sembrato un oceano e, altre, semplicemente il più piccolo e debole ruscello.

“Sai qual è la cosa più bella nell’essere l’anima gemella di qualcun altro? E’ avere la certezza e la sicurezza che niente e nessuno potrà mai davvero separarla dall’altra. Spazio e tempo, amore e odio, confusione e dolore sono solo separazioni temporanee: ti hanno permesso di cambiare, ti hanno permesso di maturare e di trovare la corazza adatta per affrontare ciò che il futuro ha in serbo. Ma non ci ha distrutto. Non ha distrutto ciò che abbiamo e ciò che siamo l’uno per l’altro. Ci siamo odiati, ci siamo così infuriati da non voler più aver niente a che fare l’uno con l’altro. Ma ci siamo amati e continueremo a farlo nonostante tutto. Ecco perché non dovrai mai più avere paura di me o di deludermi. Ti amo e, solo per questo, non potrai mai perdermi.” La voce di Brian, messa troppo alla prova e sotto sforzo