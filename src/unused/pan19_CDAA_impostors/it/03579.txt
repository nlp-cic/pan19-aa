e reclinò indietro il capo, liberando un sospiro. *°*°*°*°* Dean si svegliò molto presto, il petto ancora dolorante ed il naso affondato tra i capelli di Castiel.L’angelo non gli stava addosso, aveva solo la testa sul suo stesso cuscino; dormiva a pancia in giù il volto poggiato su un braccio, il torso nudo per evitare che il pigiama si incollasse ai tagli ancora freschi.Prima di poterselo impedire, Dean respirò accidentalmente il profumo del suo shampoo. Solo in un secondo momento si accorse che, oltre ai graffi e ai lividi, la schiena di Castiel era coperta anche di sudore freddo. Le mani artigliavano le lenzuola e, alzandosi su un gomito, il ragazzo poté constatare che anche il viso era accigliato, i denti stretti, il respiro sincopato.«Cas» lo chiamò, cercando di sciogliere i suoi pugni chiusi; non sapeva dove altro toccarlo senza fargli male. «Cas, svegliati. Va tutto bene» sussurrò vicino al suo orecchio.Un lungo brivido gelido rotolò lungo la spina dorsale dell’angelo, scuotendolo tutto, prima che aprisse gli occhi. Gli sfuggì un singhiozzo, poi guardò la mano sopra la sua e si mosse con attenzione fino a incontrare lo sguardo dell’altro. Deglutì a fatica, Castiel, e gli accarezzò il collo in un gesto molto intimo, ma i suoi occhi erano troppo malinconici perché il cacciatore potesse risentirsi.«Ehi, sorgi e splendi, Cas» disse piano, accennando un sorriso.Lui esalò un respiro così carico di sollievo che a Dean si strinse un po’ il cuore.«Stai bene» osservò Castiel, come se quella fosse l’unica cosa davvero importante, poi chiuse di nuovo gli occhi.Dean si chiese che diavolo avesse sognato per essere tanto preoccupato per lui, ma preferì non fare domande.


          (See the end of the chapter for  notes.)
          

Ogni tanto si prendevano del tempo libero, perché era necessario e soprattutto perché dopo l’Apocalisse tutti loro avevano bisogno di ricordare cosa significasse vivere. E Gabriel era un esperto nel godersi la vita.Per Sam era ancora strano, a volte. Erano anni che non aveva un appuntamento e vedersi portare via all’improvviso per ritrovarsi in qualche ristorante elegante, vestiti di tutto punto, non era qualcosa a cui era abituato affatto, ma l’arcangelo sapeva rendere divertente anche la più bizzarra delle situazioni.«Uhm… niente male» convenne Gabriel, notando lo sguardo di Sam perdersi un attimo alla vista di una bella biondina.Lui arrossì imbarazzato, insomma non era carino farsi beccare a guardare un’altra mentre uscivi con il tuo ragazzo, ma Gabe rise e gli diede una pacca sulla coscia.«Ti mancano le donne?» gli domandò, malizioso.«No. Non davvero» rispose Sam, dopo un momento di riflessione. Certo, non era cieco, ma era del tutto soddisfatto della sua vita sessuale, in quel momento.«Sai, potremmo arrangiare qualcosa, se tu volessi» buttò lì l’arcangelo. «Potrei alzarmi e invitare quella gentile signorina al nostro tavolo. Sembrava apprezzare parecchio la nostra attenzione».Il cacciatore boccheggiò, intuendo dove il discorso stesse andando a parare, ma Gabriel non gli diede il tempo di dire nulla.«Oppure… oppure potrei, sai-» schioccò le dita, in un gesto molto esplicativo, «e prendere quella forma. Potrebbe essere divertente».Sam sbuffò, arricciando il naso. «No, amico. Sul serio, no. Mi piacciono le cose così come stanno».«Oh, avanti, Sammy. So che sotto sotto sei più pervertito di quanto vuoi dare a vedere» lo provocò, ammiccante. «Sai, non abbiamo nemmeno bisogno di invitarla. Potrei semplicemente materializzare la sua copia nuda e coperta di panna sul nostro letto».Il cacciatore si leccò le labbra e rimase in silenzio per un lungo momento, contemplativo. «Potresti materializzare anche una tua copia?»Gabe sbatté le ciglia, preso in contropiede, poi ghignò e si chinò sul suo orecchio quasi con un ringhio. «Oh, tu, piccola puttanella perversa. So benissimo cosa vuoi».Oh sì, Sam era perfettamente soddisfatto della sua vita sessuale. Nessun rimpianto.I momenti che preferiva, comunque, era quando uscivano tutti assieme. Dean aveva fatto della propria missione personale insegnare a Castiel un po’ di cultura popolare, quindi almeno ogni due settimane tutti loro si ritrovavano sui sedili bui di una sala del cinema o in qualche drive-in per una maratona di vecchi film.«Non capisco» tentò Cas, chinandosi verso il maggiore dei Winchester per porre chissà quale strana domanda.«Shhh. Prima guarda, poi chiedi. Non si parla durante i film, moccioso» gli spiegò il cacciatore, per quella che doveva essere la millesima volta.«Ma-»«Shhh» lì rimproverò qualcuno dalla fila dietro a loro, e Sam sorrise al buio, passando a Cas la sua ciotola di popcorn.

*°*°*°*°*

Si trovavano in North Dakota, quando successe, e Dean avrebbe dovuto essere più preparato, davvero. Insomma, non era un pivellino, avrebbe dovuto arrivarci prima, Cristo.
Era un cazzo di mutaforma e aveva preso l’aspetto di Castiel, e lui aveva esitato un attimo, solo un attimo, ma era stato sufficiente a trovarsi il bastardo addosso, le sue mani chiuse sulla gola, la pistola volata a