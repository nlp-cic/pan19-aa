accanto mentre veniva stipulata la pace (lui se la cavava decisamente meglio con la guerra). “Qualunque cosa sia avvenuta in passato, gli errori commessi da mio padre e da vostro fratello, l’astio tra i nostri regni… Possiamo superare tutto questo, possiamo ricominciare, possiamo perdonare. Nulla di ciò che faremo potrà restituirci i nostri cari, potrà solo impedirci di perderne degli altri”. Balthazar annuì in silenzio.



“Giocate pure dove vi pare”, sogghignò Dean allungando una mano. L’angelo gliela strinse, ricambiando il sorriso sarcastico. “E voi non venite a trovarci troppo spesso”.
 



****



Earthen era molto diversa da come la descrivevano i libri che Castiel aveva letto: era fredda di un freddo burbero, il grigiore delle nubi penetrava nella terra avvolgendo la rocca del castello ed il cielo plumbeo sembrava volerlo schiacciare da un momento all’altro, precipitandogli sulla testa. Niente incanti, niente magia: la neve era gelida al tatto ed il vento gli ghiacciava le piume.
 A volte Castiel aveva bisogno di tornare a casa, e Dean non aveva nulla in contrario. Probabilmente l’angelo doveva avere qualcosa di terribilmetne sbagliato perché ogni volta che il sovrano alzava le spalle mormorando un distaccato “sei libero di andare dove ti pare” lui rischiava di soffocare e non si sentiva affatto più libero – ma infondo la libertà non è davvero mai stata una questione di movimento.
L’aveva escluso. Non gli permetteva di entrare nei suoi sogni, non gli permetteva di toccarlo, evitava il suo sguardo per impedirgli di sbirciare nei suoi pensieri e Castiel, che non si sbagliava affatto sull’avere qualcosa di sbagliato, rimaneva ad osservarlo per ore come una statua marmorea, in attesa di chissà cosa, e si sentiva un pochino meglio.
“Questa mattina ho ricevuto una lettera da mio fratello Gabriel. Mi chiedeva di raggiungerlo a Vahallah per una questione urgente. Vorrei il vostro permesso per…” disse il cavaliere alato dopo un veloce inchino, che l’altro ignorò.
“Puoi fare ciò che desideri,  questo è un paese più-o-meno-libero. Porta una scorta con te, se lo reputi necessario”, farfugliò il re piegato su una pila di scartoffie. Ne avvicinò una al volto, guardandola con astio. “Ma dove diavolo si è cacciato quell’idiota di Sammy? A che servono i fratelli minori se non puoi sfruttarli?”
“Lasciate che dia un’occhiata”, tentò, ma il re si mosse a disagio sulla sedia e scosse il capo.
“Posso farcela, non preoccuparti. Puoi andare. E se vedi Sam, digli di portare il culo qui”.
“Dean”, pronunciò lentamente, come una preghiera, accorgendosi solo in quel momento di quanto quel nome gli fosse realmente mancato durante i mesi della sua permanenza al castello. Dean. Bellissimo. Il diretto interessato sollevò rapidamente la testa solo per ritrovare il viso di Castiel ad un soffio dal suo. “Non puoi chiamarmi così al castello…” cominciò, ma in un attimo le labbra del principe furono sulle sue e delle dita gli accarezzavano la spalla, scaldandogli l’anima. Il re impiegò un momento di troppo per imporre una qualsiasi distanza tra i loro corpi, perché la lingua dell’angelo stava già forzando la sua bocca e la sua mano era andata a coprire quella sulla sua spalla. Dean serrò le palpebre ed il principe gli addentò il labbro inferiore con rabbia, lasciò scivolare una mano sulla sua nuca e strinse tra le dita i  capelli corti, costringendolo a piegare di poco la testa per approfondire il bacio. “Guardami”, ringhiò sulla sua bocca umida ed il sovrano lo accontentò schiudendo di poco gli occhi. “Non lasciarmi fuori, Dean, ti prego”.
Quando Castiel rafforzò la presa sul suo braccio ed avvertì quella familiare sensazione di freddo e vuoto, Dean gli affondò le unghie nel polso e sibilò un gelido “lasciami” facendolo sussultare.
“Cosa ti ho fatto?”
“Cass, lasciami!” sbottò il re spingendolo via con entrambe le mani, senza successo. Era come tentare di buttar giù un muro di mattoni con una carezza.
“Io ho dato tutto per te. Ho tradito i miei fratelli, ho lasciato la mia casa per te, e tu mi ripaghi così?”
Dean spalancò gli occhi verdi quando si ritrovò nuovamente a pochi centimetri dal viso dell’altro, e finalmente Castiel poté affogarvici di nuovo – fu come tornare a casa, anche se le pareti erano umide e spoglie ed il pavimento era spaccato in qualche punto, come se qualcuno si fosse divertito a prenderlo a martellate. Percepì la paura e l’oblio; ancora la bocca di Dean si schiantò sulla sua, e fu come guardare in basso ed avere le vertigini.
I denti cozzavano ogni volta che i loro volti si inclinavano un po’ di più per accrescere quel contatto umido ed asfissiante, le loro lingue si intrecciavano nella bocca del cavaliere (com’era giusto che fosse, era il re a dettare le regole) e le mani si scontrarono goffamente a metà strada – un paio salirono sulla schiena di Castiel, fino all’attaccatura delle ali, un altro scesero lungo il fianco di Dean, fino alle cosce, e lo tirarono su come niente fosse, azzerando la distanza tra i loro corpi e costringendolo a sedersi sull’imponente tavolo al centro della