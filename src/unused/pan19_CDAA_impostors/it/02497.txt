quando mi hai tirato fuori dall'avello, ma sembra che non sia nemmeno più capace di parlare. L'unica cosa che ho capito di questo Natale è che è una festa per la famiglia, ed è la sola cosa che vorrei, darei tutto quello che ho, quella piccola scintilla di me che è sopravvissuta alla pena, che è davvero l'unica cosa che mi è rimasta, per tornare ai tempi in cui narravi a me e Thor gli antichi miti di Asgard. Non sono mai stato così felice come in quei momenti, madre. Ma in seguito ho deciso di rinunciare a quella gioia per inseguire il sogno di essere re, anche se in cuore sapevo che quel giorno non sarebbe mai giunto. Poi sono stato re, e non è stato come l'avevo immaginato. Non posso dire nemmeno che rinuncerei a quell'istante, per riavere l'innocenza, perchè quell'istante non vale abbastanza per essere offerto in cambio di un così grande regalo. - Fratello... - La forte destra di Thor mi stringe la spalla. Alzo il volto e osservo il suo riflesso nella vetrata. La scienziata di Midgard è con lui, ma è qualche passo indietro, forse ha paura. Hai paura di un morto, Jane? - Qui sulla ridente Midgard, per la festività di Natale, quando nascono i bambini...- Non è proprio così, Thor...Lo interrompe gentilmente la donna, deve avere molta pazienza per insegnare a mio fratello le usanze  della sua civiltà, lui è molto bravo con le armi, ma l'apprendimento non è il suo forte. - Non ho capito questa cosa dei bambini... Ma lo capirà Loki se glielo spieghi, lui è sempre stato più bravo di me con il precettore... - Curvo le labbra. Stavo per sorridere, ma non sono riuscito ad andare oltre un certo punto. - Comunque ho capito che ci si scambia delle strenne, così fratello, sono andato al mercato con Jane, e ho acquistato un regalo per te. Con i dollari!Esclama entusiasta mentre mi porge un piccolo cavallo fatto di pelo, ma non di pelo di cavallo, di un pelo più soffice. - Ti sono sempre piaciuti i cavalli fratello, da quando eravamo bambini...- I cavalli? - L'uomo di ferro si introduce nella nostra conversazione. Parla, come fanno quasi tutti qui, con un oggetto per comunicare. - A Loki piacciono i cavalli, Steve, non è romantico? Da quando erano bambini...Imita il tono di voce di Thor e si allontana. Potrei pensare che si tratti di sarcasmo e che l'uomo di ferro non gradisca molto la mia presenza nella sua dimora. Potrei pensarlo, se mi importasse. Al momento però, non so perchè, mi importa di questo piccolo cavallo che mi ha donato Thor. Cerco di ringraziarlo, lo voglio davvero, ma non so parlare. Abbasso il capo con frustrazione per la mia impotenza, volgendo dapprima lo sguardo al cavallino e poi a Thor. - Non importa, fratello, non dire niente. Non serve. Buon Natale, Loki.

 

- Buon Natale signore, un'offerta per i veterani e per le famiglie dei militari, per favore.Mi avvicino all'uomo della colletta e metto cento dollari nel suo cestino. Ovviamente sono particolarmente sensibile a questa causa. Ma lo sono stato anche per gli orfani, per la scuola dei ciechi, per il rifugio degli animali abbandonati. Non mi serve il denaro dello S.H.I.E.L.D., vorrei poter fare di più per queste persone, per ognuna di loro, anche per gli animali, ma a volte i supereroi non sono così utili. Abbiamo salvato il mondo, certo, ma talvolta non so se ne sia valsa la pena. Abbiamo fatto la metà del nostro dovere, è quello a cui noi supereroi siamo destinati, ma più frequento questre strade, più cerco di conoscere il mondo che una volta mi era familiare, più mi rendo conto di essere straniero, e di averlo trovato peggiorato, in alcuni sensi. Persino il Natale, che da piccolo era un punto fisso per me, non è più lo stesso. Le persone ora possono comunicare facilmente fra loro, anche se una vive in America e l'altra in Australia, ma per questo non sono più interessate a quello che accade intorno a loro, a quelli che sono più vicini. - Grazie, signore.L'uomo della colletta mi ringrazia, anche se ho fatto veramente poco. Mettere dei soldi in un cestino non è una cosa molto da supereroi. Il suo sguardo mi fa sentire in colpa. Metto altri cento dollari nel cestino e penso con un sorriso che sto cominciando a comportarmi come Tony, senza tutti i suoi milioni naturalmente. - Grazie ancora, signore.- Prego buon uomo, Buon Natale. Mentre mi allontano mi squilla il telefono portatile che mi ha regalato Tony. E' lui, ancora... Non ho ancora ricevuto delle chiamate di servizio, anche se mi ha detto che è un dispositivo molto importante per lo S.H.I.E.L.D. e che è vitale che lo porti sempre con me. Comunque mi chiama sempre solo lui, una volta Thor per provare, così ha detto, mi ha detto anche che