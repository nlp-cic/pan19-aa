le lacrime di felicità. In genere, capita così.
E poi c’è Dean Winchester, che è furioso come pochi, perché la sua persona, Castiel, è di nuovo di fronte a lui, quando si era ormai convinto di averlo perso.
L’angelo –è ancora definibile tale? Cos’è successo?- è qui, incredibilmente vivo e tutto intero.
La colpa della rabbia che ribolle nelle vene del cacciatore non va attribuita interamente a lui stesso comunque, dato che quello che gli sta davanti non è proprio Castiel. Non per intero.
Quindi è colpa di quello che è e quello che più non è.
Che percentuale c’è di Castiel dentro quel corpo? Quanto dell’angelo è sopravvissuto fin ora?
L’uomo sembra avere solo l’aspetto di Castiel, ed è cambiato pure in quello: il trench non gli avvolge le spalle –colpa sua che l’aveva perso nel lago,- i suoi capelli sono tutti pettinati e ordinati, non un ciuffo fuori posto e la sua espressione è confusa, ma non come suo solito. Non è la confusione di Castiel, quella sul suo volto.
-Emmanuel, questo è Dean Winchester,- la donna rompe il silenzio e Dean vorrebbe prenderla a pugni, dio solo sa con che forza si trattiene dal farlo, -Vorrebbe farti alcune domande riguardo quello che ti è successo.-
Castiel –Emmanuel, Dean, si chiama Emmanuel,- fa qualche passo verso di lui, ma non c’è nessuna scintilla di agitazione nei suoi occhi blu.Non mi riconosce.
-Emmanuel,- si presenta, porgendogli la mano.Smettila di ripetere quel nome.
-Dean… io sono Dean.- lo fissa con gli occhi sgranati, senza preoccuparsi di mascherare il suo sbigottimento e fare una pessima figura con i suoi ospiti.Io sono Dean e tu sei Castiel.
-Possiamo uscire a parlare?- chiede il moro, accennando alla porta, -Non mi va che Daphne ascolti di nuovo questa storia.-Ricordati.
-Tesoro, non c’è alcun problema, non mi da’ fastidio.- e Dean per poco non si soffoca con la propria saliva quando Castiel, il suo amico, si volta verso la donna e si abbassa per lasciarle un bacio a fior di labbra.
-Andiamo?-
Deve aver perso la cognizione del tempo perché Emmanuel lo sta aspettando davanti alla porta d’ingesso, la mano già sul pomello pronto ad uscire.
Quella mano che così tante volte ha stretto nella sua, che ha baciato, leccato e graffiato.
-Andiamo.-

-Quindi tu mi conosci.-
Lo ripete ancora, come se non ci credesse.
Dean spera che da un momento all’altro il volto di Emmanuel si apra in un sorriso e il suo vecchio amico gli dica che era tutto solo uno scherzo, un orribile presa in giro per farlo spaventare. Una cosa stupida tra amici. Spera che Daphne non esista o sia solo una comparsa in quella finzione oscena, spera che Castiel si ricordi di lui, che anzi, non si sia mai dimenticato, nemmeno per un istante.
-Dean?- lo scuote dai propri pensieri disperati, -Se è uno scherzo ti prego di smetterla.-
È in questo momento che la rabbia torna, più forte di prima, più bollente della passione che lo investiva quando facevano l’amore e Dean vuole picchiarlo.
-Non è uno scherzo,- ha un nodo in gola, ma si costringe a parlare, -Tu mi conosci da molto tempo. Siamo amici, e hai avuto… un incidente e pensavo fossi morto, ma a quanto pare hai solo perso la memoria.- sbotta, senza fiato, -E ti chiami Castiel. Castiel, non Emmanuel.-
Il cacciatore non è mai stato bravo con le parole, ma è un ottimo bugiardo; avrebbe voluto dire ‘mi conosci da millenni e meglio di chiunque altro. Siamo amici, amanti, siamo due stupidi senza famiglia che si aggrappano l’un l’altro per sostenersi a vicenda obbligandosi a sopravvivere, giorno dopo giorno. Sei Castiel e sei un guerriero di Dio che si è ribellato al mondo per proteggere i propri ideali e hai fatto un grosso sbaglio, convinto di proteggere me.’
Ovviamente tiene tutto ciò per se e si limita a fissarlo, nell’attesa disperata di una risposta, un segno o qualsiasi altra cosa che gli faccia sapere che Castiel è qui con lui. Ma Emmanuel ricambia lo sguardo in silenzio e del suo Castiel non c’è traccia. Così Dean si sporge verso di lui, un uomo così vicino ad un altro uomo, uno scandalo in un paesino così piccolo, un tradimento orribile nei confronti della povera e fedele Daphne, ma Dean Winchester ha un angelo da ritrovare perciò bacia le labbra tremanti di Emmanuel e lo spinge con rabbia contro il muro della casa.
Il bacio non è davvero tale, è solo la rabbia cieca di Dean che travolge entrambi. È il tentativo disperato di un uomo di far capire a qualcuno che non c’è che non può lasciarlo, ne ora ne mai, è la preghiera di Dean per Castiel nella quale gli chiede di portarlo con se, ovunque sia in questo momento.
Emmanuel fa un verso strozzato e combatte disperatamente contro di lui, ma Dean è più forte e gli blocca entrambi i polsi sopra la testa