sua famiglia, non quando vedeva Elrond così felice di ritrovarlo. 

-Già- lo guardò negli occhi. Vi trovò una piccola, fiera scintilla di orgoglio, che però non riusciva  a nascondere del tutto l’immenso, devastante dolore che si celava nel suo animo. Malgrado il calore del pomeriggio, ebbe un brivido di gelo. - Anch’io lo penso. Non è un pensiero saggio, accusare qualcuno in questo modo. - il suo pensiero tornò ai racconti che aveva sentito durante la sua infanzia. Aveva detto ad Elrond, tanto tempo prima, di avere poca simpatia per i figli di Fëanor, per i racconti che aveva udito dai sopravvissuti della Prima Era. Pure sua madre, che pure li aveva conosciuti in Aman prima del Giuramento, era stata poco pietosa con loro nei suoi racconti: era corso troppo odio, troppo sangue tra loro, il sangue dei Teleri e dei Sindar del Doriath, e i ricordi che le avevano lasciato erano troppo amari e dolorosi, per poterli perdonare. 

Ma perfino sua madre, che aveva avuto motivo di provare astio per i suoi cugini, non aveva avuto alcun problema a diventare amica di Celebrimbor. Celebrìan non poté fare a meno di ricordare quel tempo lontano. Celebrimbor che l’aveva sempre trattata con garbo e gentilezza, che aveva fatto di tutto per creare la pace tra la sua gente e i popoli dell’Eriador. Difficile provare astio per lui, anche se suo padre era quello stesso Curufin che aveva mandato a morte suo zio Finrod, il fratello di sua madre. 

Celebrìan ricordava quanto la notizia della morte di Celebrimbor l’avesse sconvolta, quando si trovava nel Lothlorien con sua madre, all’epoca della Prima Guerra dell’Anello. Era stata una fine tanto atroce … nessuno avrebbe mai potuto meritarsi una crudeltà del genere, aveva pensato. 

Maglor sembrò calmarsi, e le rivolse un lieve sorriso. -Ve ne sono grato. Mi dispiace per … come dicevo prima, mi rendo conto di avervi messo a disagio. Non era mia intenzione. L’ultima volta che lo vidi, Elrond era molto giovane, e quella fu l’immagine che mi rimase di lui, per anni ed anni. Mi rendo conto che sia stato ridicolo da parte mia, ma …- scosse la testa. - Incontrarlo dopo tutto questo tempo, e trovarlo con moglie e figli, era qualcosa che non mi sarei mai aspettato. Non ero pronto, devo dirlo. Ma non intendevo offendervi. Se ha scelto voi come sua sposa, avrà avuto i suoi buoni motivi. 

-Oh, sì, li ha avuti- Celebrìan sorrise tra sé e sé, ricordando i primi, incerti tentativi di Elrond di corteggiarla. Ricordava anche come si era sentita attratta fin da subito da lì, che le sembrava così bello e irraggiungibile, con così tanti anni e così tanta esperienza più di lei. Eppure, era stata lei a farsi avanti per prima nel loro rapporto, dal momento che lui era troppo timido per confessarle i suoi sentimenti, anche se lei lo ricambiava di tutto cuore. -Entrambi li abbiamo avuti.

-Posso immaginare- lo vide sospirare ed incrociare le braccia. Celebrìan non poté fare a meno di notare il guanto che gli nascondeva la mano destra. Maglor  aveva sempre addosso quel guanto, ogni volta che l’aveva incrociato per i corridoi. Non poté fare a meno di chiedersi se se lo togliesse mai.

Ne dubitava. Lei sapeva cosa nascondeva quel guanto, aveva udito i racconti di Maglor che gettava l’ultimo dei Silmarilli di suo padre in mare, lasciando che fosse perduto per sempre. 

-Devo ammettere, però, di essere rimasto stranito: non avevo  riconosciuto i tratti di tua madre, inizialmente -sospirò. - Ora lo vedo bene, hai i suoi occhi … e la sua espressione, alle volte. Ma più che Artanis, mi ricordi la madre di lei,  tua nonna - la guardò dritto.- Eärwen di Alqualondë.

Cadde un altro silenzio imbarazzante. Celebrìan si stropicciò le mani in grembo. Maglor non aveva sicuramente intenzione di metterla a disagio, ma un’era intera passata in solitudine stava dando i suoi frutti. Il più grande dei bardi non ricordava più come gestire una conversazione con un’altra persona. 

Si morse il labbro. Oh, avrebbe dovuto parlarne con Elrond!

-Non intendevo nemmeno … Oh, per Varda!- Maglor mosse la mano, accortosi del suo disagio. -Non che fossimo particolarmente vicini, io e mia zia, ma per un periodo fui amico di Findárato.- sorrise, un sorriso amaro. - Dovrei essere l’ultima persona a dover parlare di certi argomenti … per quel che accadde … dopo … invero, alle volte mi sembra tutto reale quanto un sogno. Un lontano, orribile incubo che si confonde nella mia memoria. Ovviamente, poi torno in fretta alla dura realtà.- sollevò la mano destra, guardando il guanto nero, là dove, Celebrìan sospettava, vi fosse la bruciatura infertagli dal Silmaril. 

-Capisco che la mia somiglianza possa avervi … turbato- Celebrìan giocherellò con l’orlo di pizzo della manica. Era sempre stata sua madre a dirle che lei somigliava a sua nonna, quella nonna che lei non aveva mai conosciuto. Non aveva mai incontrato nessun altro che le dicesse qualcosa del genere, perché erano ormai molto