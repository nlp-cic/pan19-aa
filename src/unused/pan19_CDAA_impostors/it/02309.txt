e dopo si sentì molto ebete nell’aggiungere una cosa, ma gli sembrò naturale. «Sono felice, ho impiegato un bel po’ a tornare felice, o forse a esserlo, ma lo sono» Si separò appena da Taiga e gli prese il viso fra le mani.

«Sei davvero sbronzo» commentò lui, stranamente un po’ malinconico.

«Lo so. Grazie» e lo baciò intensamente sulla bocca provando a mettere dentro a quel gesto quanto gli fosse grato.

Fu uno dei baci più dolci e sensuali che si fossero dati finora.

«Mi piaci, Tai, mi piaci davvero tanto» gli mormorò contro le labbra, prima di sentire dei rumori improvvisi: qualcuno era entrato in stanza e spento le luci.

Istintivamente si acquattarono a ridosso della parete sinistra del balcone.

«Chi è?» chiese Daiki a Taiga, sottovoce.

«Come diavolo vuoi che lo sappia?!»

Lui si sporse appena a vedere, e ghignò, poi invitò Taiga a farsi un po’ più avanti per spiare, senza dirgli niente. Lui quando vide tutto si tirò indietro sbottando a bassa voce un’imprecazione.

«Non ho mai desiderato vedere il mio capitano scopare con il suo ragazzo!» sibilò Taiga sottovoce.

«Al Seirin non succedevano queste cose?»

«No!» poi esitò. «O almeno credo» aggiunse spingendo Daiki ad accovacciarsi giù per nascondersi meglio.

«Almeno credi?» sorrise curioso. «Per caso quindi Hyuga e Kiyoshi…» insinuò.

«Taci!»

«No, dai! Dimmi se è come ho sempre pensato!»

«Sta’ zitto o ci sentiranno!»

«E su, racconta! Tanto lo so sei rimasto in buoni rapporti con Kiyoshi! Vi sentite almeno una volta alla settimana!» Taiga lo fece stare zitto invitandolo a tornare a bere dalla bottiglia – neanche fosse un biberon e lui un bambino.

Daiki tuttavia bevve grato un paio di sorsi e poi con generosità gli impose di fare altrettanto. «Non li vuoi guardare un altro po’?»

«Ma neanche morto! Mi bastano i rumori di sottofondo!»

«Dai!» gli circondò le spalle con un braccio e lo spinse a piegarsi in avanti con lui e gattonare un po’ fino a fare capolino all’interno della stanza.

I due avevano preferito restare in piedi contro il muro, lo stavano facendo mezzi ubriachi – o forse del tutto ubriachi – con un po’ di sana aggressività. Martin stava con la faccia e i palmi delle mani rivolti verso la parete e Carlos gli stava parlando all’orecchio in spagnolo e non ci voleva un genio a capire che gli stesse dicendo un mucchio di emerite porcate e la cosa quindi era decisamente interessante. Quello che però in generale diede alla testa a Daiki – o forse diede entrambi alla testa – fu l’immagine di quei corpi grandi e muscolosi che si stringevano e toccavano, pelle scura su pelle chiara, perché sembrava lo specchio di come sarebbero stati loro se l’avessero fatto.

«Ne ho abbastanza» sentì mormorare Taiga indietreggiando. Lui lo seguì quieto, si attaccò di nuovo alla bottiglia e poi gliela passò: in quel momento era più che necessario bere, o non ce l’avrebbero fatta a resistere. Restarono in silenzio e vicini – più vicini di quanto sopportabile – fino a quando finalmente non li sentirono riaccendere le luci, darsi una sistemata e andare via.

Baciò Taiga con impeto, abbassandogli subito la zip dei pantaloni e sentendo che lui stava facendo la stessa cosa con lui; si masturbarono ripetendosi come una cantilena quanto si piacevano, ma l’alcol aveva annebbiato i loro sensi e Daiki sapeva che molto probabilmente il giorno dopo avrebbero entrambi ricordato di averlo fatto, ma non come fosse stato. Non gli importava, tanto l’avrebbero rifatto molto presto, perché gli piaceva, lo voleva ed era suo.

Daiki aveva capito molto presto perché Alex insistesse così tanto a portare lui e Atsushi a Venice Beach, perché così facendo avrebbe mostrato loro anche il distretto a cui apparteneva, Venice.

Era il posto più vivace, folkloristico e colorato che avesse mai visto; certo, i giapponesi sapevano essere pittoreschi e bizzarri a loro modo, ma Venice era un mondo occidentale, brillante e colorato a parte, con un retrogusto da favola antica dato dai suoi canali e i ponticelli.

Stava progettando mille scuse per non tornare in Giappone la prossima estate – con grande disperazione dei suoi genitori – e all’improvviso la proposta di Carlos di raggiungerlo per qualche giorno dai suoi parenti messicani nella Bassa California si era fatta interessante; era curioso di vedere cose nuove, ma del resto era anche normale dopo aver passato quasi diciannove anni di vita a fare perlopiù brevi gite scolastiche dalle mete inflazionate. Certo, dopo che Carlos gli aveva detto "Bassa California" lui una volta rientrato in camera era andato su internet a vedere dove cazzo fosse di preciso la Bassa California, ma restava il fatto che l’intrigava; dopo aveva scoperto con ritardo che la California confinava con l’Arizona, la terra del Grand Canyon, e siccome quest’ultimo gli sembrava da sempre una cosa fichissima erano settimane che stava cercando con uno sguardo da esaltato di convincere Taiga ad andarci in estate. Insieme. Lui gli aveva replicato con un calcio e un "Tornatene a casa dai tuoi che ti aspettano, piuttosto".

Lui non voleva tornare in