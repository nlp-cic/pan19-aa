recitare per me.”

Dean si blocca quando sente il nome di Castiel, ma pensa sia impossibile. Ok, può aver visto qualche rossore sulle guance di Castiel durante il loro scambio di parole o nelle occhiate lanciate ogni tanto durante il loro tempo insieme... ma una rosa? Non conosce Castiel così tanto da sapere se sia tipo da fiori, anzi; a dire il vero non sa nemmeno se gioca nel suo stesso team. Qualcosa gli dice di sì, sesto senso o chissà cosa, ma prima di fare qualsiasi mossa stupida decide che è il caso di fare più attenzione ai dettagli.

* * *

Nel corso delle tre settimane successive ci sono stati altri otto spettacoli, ed altrettante rose rosse sono state trovate ogni sera sul tavolino di Dean. Otto bigliettini in cui l'unica cosa riportata è una firma: - C.

Dean è sempre più convinto che sia Castiel a lasciargli i fiori, ma il ragazzo non ha mai detto nulla, né ha fatto pensare al fatto che possa essere lui. Castiel inoltre, ad esclusione della prima volta, dopo aver finito il suo lavoro non è mai rimasto a vedere lo spettacolo, dicendo che doveva tornare a casa per disegnare.

Dean pensa tuttavia di aver visto una volta Castiel seduto in fondo, ma ha poi deciso di essersi sbagliato, né ha pensato a chiedere qualcosa al diretto interessato.

* * *

Mancano solo tre giorni all'ultimo spettacolo. Il gruppo è a teatro per le ennesime prove, e seduti in prima fila accanto a Chuck ci sono Dorothy, Anna e Castiel.

Dopo che Dean Smith e Sam Wesson sono riusciti a sbarazzarsi del fantasma di Osric, interpretato da Kevin, tornano alle loro vite di tutti i giorni. O così pare. Celeste, l'angelo interpretato da Charlie, appare a Dean nella scena finale e gli chiede se ha intenzione di accettare il patto dell'arcangelo Michele. L'opera si chiude così, lasciando in sospeso lo spettatore (e che Chuck lo abbia fatto apposta cosicché le persone vadano poi a comprare i libri per sapere il seguito, è molto probabile).

“Lo sai a cosa stavo pensando?” chiede Dean qualche minuto più tardi, incamminandosi nel corridoio che porta al backstage insieme a Castiel.

“Cosa?” domanda l'altro, con aria sospettosa.

“Che andresti bene anche tu per fare la parte di un angelo. Voglio dire, guardati,” lo sposta mettendogli le mani sulle spalle davanti allo specchio nel camerino, “hai anche il nome giusto. Potresti parlarne a Chuck, magari ti inserisce in uno dei prossimi libri. Castiel, l'angelo del Signore, che veglia su Dean Smith. E, uhm, su Sam, ovviamente.”

I due si guardano dallo specchio, e le mani di Dean non si sono ancora scollate dalle spalle di Cas.

“Sarai a vederci per l'ultimo spettacolo e alla festa?” chiede Dean, spostando l'attenzione su tutt'altro, meno che gli occhi e le guance arrossate di Castiel.

Cas fa un colpo di tosse per mandare giù quella che sembra una palla di pelo formatasi in gola, mentre fissa il piccolo vaso in cui all'interno si trovano le rose che ha lasciato a Dean, alcune già  leggermente appassite.

“No, purtroppo. Il lavoro qui mi ha preso più tempo di quello che pensavo e sono rimasto indietro con i disegni.”

“Ora mi sento in colpa.”

“E perché mai? A meno che tu non abbia fatto apposta a far danni ai tuoi vestiti, non hai nessuna colpa.”

“Senti,” continua Dean, ignorando la verità che Cas gli aveva appena riferito, “ti va di vederci una volta dopo che abbiamo finito con gli spettacoli? Così posso vedere le tue opere e, non so, bere qualcosa insieme.”

“Ok, mi piacerebbe,” risponde Castiel, timidamente.

Un attimo dopo, Sam e Charlie entrano in camerino, ed il discorso si interrompe.

* * * 

Durante il tempo che rimane prima dell'ultimo spettacolo, né Cas né Dean parlano più del fantomatico appuntamento. Anzi, Dean potrebbe giurare che Cas è cambiato: non replica più alle sue battute, sembra più schivo, si presenta e parla solo se strettamente necessario. Come potrebbe sentirlo, se nemmeno è riuscito a farsi dare il numero di telefono? Dean crede di aver fatto un danno ad invitarlo fuori, eppure più tempo ha passato con Castiel, e più ha pensato che fosse stato veramente lui a lasciargli una rosa dopo ogni spettacolo. E soprattutto, aveva accettato.

Forse mi sono sbagliato, pensa, forse è qualcun altro a lasciare le rose, forse è uno scherzo di Sam. Non poteva essere qualcuno del pubblico: come avrebbe potuto arrivare nel backstage? Sì, doveva essere sicuramente uno scherzo di Sam. Non sarebbe stato il primo, né di certo l'ultimo.

Dean decide quindi di lasciare perdere.

* * *  

A quindicesimo ed ultimo spettacolo portato a termine, i ragazzi ricevono un sacco di applausi. Qualcuno dal pubblico si alza perfino in piedi, ed i continui apprezzamenti sembrano non voler mandare via il gruppo di amici sul palco. Dorothy sale sul palco per ringraziare ancora tutti gli spettatori nonché Chuck per aver scritto un interessante libro, il quale seppur timidamente incita il pubblico a leggere il resto della storia e chissà,