vero Sherlock?”
“John. Cosa, che diavolo…”
“Questo non l'avevi previsto...” parlò di nuovo il dottore.
Sherlock fece per avvicinarsi ma si fermò a qualche metro di distanza, la bocca semi aperta, seguendo ogni movimento di John con gli occhi mentre costui cambiava postura e apriva il parka, rivelando un gilet del tutto analogo a quelli che aveva già visto.
“Cosa... ti piacerebbe... che gli facessi dire?” continuò John. Sherlock lo vide sussultare quando la luce rossa di un mirino laser gli illuminò il petto, ma mantenere la calma, in maniera anomala anche per quel dottor John Watson che si era messo a ridere su una scena del crimine, dopo aver sparato a un uomo. Le sue spalle tradivano la tensione, le sue mani però sembravano fin troppo rilassate. Sherlock capì che c’era qualcosa che non andava.
“Rattleby... rattleby.”
“Smettila.” gli intimò Sherlock, iniziando a dar credito al peggiore dei suoi sospetti, dopo aver osservato per bene la postura di John. Sembrava ridicolo, eppure… No, non avrebbe ceduto al gioco, si disse, lui non sarebbe stato ingannato. Avanzò verso il suo coinquilino, osservando l’ambiente intorno a sé per captare ulteriori dettagli, la mandibola stretta per trattenere la rabbia e trasformarla: la concentrazione era ciò di cui aveva bisogno in quel momento, poteva infuriarsi più tardi, si disse.
“Bella pensata questa... La piscina dov'è morto il piccolo Carl. L'ho fermato...” John inclinò la testa di lato, come se stesse ascoltando qualcosa, Sherlock passò il suo sguardo da lui, soffermandosi sulla sua espressione per un breve istante, alla piscina intorno, per poi tornare a posarlo su John. “Posso fermare anche John Watson. Fermare il suo cuore.”.
“Chi sei?” chiese Sherlock. Non rivolto al nulla, ma rivolto direttamente a John.
“Ti ho dato il mio numero!” esclamò inaspettata una voce in direzione della porta sul lato corto della vasca. “Pensavo mi avresti richiamato.” Continuò, una leggera nota di falsa 
petulanza nel tono-  Dei passi riecheggiarono sulle mura della struttura, qualche secondo dopo apparve un uomo di statura medio-bassa, con capelli neri e occhi scuri. Sherlock si voltò verso di lui, riconoscendolo. “È una L9A1 Browning dell'Esercito Britannico quella che hai in tasca... o sei solo contento di vedermi?” L'investigatore decise che tanto valeva estrarla e puntò la pistola di Watson contro quell’uomo, Moriarty, o perlomeno, colui che voleva convincerlo di esserlo. Se la scena fosse andata secondo come era stata pensata, Sherlock non avrebbe avuto problemi a crederlo pienamente. Tuttavia, alcuni dettagli non facevano che saltargli agli occhi. Anomalie, osservazioni della sua mente inconscia che aveva precedentemente ignorato. Ingenuo.
“Tutt'e due,” disse, cercando di recuperare il proprio aplomb e di non dimostrare con il linguaggio corporeo i dubbi che stava iniziando a nutrire. Sicuramente c’era un motivo per quello che stava accadendo, un livello in più di significato che ancora non riusciva a dedurre. Decise di attendere di avere tutti i dati a sua disposizione.
“Jim Moriarty,” si presentò, pleonasticamente, infine l'uomo. Mani in tasca, postura rilassata. Era lui in comando in quel momento, o tale voleva apparire. “Ciaaao,” lo salutò in modo quasi infantile. Holmes l'osservò meglio, cercando di leggerlo, e abbassò leggermente l’arma. “Jim... Jim dell'ospedale?” Continuò Moriarty, avanzando verso lui e John. Sherlock riportò la seconda mano alla pistola impugnandola fermamente.
“Ah, ho fatto un'impressione così scialba?” chiese in tono di conversazione Moriarty, quasi come se stesse parlando a sé stesso, mentre continuava a passeggiare come se nulla fosse. “Maa, d'altronde suppongo che fosse proprio questo lo scopo,” si fermò, osservandoli. La sua faccia si contorse in un ghigno disumano.
Addosso a John il puntatore laser continuava a muoversi, minaccioso, quando di colpo si spostò verso Moriarty. Sherlock vide il dottore girarsi e scattare verso il nuovo arrivato in un unico movimento fluido.
“Richard, GIÙ!” John gridò, anche se già i suoi piedi si erano staccati dal terreno. Lo scatto del terminò con lui e Moriarty a terra. Sherlock udì il colpo di proiettile farsi strada nel cemento della parete e la sua mente calcolò istantaneamente la traiettoria: se John non fosse intervenuto, il presunto Moriarty (Richard? Avrebbe giurato che si chiamasse James) si sarebbe trovato con un proiettile in piena fronte. John afferrò l’arma che ‘Moriarty’ portava con sé e si girò istantaneamente verso Sherlock, l’arma puntata sugli spalti verso cui stava sparando
“LUI NON È MORIARTY!” Ruggì una voce da dietro la balaustra. “E TU, TU CHE NE HAI PRESO IL POSTO, TU LA PAGHERAI CARA!! DIMMI DOV’E’ IL VERO MORIARTY!”
“Sherlock, dannazione, abbassati idiota!” L’esclamazione di John lo riscosse dal suo stupore. “Richard, VAI VIA, mettiti al riparo ora, ci penso io.”
“Ricevuto capo!” rispose Richard/non Moriarty, dileguandosi immediatamente, ignorato dal cecchino, tenuto a bada solo dai colpi ben temporizzati di John. Sherlock