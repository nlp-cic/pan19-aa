si dissocia con sentimento.)

«Credevo che un re avesse dei doveri» dice, mantenendo la calma. «Tu devi garantire la successione, o presto sarà il caos.»

Thor lo guarda come se fosse lui, il povero imbecille.

«E ho bisogno di una donna per questo?»

Una domanda del genere, qualche secolo fa, e Loki avrebbe raso al suolo tutta l'ala; detesta esser trattato da idiota, soprattutto in famiglia.

«Non sembri ubriaco» gli rivolge un sorriso-coltello, «ma di certo sei irritante.»

«Sei tu che fai finta di non capire.»

«Cosa c'è da capire?» esclama, esaurita la pazienza. Norne salvatelo. «Devi fare dei figli; per fare dei figli hai bisogno di qualcuno che abbia un utero degno, e per avere qualcuno che abbia un utero degno devi sposarti in una...» l'espressione di Thor si fa incoraggiante «...casa reale.»

Thor non ha problemi a incrociare le braccia. Su di lui non stona. «E naturalmente non conosci nessuno, qui, che corrisponda alla descrizione.»

Loki sente caldo e freddo come se qualcuno lo avesse appeso al soffitto per le caviglie.

Ha la bocca troppo secca per rispondere a tono. Ci ha pensato, ha sperato, ma il realismo che fa di lui un buon politico ha subito scartato l'idea. Sarebbe un'idiozia. Peggio, un'idiozia dannosa.

Invece quel–quel–glielo sta chiedendo davvero. Non si rende conto di niente.

Thor gli chiude le dita intorno a un avambraccio e lo avvicina, tirandolo nel fascio di luce ambrata della finestra. Intorno a loro, lo studio è intimamente silenzioso.

«Perché non vuoi prenderlo in considerazione?»

Loki distoglie lo sguardo. «Lo sai perché, stupido.»

«Questa volta fai previsioni sbagliate. Non ci porterà alla rovina» con un movimento riattira i suoi occhi, «ma alle vette, dove nessun altro è mai arrivato.»

«Questo lo dici tu.»

Un mezzo sorriso. «Non solo io.»

«Non hai mai pensato che, forse, nessuno l'ha mai fatto perché sarebbe disastroso?»

«Penso che non ci sia stata mai occasione. E penso che qualcuno, in passato, sia stato codardo a non crearla.»

All'insulto indiretto, Loki viene attraversato da una scarica di risentimento. Ma non può durare a lungo, oggi, quando Thor lo guarda in quel modo.

«Unisciti a me, Loki. Davanti a tutti.»

Dalla sua gola esce un verso strano.

«Hai la corona di Jötunheim. Sii il sovrano che sposerà Asgard, dalle eredi luminosi... e insieme regneremo.»

«Da consorti?» fa, incredulo. «Thor, essere amanti è una cosa... il Padretutto non può prendersi nel letto dinastico la bestia del Ragnarök.»

Prevedibilmente, quelle parole mandano Thor su tutte le furie. Loki si ritrova le spalle strette in una morsa.

«Ancora questa storia! Tu non sei–»

«Va bene, forse non sono una bestia» dice, in nome del quieto vivere. L'ironia ha le gambe lunghe. «Ma sono chi scatenerà la fine. Lo sappiamo: abbiamo visto nel passato.»

Il viso di suo non-fratello si deforma. Loki si trova avvolto e protetto dalle uniche braccia che gli abbiano mai dato conforto.

«La storia non è invariabile come vuoi credere» gli sussurra Thor all'orecchio, gola stretta. «Ma se anche dovesse ripetersi, potresti far sì che stavolta non sia colpa tua.»

«Cambierebbe qualcosa?» mormora.

«Per me tutto. Tutto, Loki.»

E quelle poche parole riescono dove tutto il resto ha fallito.

Non c'è altra via, ormai. Non c'è mai stata. Sa che, per lui, tenterà.

 


«Non sei felice, qui?»«...Sì. Lo sono. E' questo il punto.»


Volevo qualcosa da postare veloce, con minima revisione, per riempire i vuoti di Doveri... e ho finito per editare pesantemente anche questa double-flash. A volte dovrei solo legarmi le mani.Seconda e ultima parte - puro fluffangst senza scusanti, siete avvisati :> non mi riterrò responsabile per le carie. E c'è qualcosa che ritornerà testuale in PFdC.Buona overdose di zuccheri.

 

Thor si sveglia quando la prima luce del giorno supera le torri del Válaskjálf e si rifrange nei vetri della sua finestra, spruzzando oro pallido sul pavimento a losanghe, sul letto, sui loro capelli. Apre gli occhi, pervaso da un profondo senso di contentezza. Tutto è silenzio, pace e il respiro tranquillo della persona che ama.

Sorride, protendendo un braccio.

«Buongiorno, regale promesso» mormora, toccando una guancia di Loki. «Posso invitarvi a colazione?»

Dopo un attimo Loki alza una palpebra, la riabbassa e si tira le coperte sulla testa.

«Thorr» brontola. «E' troppo presto per le idiozie. Lasciami stare.»

«Oh, perdonami. Consorte.» Il suo respiro tradisce la risata. «Promesso è quello di cui non si conoscono le grazie.»

Loki s'immobilizza. Poi Thor si ritrova il lenzuolo in faccia e dita di ghiaccio sotto la tunica e nei fianchi. Una crosta di brina corre dove nessuna cosa fredda e tagliente dovrebbe arrivare.

Lancia un