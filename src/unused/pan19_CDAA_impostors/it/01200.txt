al piano con le braccia incrociate al petto - e infilare l'oggetto verde nel portello facendolo richiudere con la leggera spinta di due polpastrelli.Tadashi sospirò e si chiese quante volte lo avesse fatto quel giorno, prima di posizionarsi di fronte all'enorme infermiere e allargare leggermente le braccia. Al minore parve un invito a ricevere un abbraccio e lo guardò con un sopracciglio alzato.  "Baymax, scansionami..."Il gigante di vinile bianco sbatté un paio di volte gli occhietti, poi alzò eloquentemente un ditino e disse: "Rilevo un'emicrania da stress emotivo, curabile con un semplice antidolorifico e un po' di riposo. Il tuo mal di testa è anche dovuto da stress elettromagnetico. Stai passando troppo tempo di fronte ad apparecchi elettronici e questo non fa bene. Ogni quattro ore dovresti prendere una pausa, Tadashi"Il più piccolo sbuffò divertito, indicandolo con il pollice: "Il marshmallow ha ragione, Nerd!" L'interpellato gli riservò un'occhiataccia torva, facendogli chiaramente capire che aveva già abbastanza rogne per conto suo e se ci si metteva pure lui era a posto per una vita; tornò a guardare il robot e, vedendolo in silenzio, aggrottò le sopracciglia e allargò di più le braccia, strascicando un: "E..." di incitamento, acquisendo una faccia da imbecille che fece ridere il minore di gusto.Baymax non parlò. In realtà il povero robot non sapeva se farlo. Aveva notato che il suo creatore era nervoso e dato che la sua priorità assoluta era curare i suoi pazienti - non solo fisicamente ma anche emotivamente - era seriamente combattuto se continuare o no la sua diagnosi.   "Se hai altro da dire..." cercò di sollecitare ancora il moro, sperando però con tutto se stesso che la questione fosse finita lì. Il robot sbatacchiò di nuovo gli occhietti un paio di volte e se fosse stato un essere umano probabilmente ora avrebbe tirato un enorme e frustrato sospiro... e un destro in piena faccia al ragazzo di fronte a sé.  "Tadashi, i tuoi livelli di ferormoni e di feniletilamina sono elevati... e stai rilasciando più endorfine della norma, quindi-"Il ventenne sgranò improvvisamente gli occhi: "No... Non dirla... "Hiro aggrottò la fronte, sorpreso, mentre un ghigno poco velatamente malvagio si palesava sul suo volto, avendo già capito cosa stesse succedendo. Sistemò meglio le chiappe sulla scrivania, mettendosi comodo ed esclamò, raggiante: "Oh, questa sarà divertente!"  "La mia diagnosi è..."  "Ti prego, non dirla!" supplicò l'inventore, disperato, mentre faceva un passo verso di lui e poggiava i pugni serrati sul petto del robot, guardandolo con due occhioni lucidi e colmi di speranza.   "Infatuazione amorosa" concluse Baymax.Il silenzio che regnò subito dopo fu schiacciante e il maggiore dei fratelli Hamada sapeva che non sarebbe durato quanto sperava, perché una piccola peste poggiata al tavolo poco lontano da lui stava già prendendo la rincorsa per esplodere in una risata sguaiata, poco velatamente beffarda.Lo conosceva troppo bene, ormai...Poco dopo, infatti, Hiro si staccò dal piano e scoppiò a ridere, facendosi cadere con poca eleganza sulla sedia girevole, reggendosi la fronte con una mano e la pancia con l'altra, in lacrime.L'infermiere gigante e Tadashi lo fissavano, quest'ultimo con un'espressione a dir poco omicida. Peccato che, con quello sguardo, non fosse mai riuscito ad intimorire il più piccolo.  "Ne hai per molto?" domandò il più grande, scocciato, incrociando le braccia al petto.L'altro alzò lo sguardo, passandosi i palmi delle mani sotto gli occhi per asciugare le lacrime e, biascicando un'altra massiccia dose di risate, tirò un lungo sospiro e palesò in viso un sorriso furbastro che, se possibile, riuscì a rendere l'universitario ancora più nervoso.  "Hiro, non è divertente..." lo redarguì ancora, visibilmente infastidito da quel modo di fare maleducato e insolente. Lo faceva diventare matto, certe volte.  "Credimi, lo è!" esclamò il minore, poi alzò un dito e lo puntò verso il fratello che non si sentì minimamente minacciato da quel gesto; anzi, arricciò le labbra e alzò gli occhi al cielo, in attesa del verdetto finale "Tadashi Hamada, il Nerd più Nerd dell'intero istituto... - prese una pausa dove a stento trattenne una risata - è innamorato!"Sospirò: "Non sono innamorato..."  "Sì che lo sei! Lo ha detto Baymax, no? Tu hai detto che non sbaglia un colpo"   "E' ovvio che in una situazione normale non sbagli!" sbottò il ragazzo, indicando il robot con un gesto teatrale; la creazione in vinile, dal canto suo, si era limitato a girare la testa da un Hamada all'altro mentre battibeccavano, chiedendosi perché questo "innamoramento" fosse tanto spaventoso. Hiro fece roteare gli occhi al cielo, alzando le braccia e incrociandole dietro la testa.  "Una situazione normale?" chiese, abbastanza stupito. "Non è forse una situazione normale, questa?" Il maggiore si accigliò e fece un passo verso l'altro, minaccioso, senza però ottenere il risultato sperato: togliere dalla faccia di Hiro quel fastidiosissimo sorriso sornione.  "No, non lo è! Questo coso ha un problema ed io devo risolverlo!