al contrario di me, quindi vedi che la benzina perlomeno devi mettercela tu.»

Vanno avanti a battibeccare finché non giungono alla conclusione di fare a metà per la benzina e John riesce anche ad estorcere a Sherlock un sussurrato grazie.

 

Finita la colazione, John fa togliere la camicia a Sherlock e controlla la ferita sia sul braccio che sul fianco. Incredibilmente entrambe sembrano guarire in fretta e quando lo fa notare a Sherlock, l’altro semplicemente non risponde.

«Riesci a muovere tranquillamente il braccio e la mano?» chiede John e Sherlock gli dà una dimostrazione pratica di riuscire a fare benissimo entrambe le cose, così il dottore annuisce e procede verso il fianco, tastando la zona arrossata della ferita e premendo delicatamente la mano per notare qualche fastidio o qualche dolore. Ma Sherlock nemmeno sembra reagire, così John semplicemente ci applica sopra della pomata e gli passa un bicchier d’acqua con due compresse di paracetamolo, giusto per stare tranquilli. Sherlock storce le labbra ma butta giù le compresse senza dire nulla.

«Bene. Beh, mi sembra tutto incredibilmente a posto.» dice mentre lo aiuta a rimettersi la camicia senza fargli fare troppi movimenti compromettenti. Sherlock sembra non voler dire nulla e John inizia seriamente a preoccuparsi di quello strano silenzio.

«Cosa c’è?» gli chiede, non riuscendo a frenare la curiosità e alzandosi in piedi per girare la sedia e mettercisi sopra cavalcioni, le mani appoggiate allo schienale.

Sherlock osserva i movimenti con lo sguardo, muovendo la testa ogni qual volta il movimento di John è troppo ampio, e si appoggia nuovamente alla sedia, accavallando le gambe.

«Non capisco cosa tu stia facendo.» ammette a malincuore e John abbassa la testa di lato e lo osserva, stupito.

«In che senso?»

«Nel senso che… tutto questo è strano.»

John, stranamente, scoppia a ridere.

«E lo vieni a dire a me? Non sei tu quello che si è ritrovato davanti un lupo al posto di una persona e l’ha visto fuggire nella notte.»

«Ed è questo il punto!» tuona Sherlock, alzando la voce e muovendosi a disagio sulla sedia come John non lo ha mai visto fare. «Perché sei così calmo? Cosa stai pensando di fare? Perché mi stai aiutando? Perché sei ancora qui? Non capisco. Non riesco a capire cosa tu intenda fare e questo è destabilizzante per me.»

Le labbra di John si tendono in un piccolo sorriso, mentre appoggia il mento sulle braccia incrociate.

«Io intendo passare il resto della mia ben più che meritata vacanza in questa casa di montagna, se vuoi, con te. Chiederti spiegazioni mentre sei in questo stato alquanto alterato, per usare un eufemismo, non mi sembra una grande idea e non ho intenzione di forzarti, la cosa che voglio sapere maggiormente è solo ogni quanto capita e se posso stare tranquillo o se devo avere paura di venire sbranato ogni volta.» Sherlock osserva l'uomo davanti a sé e per un attimo non dice nulla, probabilmente valutando cosa dire e come farlo. Dopo un paio di secondi in cui non ha sbattuto mezza volta le palpebre, sembra riprendersi.

«Non so dirti se lui ti farà del male o meno. È per questo che non volevo soggiornare con qualcun altro, ma tu... Tu hai insistito e con quella tua faccia da buon samaritano sei riuscito a trarmi in inganno. E io ancora non so perché ho deciso di scendere in città con te ma–»

«Panico.» dice semplicemente John, avvicinandoglisi e poggiandogli una mano sulla spalla, sorreggendolo mentre Sherlock si piega in avanti sul tavolo. «Una cosa per volta, Sherlock. Avanti, respira con me. Inspira, trattieni, espira... Bravo così, ancora una volta... Inspira, trattieni, espira… Bene.»

Sherlock ha le mani che tremano leggermente e John non reputa un buon segno quel luccichio ambrato che scorge negli occhi solitamente azzurri.

Il consulente si calma, stringe forte i pugni e chiude gli occhi, ricomponendo quella sua solita maschera annoiata.

«Questa cosa con cui convivo è un enorme peso, per me. Non mi concede di lavorare quanto vorrei e ogni sei o sette mesi devo allontanarmi dalla città per il pericolo piuttosto prossimo di poter far del male a qualcuno e non saperlo, ritrovandomi la mattina, nudo, da qualche parte della città senza ricordare assolutamente nulla. Quindi non lo so, John, se tu sia al sicuro o meno, ma non ci metterei sicuramente la mano sul fuoco.»

John si sistema meglio sulla sedia e lo guarda, poggiandosi le mani in grembo, cercando di capire qualcosa che per lui non ha affatto senso.

«Intendi dire che... praticamente non sei tu?»

Sherlock chiude gli occhi e sospira, guardando da un'altra parte e sembrando quasi a disagio.

«So solamente che non ho nessun ricordo di quello che faccio, quindi non saprei risponderti.»

John pare essere più sconvolto da questa rivelazione che da tutto il resto, e rimane lì a fissarlo mentre Sherlock incrocia i suoi occhi solo per distoglierli quasi subito, sembrando estremamente stanco e non lo stesso uomo con cui John ha fatto colazione solo pochi minuti prima.

«Come ti ho già proposto fin dall'inizio ti pagherò il biglietto per tornare a casa e i restanti mesi di affitto cosicché i tuoi soldi non vadano sprecati