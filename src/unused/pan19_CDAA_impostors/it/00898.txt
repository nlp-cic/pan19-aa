.»
«Come hai potuto rifiutarlo, Sherlock? Come hai solo potuto dirgli…?»
Sherlock alzò entrambe le sopracciglia verso l’alto, in un’espressione contrariata.
«Rifiutarlo?!», sbraitò.
A quel punto anche Greg si fermò, rimanendo qualche secondo in silenzio.
«Mi ha chiaramente detto di essersi dichiarato.»
«Sì ma io non l’ho rifiutato. Siamo andati a letto insieme.»
Lestrade a quel punto quasi si soffocò con la propria saliva, tornando in posizione eretta dopo che si era svaccato sulla poltrona.
«Scusa?!»
Dal viso del detective non se ne voleva proprio andare quell’espressione corrucciata. Cosa gli aveva detto, John?
Il consulente sospirò vistosamente e tornò a guardarsi di nuovo intorno nell’ufficio, alzandosi per andare a prendere un bicchiere d’acqua dal boccione vicino la porta, per poi si girarsi e tornarsi a sedere -accavallando le gambe- iniziando a raccontare la sua versione dei fatti.
Vide il viso di Lestrade passare dallo sconvolto, allo stupito, all’iracondo.
«Sherlock, prima che io vada a chiamare tutto il dipartimento di Scotland Yard e ti faccia uccidere dagli agenti presenti, per l’amor del Cielo, dimmi che stai scherzando.»
Un scuotimento di spalle fu l’unica risposta che ricevette dal detective.
E dire che Gregory Lestrade pensava che la persona più idiota sul pianeta lavorasse per lui alla scientifica. [1]
«Sherlock, io ti ho sempre considerato una persona piuttosto fredda, decisamente cinica ma soprattutto incredibilmente boriosa…»
«Grazie Lestrade, sapevo di trovare un vero amico in te.» Sherlock sembrava sull’orlo di una crisi di noia.
«Ma non avrei mai pensato che potessi essere anche uno stronzo figlio di puttana della peggior specie. Hai distrutto un povero uomo per quale motivo? Per giocare con i suoi sentimenti? Per sentirti più potente? Per godere nel vedere John rinchiudersi in sé stesso? Spiegamelo un attimo Sherlock.»
Lestrade a quel punto aveva talmente alzato la voce che qualcuno andò a bussare alla porta chiedendo se andasse tutto bene. L’ispettore batté il pugno contro il tavolo e urlò che sì, tutto andava magnificamente, grazie tante.
Per la prima volta in vita sua, Sherlock vide Greg veramente arrabbiato.
«Non essere ridicolo. Credi che farei mai una cosa del genere a John per mio ego personale?»
La risposta spiazzò il detective.
«Evidentemente sì.»
Lestrade strinse i pugni sul tavolo, si morse veramente ma veramente forte il labbro e riacquistò pian piano la lucidità: sapeva che non era quello il modo di ragionare con Sherlock.
«Sherlock, perché non hai detto a John che lo ami anche tu?»
Il consulente fece tanto d’occhi.
«Scusami Lestrade, ma credo di non aver veramente capito bene la domanda, questa volta.»
«Hai capito benissimo, invece.»
L’ispettore vide per la prima volta l’altro muoversi a disagio sulla sedia mentre evitava accuratamente di guardalo.
«Perché non è così.»
Non aspettò nessuna replica da parte dell’ispettore, alzandosi semplicemente e dirigendosi alla porta.
«Sherlock…»
Il detective appoggiò la mano sull’impugnatura e aprì piano la porta, aspettando comunque di sentire cosa l’ispettore avesse voluto dirgli.
«John è un uomo buono. Credo sia uno dei migliori che abbia mai conosciuto, e non si merita questo da parte tua. E, non per fare della filosofia spiccia, ma è inutile mentire a sé stessi.»
Sherlock raddrizzò le spalle, fece uno dei suoi sorrisi sghembi e si voltò di nuovo verso l’altro.
«Infatti Lestrade, è inutile che fai della filosofia spiccia, non ti riesce bene per niente.»
E, comunque, non aveva bisogno che qualcuno gli descrivesse quanto John fosse fantastico.
 
John finì il turno con un’ora di ritardo, per colpa di una paziente che si era fatta attendere un tantino troppo.
Prese la sua sacca da dietro la scrivania e uscì dall’ambulatorio respirando l’aria inquinata di Londra a pieni polmoni.
Si guardò intorno notando distrattamente le persone che gli passavano accanto, senza sapere esattamente cosa fare: era via da solamente un giorno e già sentiva nostalgia di casa.
Di casa, e di quel cazzone del suo coinquilino.
E si sentiva rabbioso dentro per questo, ma aveva capito tanto tempo addietro che senza Sherlock non riusciva più a stare.
Sospirò di nuovo e prese una decisione definitiva: andare avanti facendo finta di niente, e tornare ad uscire con donne a caso, sperando di trovare qualcuna che lo facesse stare bene almeno la metà di quanto riuscisse a farlo stare bene l’altro.
Al momento Mary sembrava un buon compromesso.
Si mise la borsa sulla spalla destra e si diresse verso Baker Street: non aveva voglia di usare mezzi di trasporto, finché ce la faceva, avrebbe continuato a camminare.
 
Sherlock sentì il portone aprirsi e non si mosse dal divano, rimanendo immobile anche se col cuore che batteva leggermente più forte e la testa per una volta vuota.
Si aspettava che John salisse le scale e se ne andasse in camera senza degnarlo –nuovamente- di palesare la sua presenza, di salutarlo, e invece sentì la porta aprirsi e il dottore fare qualche passo nell’atrio.
Finalmente il detective aprì gli occhi e voltò di poco la testa per guardare il suo amico –il