di mele, mirtilli e limoni lo aveva colto alla sprovvista e, senza neanche rendersene conto, aveva superato tutti i cestini della spazzatura che lo separavano dalla sua stanza, tenendo ben stretto il dolce dono.L’altro biglietto era il solito color avorio, inchiostro nero per una scrittura impeccabile e formale. “Mi auguro che questo messaggio non ti dia noia, ma ritengo più che giusto aggiornarti sulle ultime decisioni prese in seguito all’assemblea. Dopo una lunga discussione avuta col preside Tengan, io e lui siamo giunti ad un compromesso interessante per incentivare la partecipazione degli studenti al festival: un bonus sul punteggio totalizzato agli esami che permettono di accedere alla prova finale.Con la certezza che valuterai attentamente l’occasione, ti auguro una buona serata.  Munakata Kyosuke PS: Tra i tanti, la crostata di mandorle è deliziosa.”   Juzo avvertì una vena pulsare pericolosamente a quelle parole, eppure la sua reazione fu inaspettata, perché riuscì soltanto ad emettere una risata amareggiata.Odiava come Humpty Dumpty, indipendentemente dalla volontarietà del gesto, avesse stuzzicato un nervo scoperto: il punteggio degli esami.“Merda.” Biascicò, sollevandosi a sedere, passandosi una mano tra i capelli.Era una buona opportunità, un’ottima ancora di salvezza… dannazione, non poteva credere di star davvero prendendo in considerazione quella stupidaggine, di essere sotto il controllo di una tale offerta.Si alzò, pensieroso e, sì, anche affamato, volendo dare una possibilità ai dolci preparati da Chisa. Ficcò una mano nel sacchetto, senza neanche guardare ciò che aveva preso, e diede un morso.Mandorle croccanti e marmellata di mirtilli. La stupida crostata.“Merda!” E quindi eccolo lì, in strada con Yukizome, ad indossare la divisa della scuola e a distribuire volantini idioti. O meglio... gli altri svolgevano con allegria quell’attività, conversando amabilmente con gli sconosciuti, al contrario della sua figura e del suo atteggiamento che tendevano più che altro ad allontanare i passanti. Non che gli interessasse, ovviamente.Meglio così, anzi, meno noie.“Sai, dovresti provare a sorridere.” Gli fece Yukizome, accostandosi a lui con espressione gentile, prendendo parte del pacchetto di fogli ancora intatto che Juzo reggeva sottobraccio.“Non è poi così difficile, lo fai sempre quando sei sul ring.” Aggiunse con nonchalance, e a quell’osservazione l’espressione di Juzo passò da seccata e scettica a sorpresa, quasi imbarazzata.“Co... Come..?” “Io e Kyosuke siamo venuti un po’ di volte a vederti.”La naturalezza di tale affermazione lo colse totalmente impreparato, disarmandolo, e per poco non lasciò cadere gli stupidi opuscoli a terra.“Perché?” Fu la sola cosa che riuscì a chiedere, la voce quasi strozzata.In seguito, si rese conto di quanto fosse suonata piuttosto idiota quella domanda, alla semplice risposta di Yukizome.“Non è ovvio?” La ragazza rise, coprendosi appena le labbra con una mano.“Siamo compagni di classe, no?” “Be’, e mentre noi siamo stati fuori a fare il lavoro utile, cos’ha combinato mister Humpty Dumpty?”Juzo rivolse quella domanda a Yukizome, rientrando a scuola. Borse in spalla, Sakakura reggeva anche una busta in cui erano stati raccolti i primi consensi per le visite al festival.“Chi?” chiese la ragazza, i grandi occhi verdi confusi e le braccia sopra la testa a sistemarsi il fiocco tra i capelli.“Il damerin… volevo dire. Munakata.” Borbottò, correggendosi. Stavano attraversando i corridoi per prendere le scale e passare il resto del giorno a contare il contenuto del sacchetto che portava con sé. Juzo fronteggiava quella prospettiva con espressione lugubre e rassegnata.Yukizome sorrise.“Doveva definire le ultime cose col preside Tengan, ma credo ci raggiungerà in classe per aiutare.”Era serena ed evidentemente compiaciuta per quell’atmosfera che si era creata tra di loro e Juzo dovette ammettere che fosse davvero semplice stare in compagnia di Yukizome. La ragazza aveva un ottimo controllo di ciò che la circondava e sembrava essere sempre in grado di rispondere alle esigenze delle circostanze.Sospirò, aprendo la porta dell’aula. Sarebbero stati loro due soli in quella noiosa mansione, considerando che avevano suddiviso i vari compiti per diversi gruppi.Quindi, fu sorpreso di costatare che la classe non era vuota come si aspettava.Né esattamente immacolata.  La cattedra era stata rovesciata, i banchi ribaltati contro le pareti, costringendo Munakata a ripararsi dietro uno di essi. Juzo intravide il profilo del suo volto per un attimo, una mano stringersi fermamente attorno all’impugnatura di uno shinai. Avvertì il pericolo non appena lo sguardo del giovane incrociò il suo.Fu strano. Dannatamente assurdo. Lo colse una scossa di adrenalina sconosciuta, l’eccitazione di agire in piena simbiosi con l’altro, di comprendere il rischio meglio di quanto avrebbe fatto affidandosi esclusivamente ai propri sensi.“Yukizome!” Esclamò, spingendo la ragazza nel largo corridoio e facendole da scudo.Quindi, sotto il suo sguardo, Munakata sembrò avesse atteso proprio quell’istante per scattare, brandendo la spada di bambù. Corse verso la porta, mentre si udiva il fischio e lo scoppiettare di ciò che Juzo identificò come piccoli razzi al suo inseguimento, che il giovane riuscì a colpire con la punta della spada. Tuttavia, fu allora che, colto alla sprovvista, spalancò gli occhi, l