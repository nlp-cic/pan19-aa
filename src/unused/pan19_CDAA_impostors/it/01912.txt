prometteva decisamente nulla di buono, ma Gabriel era fin troppo abituato ad avere a che fare con lui ed ormai il ragazzo non gli incuteva più alcun timore.

“Teoricamente sì,” Rispose seccamente. “Ma come puoi vedere..” Lasciò la frase in sospeso, sapeva che l’altro avrebbe intuito.

“Oh non te la prendere Luci, era prevedibile che finisse così!” Esclamò con malcelata soddisfazione – quanto adorava quando le cose andavano come aveva predetto.
“C’era anche una scommessa sai? Non ti verrà difficile indovinare da che parte stessi io.. Dovrò ringraziare Michael, Balthazar mi deve dieci dollari.”

“Una scommessa su cosa, precisamente?” Lucifer si accigliò se possibile ancor di più.
Addirittura una scommessa? Non riusciva a credere che qualcuno si fosse preso la briga di giocarsi dei soldi su qualcosa che riguardava la sua vita sentimentale.

“Beh io avevo scommesso che avrebbe preferito un qualsiasi intervento al vostro.. Appuntamento?” Non era esattamente certo che decidere di ritrovarsi per il pranzo nella squallida sala mensa di un ospedale potesse essere considerato un appuntamento – ma considerati i già di per sé inconsueti soggetti, probabilmente quella era un’occasione decisamente romantica a loro parere.
“Sai com’è fatto, l’unico momento in cui non sembra avere un palo in culo è proprio quando opera.” Disse volgarmente, rimarcando una delle caratteristiche per le quali Michael era conosciuto in tutto l’ospedale
(“Michael? Dici quel dottore che pare avere un palo infilato là dove non batte il sole?” Gli specializzandi lo conoscevano principalmente in questo modo.)

“Sta semplicemente svolgendo il suo lavoro, è comprensibile che abbia preferito operare piuttosto che.. Perdere tempo a mensa con me.” Disse semplicemente, cercando di convincersi che fosse effettivamente ciò che pensava – non lo era affatto e, anche se non l’avrebbe mai ammesso, quella situazione gli rodeva più di quanto non avrebbe dovuto.

“Oh non ci provare, lo sai che con me le bugie non attaccano! Tutto questo ti dà tremendamente fastidio e non riesci ad accettarlo,” Sentenziò Gabriel con il tono di chi la sapeva lunga. “Michael ha preferito un’appendicite a te, dovresti per lo meno farci l’abitudine se davvero vuoi iniziare una storia con lui.” Sembrava quasi serio ed effettivamente l’intenzione era quella.

Se c’era qualcosa in cui si poteva dire esperto, era proprio ciò che comportava avere un compagno dottore.
Insomma, non tutti sono in grado di sopportare le chiamate nei momenti meno opportuni, le notti passate nella più totale solitudine a causa degli infiniti turni serali e altre mille stramberie che accomunano qualsiasi tipo di dottore.
Il suo era un consiglio a fin di bene, anche se celava una velata presa in giro.

“Sarà meglio che torni in reparto, è inutile che rimanga ad aspettare a quanto pare..” Si alzò dalla sedia sospirando e cominciò ad allontanarsi, salutando il collega con un cenno della mano – guai a definire amico uno come Gabriel, chissà quali libertà si sarebbe preso in seguito ad una simile concessione.


Il suo turno si era concluso da poco e con lui parecchi altri infermieri si stavano cambiando nello spogliatoio riservato al personale.
Nonostante non gl’importasse ciò che gli altri pensassero di lui, sperava comunque di non sentirli vociferare su ciò che era accaduto quel pomeriggio.
Non perché temeva che la sua fama subisse un’ammaccatura, ma più che altro a causa del fatto che ancora non era riuscito ad accettare quella situazione.
Ci era, in parole povere, rimasto decisamente male.
Sapeva che non ne aveva alcun diritto – chi era lui per sottrare un chirurgo ai propri ferri?
Non erano nemmeno ufficialmente insieme, eppure ciò che era successo lo rattristava non poco.
Appese i vestiti da lavoro nel suo armadietto e, una volta infilata la giacca, fece per uscire dallo spogliatoio del personale ma qualcosa – o meglio qualcuno – lo bloccò prima che potesse muovere anche solo un passo fuori da quella stanza.

Il chirurgo più ricercato di tutto l’ospedale, quello che aveva aspettato per praticamente tre quarti d’ora in mensa, era proprio lì a meno di un metro da lui.

“Lucifer..” Esordì con un tono che incredibilmente lasciava trasparire del dispiacere; teneva lo sguardo basso, non si azzardava a guardarlo in viso.

Sei un codardo, gli avrebbe detto se solo, ironicamente, ne avesse avuto il coraggio.

“Volevo.. Semplicemente chiederti scusa.” Esclamò tutto d’un fiato, incurante del fatto che qualcosa come gran parte degli infermieri dell’ospedale poteva sentirlo.
Michael, al contrario dell’altro, era uno che non vedeva di buon occhio i pettegolezzi e il fatto che si fosse scusato così, davanti agli occhi di una trentina di persone, stupì decisamente Lucifer.

“Non è necessario che ti scusi.” Esclamò, cercando di sembrare il più piatto e al contempo meno ferito possibile.
Non era necessario, ma gli aveva fatto piacere sentirselo dire, realizzò pochi secondi dopo.

E forse quelle scuse bastarono per fargli passare qualsiasi tipo di rancore o amarezza che ancora stava sentendo.
Perché Michael, il chirurgo conosciuto come ‘palo-in-culo’ da tutto l’ospedale, si era presentato davanti allo spogliatoio del personale solo per scusarsi con lui.
Aveva presumibilmente lasciato perdere qualunque cosa riguardasse il suo prezioso lavoro per una manciata