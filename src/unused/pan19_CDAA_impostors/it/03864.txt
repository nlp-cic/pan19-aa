l’antipasto, perché a fine serata sarai così pieno da avere la nausea» disse la strega con malizia.
Un barlume di fioca speranza si accese nell’animo di Kilgore all’udire la parola “pieno” uscire dalla sua bocca. Che finalmente avesse deciso di tornare a fotterlo?
Desiderava essere di nuovo pieno dei suoi umori convertiti in sperma per magia.
L’impeto dei suoi desideri gli fece lasciare le briglie del Draco Nero senza pensarci troppo su per andare ad impegnare le sue mani con ingombri ben più tondi, sodi e piacevoli. Le ghermì le tette, racchiudendole nei palmi senza alcuna fatica, palpandole con un mugolio di apprezzamento.
Il Draco Nero sbandò e Gathra lanciò un grido di sorpresa e spavento, stringendosi più forte con le gambe alla sella mentre riafferrava le briglie al volo prima che cadessero fuori portata.
Kilgore sentì solo l’assetto della cavalcatura pendere da un lato e l’Orchessa gridare. Si aggrappò con forza alle sue tette come se fossero una specie di ancora di salvezza, attirando al tempo stesso la sua compagna a sé.
Quest’ultima riuscì ad evitare che il Draco Nero andasse a sbattere contro una delle montagne che segnavano il confine tra la Foresta di Terokk e la Valle di Torvaluna.
«Kilgore!» ringhiò, tirando un calcio contro il suo polpaccio «Non ti azzardare a rifarlo, chiaro?! E lasciami andare le tette!» brontolò stizzita l’Orchessa, dandogli una gomitata al braccio.
L’Orco ritrasse le mani dai suoi seni di scatto, dolorante per le gomitate, spostandole adagiate morbidamente sui suoi fianchi.
«Qui… va bene?» chiese esitante, sperando di non ricevere altri colpi senza poterli veder arrivare.
«Sì» sbuffò la strega «E adesso non combinare altri guai! Siamo quasi arrivati!».
Kilgore tenne a freno le sue voglie, da bravo cagnolino obbediente. L’aria intorno a lui si fece progressivamente più calda e l’odore di zolfo aggredì le sue narici con la forza di un pugno.
«Dove siamo?» domandò mentre il suo Draco Nero scendeva dolcemente sotto la guida di Gathra.
«Tra poco lo vedrai» rispose lei laconicamente, mentre si accingeva ad abbassare la barriera magica che aveva eretto per proteggere il loro nido d’amore. Una volta che l’ebbero attraversata la richiuse dietro di loro, in maniera che non potessero essere disturbati. Di tutto ciò ovviamente l’Orco non si accorse minimamente.
Una volta che il Draco Nero di Kilgore fu atterrato, l’Orchessa smontò e aiutò il suo compagno a fare altrettanto senza rovinare come un sacco di patate a terra - magari facendosi pure del male - poi lo accompagnò fino ad uno degli spuntoni di roccia verticali che delimitavano il margine dell’area e qui lo lasciò in attesa.
Kilgore udiva il rumore di qualcosa di liquido che ribolliva e un forte calore misto al tanfo di zolfo, che si era fatto quasi insopportabile per il suo olfatto sensibile e avvezzo agli aromi generalmente più gradevoli delle piante che raccoglieva per creare i pigmenti colorati che usava per creare glifi e pergamene. L’aria era quasi soffocante e per un attimo fu tentato di fare qualche passo alla cieca per staccarsi dal suo sostegno sicuro quel tanto necessario da potersi spogliare della sua armatura di maglia.
Gathra parve leggergli nel pensiero, perché nell’attimo stesso in cui stava per muoversi esclamò: «Non ti azzardare a fare un passo! Aspetta ancora un momento!».
Kilgore stava iniziando a spazientirsi e la cecità obbligata lo rendeva curioso. Si appellò ai suoi sensi accessori, il suo legame speciale con gli elementi in quanto sciamano, per sondare i dintorni. Era un trucco che in aria non riusciva ad usare - l’Aria era capricciosa e difficile da interpretare quando si trattava di avere informazioni utili alla localizzazione di una qualsivoglia posizione - ma lì era a contatto diretto con la Terra, salda e ben più presente a se stessa di tutti gli altri elementi.
In tal senso la mancanza della vista gli era particolarmente d’aiuto per concentrarsi. Si separò dalla realtà materiale che lo circondava e spinse lo spirito oltre i limiti fisici del suo essere, aprendosi alla comunione con gli elementi e con la Terra nello specifico.
Non l’avesse mai fatto: una cacofonia assordante è colma di dolore e strazio gli riempì la testa, martellandogli contro le tempie come un trapano pronto a bucargli il cranio.
Kilgore si afferrò la testa con entrambe le mani e si gettò a terra in ginocchio, ansimante, cercando disperatamente di ritrarsi e chiudere il canale di comunicazione con gli elementi. Le ginocchia vibrarono nell’impatto con la dura roccia morta sotto di lui in virtù delle resistenti placche ossee dotate di punte che cozzarono violentemente con il terreno.
Il bombardamento sonoro di proteste, lamenti e strida incoerenti non era stato fisico; ciononostante, Kilgore si ritrovò con le orecchie che fischiavano e fitte martellanti alla testa che non accennavano a diminuire d’intensità.
«Gathra...» esalò boccheggiando quando fu di nuovo in grado di inalare aria ad un ritmo normale «Dove mi hai… portato?».
L’Orchessa era in piedi a poca distanza da lui e gli dava le spalle mentre terminava di prepararsi.
Udendolo porle quella strana domanda si volse a guardarlo e impallidì vedendolo rannicchiato a terra con le mani che premevano forte contro le sue orecchie.
«Kilgore!» esclamò allarmata