di lui. 









"Bene" gli risponde, stringendosi nelle spalle. "Tu?"









Lui si limita a fremere. "Solite cose. Mi sembra di non dormire da millenni" dice. 









Le sue occhiaie e l'essere sempre così magro, sempre più pelle e ossa, la spaventano, ma sa di non poterci fare molto. 









Si limita ad alzare il volume della radio, sperando che le parole dell'ultima canzone di Katy Perry possano riempire quel vuoto di parole che sembra essersi appena formato. 









Louis la porta a cena in un ristorante molto elegante a Manchester. Non è Rosso, perché lì non sembra volerla mai portare e lei ha anche paura di saperne il motivo. Teme che quello sia un posto esclusivo per Louis e Harry. Però non gli ha mai chiesto spiegazioni fino a quel momento e sicuramente non ha intenzione di farlo ora. Lo segue all'interno senza farsi domande e si siede al tavolo nella saletta privata a loro riservata. 









Ha lo stomaco talmente stretto che non se la sente nemmeno di mangiare, senza contare che le sembra che anche i camerieri la stiano guardando con una sorta di compassione impressa nei loro occhi. Probabilmente è solo suggestione, ma sente i loro occhi perforarle la nuca. Se li sente addosso e vorrebbe solo che la smettessero di guardarla. Si gira un po' irritata, ma dietro di lei non c'è nessuno. Si ripete che sono solo suggestioni. Si ripete che Louis è con lei, nonostante sembra essere più interessato alla carta dei vini che a fare conversazione. Lui è con lei e non a Los Angeles con Harry. Un motivo ci deve pur essere. Forse è solo condizionata dai tweet che riceve e dalle cose che legge in giro su internet. Forse Louis non è davvero triste come sembra quando l'abbraccia, quando la bacia, quando anche solo escono insieme.









"Penso che ordinerò una bottiglia di rosso, a te piace, no?" 









Lei si limita ad annuire. Lei preferisce il vino bianco, è Harry quello a cui piace il rosso. 









Quel poco di voglia che aveva di mangiare le passa. Ha lo stomaco chiuso e vorrebbe solo andarsene di lì.





 

 





Johannah è bellissima nel suo vestito bianco, intenta ad abbracciare parenti e amici. Eleanor non può fare a meno di ammirarla, mentre si fa strada tra gli invitati. Louis, accanto a lei, sembra essere nervoso. Continua a guardarsi attorno, come se fosse alla ricerca di qualcuno. Eleanor lo guarda e non riesce a fare a meno di pensare a quanto sia bello nel suo completo blu. Vorrebbe baciarlo e potrebbe anche farlo, ma le sorelline di Louis già li hanno guardati schifati come solo delle ragazzine di otto anni possono fare. Louis si è limitato a sorridere, accarezzando loro la testa e dandole di nascosto un altro bacio a fior di labbra. 









Durante il banchetto si trova seduta insieme ai familiari di Louis, ma non dice nulla mentre guarda gli altri membri dei One Direction, con fidanzate e amici, che ridono e scherzano dall'altra parte della sala. Louis è con loro, sempre attento a non avvicinarsi troppo a Harry, ma le occhiate divertite che si scambiano da un lato all'altro del tavolo raccontano tutta un'altra storia. 









Si gira verso Lottie per avere qualcuno con cui parlare, ma si rende conto che è impegnata con altri parenti e non vuole intromettersi, così continua a osservare i ragazzi. Anche Sophia è con loro, persino lei, che sta con Liam da molto meno tempo di quanto Eleanor e Louis stanno insieme, si è integrata meglio. Su di lei non incombe l'ombra del sospetto. Harry con lei ci parla, ci ride e ci scherza. Lei non è una minaccia. 









Certo, su internet riceve piogge di odio anche lei, ma non come Eleanor. 









Ogni tanto si chiede solo come si faccia a odiare una persona che è semplicemente innamorata, una persona che ha messo in ballo il proprio cuore, nonostante sapesse già in partenza a quello a cui andava incontro. Persino Niall che sembra andare d'accordo con ogni persona esistente sulla faccia della terra la guarda con sospetto. In tre anni che sta Louis, raramente gli altri l'hanno considerata "Eleanor", lei è sempre stata "la ragazza di Louis", come se il suo essere qualcuno non potesse prescindere da con chi stesse insieme. Lei era la ragazza di Louis, una sorta di figura silenziosa, di fantasma. 









Persino i parenti di Louis sembrano salutare Harry più calorosamente di quanto non facciano con lei. Eleanor non ce la fa più a dover competere con lui. Quella è una gara persa in partenza. 









A fine giornata, un po' controvoglia, si trova ad aprire Twitter per cercare qualche foto del matrimonio da usare come sfondo del proprio telefono. Nella sua TL sembra essersi scatenato l'inferno, apre una foto qualsiasi e nota che è una di quelle "Larry proof" che ha imparato a sopportare. La foto in particolare è un collage, da un lato c'è Harry con una camicia bianca e il colletto con una riga blu, dall'altro c'è Louis con una identica camicia addosso. Eleanor si limita a sospirare e a chiudere l'applicazione. 









Non c'è competizione, sa di aver perso in partenza. Per