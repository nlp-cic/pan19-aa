sul letto, curioso di ascoltare quello che aveva da dire, sospettava si riferisse a qualcuno di sua conoscenza.   «Sì.» Confermò Stark, nascondendo quasi mezzo viso sotto le coperte, solo gli occhi fuori, per controllare Loki. «Certo che hai proprio degli amici di merda, tu.»   «Se stai parlando di te stesso: beh, sì, concordo. Sei proprio un amico di merda.» Loki inarcò un sopracciglio, sogghignando.   «Sei un cretino. Ti piacerebbe che i tuoi altri amici fossero come me, invece ti circondi di veri imbecilli.» Ormai la coperta era diventata l’armatura di Tony.   «Come l'imbecille per cui hai una cotta da un anno, dici?» Il ragazzo sapeva esattamente dove voleva andare a parare Tony. «Scommetto che non ti ha degnato di uno sguardo. Un duro colpo al tuo immenso ego. Ma d'altronde non sono mai stato sicuro che la cosa potesse funzionare. Insomma, lui è un po' oltre le tue possibilità, non è come quegli imbecilli che ti porti a letto.» Ovviamente non pensava davvero quelle cose e sapeva che anche Steve era attratto da lui, ma quello era solo un altro modo per spronare Tony, sapeva che odiava che qualcuno gli imponesse dei limiti.   «Vaffanculo, Loki.» Fu la naturale risposta di Stark, che sì, decisamente si era fatto colpire in pieno ego, da quelle affermazioni dell’amico. «Peggio per lui, non ci perdo mica io. Stesse pure con quella tettona con un’evidente dipendenza da rossetto.»   La risata di Loki sovrastò quasi le sue parole. «Peggy o Natasha?» Chiese, visto che entrambe erano provviste di davanzale e rossetto.   «La mora, Peggy.» Sputò Stark. «Le sta sempre attaccato al culo, voglio proprio capire cosa gli è preso ieri, forse doveva spuntare solo l’esperienza omo all’università dal suo elenco di cose da fare nella vita. O vi siete tutti messi d’accordo per prendermi in giro, vero? Te l’ha chiesto lui di chiuderci dentro per far finta di voler limonare con me, vero? Cos’era, una scommessa? Dio, e io che ci stavo pure cascando, che idiota che sono.»   «Non fare il patetico.» Lo ammonì subito Loki, un po' offeso. «Ammetto che prenderti in giro è divertente, ma se pensi che uno come Steve possa anche solo pensare di scopare per una scommessa, sei fuori come un balcone.» Chiarì. «Peggy è la sua migliore amica, poi, e se non lo avessi capito, sta insieme a Natasha.»   «Ma che cazzo dici? Si vede lontano chilometri che quei due stanno assieme. Oggi non l’ha mollata per un attimo, non ha trovato neanche un momento per dirmi ciao, neanche dopo tutto quello che è successo ieri. Vaffanculo a lui, a te e pure a me!» Quando a Tony partivano le paranoie, era come un fiume in piena.   «Steve è più frocio di te, testa di cazzo.» Sbottò stizzito Loki, afferrando il libro e lanciandoglielo contro, con l'intenzione di fargli male. «E sì, quelle due se la leccano a vicenda, fattene una ragione. Lo sa tutto il campus, forse eri troppo impegnato a smanacciarti pensando a Steve per capirlo.»   Tony si beccò il libro in piena fronte e si lagnò come una ragazzina per la botta. «Cretino!» Urlò, per poi tacere immediatamente. Sguardo verso il basso, prese a scervellarsi su quello che gli aveva appena detto l’amico. Ma se fosse stato tutto vero, perché Steve l’aveva completamente ignorato per tutta la giornata. Non l’aveva degnato né di uno sguardo, né di un saluto, niente di niente.   «Perché non gli dici che ti piace e la fai finita, coglione?» Domandò Loki, guardandolo ed aspettando che continuasse a negare. «Chiamalo e diglielo.»   «E come lo chiamo? Con la sola forza del pensiero, coglione?» Fu la risposta sarcastica di Tony, rendendosi conto, dopo averlo detto, di aver implicitamente ammesso di avere una cotta per Steve, quindi cercò di rappezzare la figura. «E poi non è vero che mi piace.»   «Sei ridicolo.» Sbuffò Loki, afferrando il cellulare che aveva sul comodino ed alzandosi, riprendendosi il libro e lasciando il cellulare sul suo letto, ritornando poi ad immergersi nella lettura. Tony avrebbe trovato il numero da solo, sul suo cellulare, e non avrebbero finito per parlare di nuovo di quanto si ostinasse a dire cazzate.   Infatti, ovviamente, quello non si fece scappare l’occasione, capì al volo cos’avesse fatto l’amico. Si alzò per andare a recuperare il suo telefono e si ributtò sotto le coperte, scorrendo la rubrica di Loki, fin quando non trovò quello che gli interessava. Una volta salvato il numero di Steve, lanciò il cellulare al suo legittimo proprietario, colpendolo in pieno petto.   «Tanto non mi risponderà mai.»   Loki imprecò, mostrandogli il medio, e poi si voltò su di un fianco per dargli la schiena. «Fai come ti pare, cagasotto.» Masticò tra i denti.   «Cagasotto a chi?» Protestò Stark, che già stava pensando a cosa scrivere a Steve