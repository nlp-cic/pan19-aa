un altro po’ nella mia direzione, mi salirai in braccio! – Ops! – mormoro. – Mi sposto subito… – Sai che me ne importa, a questo punto. Aggrotto un sopracciglio: – Cioè…? Sbuffa, il mio Senpai. Sbuffa così rumorosamente che pare debba cacciar fuori dai polmoni mezzo chilo di sabbia amara. La TV proietta ombre strane sul suo volto, enfatizzando il suo dissenso senza però celare il dilemma in atto. Come posso dargli una mano senza suonare stucchevole? – Non capisco come tu faccia a sopportare tutto questo, – dice, senza elargirmi indizi riguardo a quale argomento in particolare si sta riferendo. – Benvenuto nel mio mondo! Mi aspetto di vederlo gonfiare il petto e assumere la consueta posa imperiosa, invece mi scruta ansiosamente con occhi spalancati, da animale in attesa di essere investito. Se non facesse così freddo, probabilmente un rivoletto di sudore scenderebbe a rigargli la fronte. – Hai voglia di farlo perché siamo di nuovo soli in casa e tu, almeno per questo Sabato, mi hai fatto la grazia di non andare a sbronzarti in quel locale per checche? È un’affermazione, più che una domanda. Ridacchio. – Beh, sì. Se proprio non ti gira, però, mi accontenterò di qualche coccola. Lascio a te la scelta del metodo da usare per farmi felice, stasera. – Quanto sei generoso… Il Senpai allunga una mano, cercando sul tavolino alla sua sinistra qualcosa che alla fine non trova. – Questo l’ho messo dal mio lato, – dico sventolando il bricco del caffè ancora mezzo pieno. – Sai, non volevo che te lo rovesciassi addosso. O che me lo tirassi in testa. Mi dardeggia un’occhiata di genuina riprovazione, ma tutto sommato mi sento soddisfatto: sono sopravvissuto indenne alla minaccia con coccio di bottiglia come a quella con caffettiera ed è ancora lui, tra noi due, quello che sta sotto. – Ti accontenteresti davvero di quattro moine? – chiede scettico. Ha scostato così tanto il busto da me che tra poco si ritroverà disteso sul divano. Sospiro. – Vorrei poterti promettere che saprò aspettare fino a quando non la considererai una bella cosa anche tu, ma francamente non ci credo neppure io, – ammetto. Avverto la sua riluttanza, ma sono contento che non abbia sfruttato la mia frase come scappatoia per tergiversare. Coraggioso, da parte sua. – Perciò che farai? – domanda senza muoversi, attento e rigido. – Non è detto che debba fare per forza tutto io. Potresti essere tu ad appagare un mio capriccio, tanto per cambiare, – lo punzecchio. – Qualcosa di non troppo impegnativo per cominciare, magari. – Ad esempio? C’è una tale quantità d’apprensione, in quelle due povere parole, che sento ancora più forte il desiderio di abbracciarlo. E di sfotterlo. – Ti ho mai detto che mi piace essere morso? In posti non esposti alla vista degli estranei, soprattutto. Immagina: la chiostra dei denti del tuo amante perfettamente impressa dove solo voi due sapete. Sarebbe un’alternativa simpatica al limitarsi a boccheggiare durante certi momenti ed è proprio un’idea dolce, non trovi? – No, che non lo è! Ecco, ora è paonazzo. E certo non per via della luce emessa da un elettrodomestico… Scoppio a ridere fragorosamente, per il suo sconcerto: è una risata allegra, di pancia più che derisoria, e mi ricorda che in fondo il Senpai non è l’unico ad aver sorriso troppo poco, da quando abbiamo iniziato a frequentarci. Il che, in un’altra circostanza, mi avrebbe spinto a riflettere. – Dai… Sto solo scherzando, – gli bisbiglio appena riesco a calmarmi. – Però è vero che hai delle labbra da mangiarsi. Lo penso da anni. – Sei in crisi cannibalesca, stasera? – No, Senpai, sono semplicemente io. Ne abbiamo già discusso… Lo abbraccio senza che opponga resistenza e cadiamo goffamente sui cuscini. Affondo il viso nel suo collo e vengo accolto da un tepore familiare, che mi dà conforto più che eccitazione. Forse è questo, a stemprare il mio ardore in un sentimento più pacato: di norma, il contatto fisico alimenterebbe soltanto la mia impazienza. – Senpai… – sussurro poi nel silenzio, colto all’improvviso da un fosco sospetto. – Uh? – Non starai mica sbirciando il film da sopra la mia spalla…? – Dovevo pur fare qualcosa, in attesa che tu la smettessi di strofinarti. Mi sollevo sui gomiti concedendomi il lusso di guardarlo dall’alto in basso, sbigottito. – Perché non ti rimetti a sedere? Guarda che ti sei scelto un’angolazione pericolosa… In un’altra occasione, sarei stato sicuramente lesto a cogliere il suggerimento e a scansarmi dalla traiettoria ginocchio-testicoli, ma il modo in cui mi tiene le unghie piantate in un gomito basta a farmi intendere che non si sente molto sicuro né di sé stesso né di me. Benché ormai abbia tutto il diritto di esigere le sue attenzioni e magari anche la sua collaborazione, posso biasimarlo se ha perso fiducia in me? Ovviamente no. Il Senpai è un tipo orribilmente cocciuto e i suoi parametri di giudizio sono ben poco elastici quando si tratta di applicarli agli altri, ma sono lati della sua