inclinò la testa da un lato, fissando l’uomo che teneva fermo, vedendolo sbiancare ancora e deglutire.

«Sta scherzando?» Zhu scosse leggermente la testa. «Quella puttana… Adesso tu mi dirai dove trovare sia lei che Gao. Subito.»

«Si trova a Kowloon9, a Hung Hom10, vicino alla stazione degli autobus, ma non so dove di preciso.» Jieh si allontanò da lui, richiudendo il coltello e facendolo sparire per la seconda volta nella manica della giacca.

«Visto? Non era così difficile.» Dette un paio di piccole pacche alla spalla dell’uomo, prese alcuni dollari hongkonghesi11 e uscì dal locale. Mentre si allontanava, sentì il barista che continuava ad urlare contro Sun. Sghignazzò soddisfatto, dirigendosi verso la macchina di Ian, che lo aspettava in una strada laterale ad un paio di isolati.

«Trovato?»

«Kowloon, Hung Hom. Accompagnami al molo12, con il traghetto impiegherò pochi minuti.» Ian sorrise compiaciuto, non aveva mai avuto dubbi che riuscisse a scoprilo, e, dopo aver messo in moto, si diresse verso il molo.

«Tu sapevi già dove si trova Gao, vero?» chiese il ragazzo poco prima di arrivare al porto.

«È il mio lavoro. Questo però è il tuo incarico, io sono solo un supervisore, se così possiamo dire.»

«Farai rapporto al signor Wang?» Ian sorrise, come a voler dire “mi sembra ovvio”, ma non disse altro.

 

Jieh si diresse all’imbarco; dovendo fare il biglietto non riuscì a salire sul traghetto in partenza per tempo e fu costretto ad aspettare quello successivo, ma non ci sarebbe voluto molto. Osservò la baia dalla banchina, ascoltando il lento infrangersi delle onde. Piccole gocce di pioggia iniziarono a cadere appena il ragazzo salì sul traghetto. Si sistemò lontano dagli altri passeggeri, preferendo stare sul ponte, accarezzato dalle sottili gocce d’acqua. Sollevò il viso verso l’alto, chiudendo gli occhi per assaporare appieno l’aria umida e fresca.

 Cazzo, mi sembra di essere stato chiuso in una cella una vita, invece sono stati solo sei mesi e per di più con ore di libertà quasi tutti i giorni.  Si sistemò meglio i guanti, voleva abituarsi in fretta, non aveva intenzione di finire in un'altra “pensione statale”. Il peso della pistola assicurata al fianco gli ricordava che doveva essere molto cauto, non poteva permettersi errori. Era da quando aveva scoperto che Ian lavorava per Wang Lao-che che desiderava entrare nell’organizzazione e non si aspettava di poter avere una simile opportunità tanto presto, specie dopo quello che era successo pochi mesi prima. Ian deve avere molta fiducia nelle mie capacità, o non avrebbe acconsentito alla richiesta. Dalla riuscita di questa missione non dipende solo il mio futuro, ma anche il suo, non posso fallire. Non devo fallire.

 

Sceso al porto di Kowloon si sistemò meglio la giacca e si incamminò verso la stazione degli autobus. Non aveva idea di quale fosse la zona dove si trovava Gao, ma sperava di incontrare qualcuno dei suoi uomini e riuscire a seguirlo al covo. Le strade si erano svuotate rispetto alla mattina, la gente aveva cercato un rifugio dalla pioggia nei locali o nei negozi, poche persone passeggiavano lungo la via con l’ombrello o con i cappucci sollevati. Jieh era uno di loro, con il cappuccio calato sulla testa, anche se il tessuto della giacca era già impregnato d’acqua, come i suoi capelli. Percorse in tutta calma la strada lungo la costa orientale, passeggiando tranquillamente sotto la pioggia, avrebbe fatto la stessa cosa anche se fosse stato il periodo dei monsoni; voleva assaporare quella libertà ritrovata il più possibile e camminando aveva la possibilità di riflettere.

Arrivò alla stazione e decise di sedersi sotto la tettoia di una fermata, tenendo d’occhio una zona in cui sapeva che Gao o qualcuno dei suoi era solito spacciare. Aspettò meno del previsto, con la coda dell’occhio intravide una figura con un corto abito rosso di foggia cinese, che camminava sotto la pioggia con un ombrello e una busta della spesa. Riconobbe quella sagoma senza difficoltà, la conosceva bene. He Soo-yun… Si alzò con eleganza dalla panchina, dopo aver dato una rapida occhiata all’orologio, e si incamminò nella direzione presa dalla ragazza. La seguiva da lontano, tenendo lo sguardo basso e sollevandolo solo per brevi attimi, per assicurarsi di vedere dove andava. La vide entrare in un vecchio edificio con l’intonaco scrostato, ma nel complesso era uno dei palazzi più belli in cui aveva visto Gao abitare. Quell’idiota deve aver pestato parecchio i piedi a Wang, se può permettersi di abitare in un posto simile. Chissà quanti soldi gli avrà fregato. Povero idiota, mai conosciuto qualcuno tanto arrogante, dev’essere per colpa di quelle pillole che continua ad ingoiare o della roba che si spara in vena. Peccato che non gli sia venuto un colpo.Vide la ragazza suonare ad un campanello e poco dopo la porta si aprì, lasciandola entrare nell’edificio. Cercò un punto per poter osservare in tranquillità l'abitazione: non sapeva quanti erano né tanto meno dove si trovavano. Non era riuscito a capire a quale piano Soo-yun avesse suonato, quindi rimase in attesa; avrebbe riconosciuto senza difficoltà