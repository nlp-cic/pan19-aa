accostò al giovane.
«Non potete lasciarmi qui» disse questo, con lo stesso tono di voce che avrebbe usato una madre per ammonire i propri figli.
«Invece posso» il Nateh'n ghignò. «E vi dirò di più; dal momento che la vostra voce mi da sui nervi, ora cadrete in un sonno profondo.»
«Andiamo, Nateh'n, lascialo qui a urlare e sbrighiamoci.»
Il compagno fissò Bartr con un sopracciglio alzato e lo sguardo truce cosicché questi si decise a lanciargli la fiala con il veleno.
«Buonanotte, 'llîas.»
Appena prima che riuscisse a togliere il tappo, il giovane girò il capo verso gli alberi alla sua sinistra.
Il sibilo della freccia, totalmente inaspettato, lo colse talmente di sorpresa che lasciò cadere il veleno per terra.
«Bartr!»
I due cavalli si impennarono e diedero voce ad un nitrito all'unisono, per poi galoppare disordinatamente verso il fitto del bosco; l'elfo vide con la coda dell'occhio il compagno stringersi il braccio e si concentrò sui dardi infuocati che, come dal nulla, avevano iniziato a riversarsi contro l'intera zona.
«Maledetto Lucky!» urlò, più a se stesso che a qualcuno in particolare.
Tirando a terra Bartr appena in tempo per evitare che un'altra freccia lo colpisse, il Nateh'n si accorse di altri zoccoli contro il terreno – talmente vicini che capì solo in quel momento che erano stati avvolti nella stoffa per evitare di farsi sentire a grandi distanze – e l'altra carrozza entrò nella loro visuale appena un istante dopo.
Spinse l'altro dietro gli arbusti che avevano fatto da scudo visivo alla loro trappola, schivando una seria pressoché infinita di dardi che ormai si erano conficcati persino nei corpi inerti delle guardie addormentate. L'urlo del giovane ancora legato lo costrinse a voltarsi in direzione della carovana.
Una nuvola di fuoco e polvere si alzava dalle braccia dell'uomo in piedi vicino al cocchiere e gli occhi del Nateh'n si assottigliarono mentre la bocca si curvava in una smorfia a causa del peso di Bartr.
«L'opale, sbrigatevi!» urlò il giovane e l'elfo, impegnato nel cercare di tenere sollevato Bartr, nemmeno gli diede retta.
«Slegatemi e passatemelo!»
«Smettetela, non avete capito che-» sbottò mentre il rumore della carrozza in avvicinamento e lo scoppiettio del fuoco nella nuvola che sempre più si addensava sopra di loro coprivano la sua stessa voce.
«Slegatemi.»
L'ordine, tanto sicuro quanto disperato, lo costrinse a capitolare e con un solo fendente del coltello tagliò le corde che tenevano il giovane stretto all'albero mentre l'altra mano, senza nemmeno rendersene conto, si era infilata nella propria tasca ed ora stava lanciando al ragazzo quel suo dannato ciondolo.
Si risolse tutto in pochi secondi.
La carrozza deviò per non andare a sbattere contro quella precedentemente ribaltata; il mago, con un sorriso ben poco rassicurante appena visibile sotto il cappuccio rosso sangue, si voltò verso di loro nell'esatto momento in cui li superava ed una bolla azzurra li circondò di luce appena prima che la tempesta di fuoco si abbattesse sulle loro teste.
Un inferno di scoppi di fuoco ed i fumi dell'incendio avvolsero l'intera zona ma nemmeno una fiammella riuscì a penetrare l'illusione di stare galleggiando in mezzo alla luce e, senza volere dedicarsi al pensiero della propria sopravvivenza, il Nateh'n spostò l'attenzione sulla ferita di Bartr.
Quando il sangue smise di uscire copiosamente e lui riuscì a medicarla, l'incendio si stava spegnendo e la bolla era sul punto di dissolversi.
Il giovane era ancora in piedi davanti a loro, con i palmi rivolti verso l'alto ed il ciondolo, completamente dorato, sospeso sopra questi.

 





***


Aprì gli occhi, richiamato dalla luce soffusa intorno a lui e si tirò a sedere di scatto.
C'era un fuoco, poco lontano – non uno di quelli lanciati dal mago, notò, tranquillizzandosi – e non era legato al tronco di un albero.
Girò la testa per cercare una qualche traccia dei due banditi e notò che uno di loro, l'uomo muscoloso che pareva ricordare si chiamasse Bartr, giaceva sotto un paio di coperte dall'altra parte del fuoco.
«Ben svegliato, llîas» esclamò una voce ironica poco dietro di lui e, girandosi, vide l'elfo dai capelli rossicci che scrutava attentamente il cielo con espressione impassibile.
Si stupì nel vedere le prime stelle brillare sopra di loro, pensando che il suo ultimo ricordo risaliva a quella mattina, quando, dopo aver placato l'incendio, era probabilmente svenuto per lo sforzo.
«Thomas» disse nel momento in cui il silenzio si fece troppo denso per essere sopportato.
L'elfo inclinò un sopracciglio e tornò a fissare gli astri. «Thomas, l'impertinente che non sa tenere la bocca chiusa ma, al contempo, ha un utile aggeggino che placa una tempesta di fuoco evocata e salva la vita ai briganti che volevano derubarlo. Il nome non suona molto bene con quello che segue, vi devo avvertire.»
Thomas abbassò il capo e si appoggiò le mani sulle gambe.
«A proposito, l'ho riposto nella vostra tasca. Anche se dubito che possa servirvi ancora»
Frugò dove gli era stato detto