il mio ordine quello nei tuoi armadi e cassetti, ma è il tuo, quindi ‘almeno credo’.”, spiegò come stesse spiegando una banalità ad un bambino di quattro anni.

E Arthur, per tutta risposta, nonostante fossero seduti uno affianco all’altro in quel momento sul divano, si sfilò una ciabatta perché la mano non sarebbe stata abbastanza incisiva e fece per colpirlo. Tuttavia Merlin, già che era in vena di usare la magia quella sera, con uno sguardo gli sfilò l’oggetto di mano e glielo scagliò contro più forte di quanto non fosse strettamente necessario, per tutte le volte che aveva subito i suoi colpi senza potersi difendere e, coltolo di sorpresa e data la vicinanza, Arthur non riuscì a schivare.

“MERLIN!!”, gridò il principe e stavolta gli si scagliò contro e gli passò una mano attorno al collo simulando – neanche poi troppo per finta – uno strozzamento e il mago, che in forza bruta, nonostante l’addestramento di quasi due millenni a cui aveva deciso di sottoporsi, era inferiore all’aitante principe, cercò tuttavia di difendersi ma scoppiò a ridere e cercò di convincere Arthur a mollare la presa e a lasciarlo andare.

“Promettimi che non farai mai più una sciocchezza del genere in casa mia!! Promettimelo!!”, insistette il principe non accennando a mollare o a ammorbidire la presa e Merlin fu costretto a promettere: solo allora Arthur lo lasciò andare.

A quel punto Merlin, spossato, si lasciò cadere all’indietro contro il petto di Arthur e stava per rilassarsi in quella posizione quando si rese conto che il cuore nel petto sotto di lui stava pompando all’impazzata, e che qualcosa più in basso stava reagendo.

Solo a quel punto si alzò di scatto e, voltatosi, scrutò negli occhi – perché non osò abbassare lo sguardo più giù – colui che era destinato dalla nascita a servire, le sue mani sulle spalle del biondo, per sorreggersi e, al contempo, impedire al giovane sotto di lui di scansarsi o evitare il suo sguardo.

“......forse non è stata una buona idea dirti di venire qui dopo una giornata come questa… in fondo sei appena arrivato e devi ambientarti. Si è fatto tardi: è il caso che andiamo a dormire entrambi, che dici?”, tentò Arthur ma Merlin rimase immobile a scrutare l’anima di lui attraverso i suoi occhi.

Per un attimo, poi, il ragazzo credette che il finto giovane sopra di lui avrebbe detto qualcosa, ma infine lo stregone si alzò, pur non distogliendo il suo sguardo, fra il confuso e il basito… ed era paura, forse, quella che traspariva dagli occhi di Merlin?!

“Per una volta credo tu abbia ragione.”, concesse lo stregone e si diresse verso la porta. Poi, un istante prima di richiudersi l’uscio alle spalle, senza voltarsi aggiunse un sommesso “Buonanotte, testa di fagiolo” che non ricevette mai risposta.

-&-

La mattina dopo sembrava che nulla di ciò che era avvenuto la notte prima fosse mai accaduto e Merlin si comportò come sempre quando, uscendo dalla sua stanza, incrociò Arthur già alla porta del salotto privato, pronto a scendere da basso per la colazione.

Non era la prima volta che, per una ragione o per un’altra, succedeva qualcosa fra lui e Merlin che fosse fonte e ragione di imbarazzo, ed entrambi avevano sempre fatto finta di nulla, ma stavolta era stato più ‘esplicito’, in un certo senso, delle altre volte. Non si trattava di un mero imbarazzante rossore in volto: Merlin aveva sentito la sua erezione contro la schiena nel momento in cui si era lasciato cadere all’indietro contro di lui! E per l’amor del cielo: che diavolo aveva pensato di fare quell’imbecille prendendosi una libertà del genere?!

E l’aveva guardato negli occhi…

Era impossibile che Merlin non avesse capito. Non stavolta! E chissà quante altre volte, con quel suo sguardo inquisitore, Merlin aveva colto indizi che lui era quasi – bada bene, quasi! – sicuro di aver dissimulato con successo!

E quest’ultima gaffe era avvenuta nella sua camera da letto. Sua, a casa: non aveva mai invitato nessuno che non fosse un parente o un cugino ad entrare lì. A scuola era diverso, anche perché tutte le stanze erano doppie, ma a casa, a palazzo, nessun estraneo che non fossero le donne delle pulizie era mai entrato.

Eppure sembrava ancora una volta che non fosse accaduto nulla!

Davvero: non capiva cosa diavolo passasse per la testa di Merlin… e quel continuo discreto evitare di sfiorare l’argomento o ignorare l’evidenza lo stava facendo sentire preso in giro.

Per anni Merlin gli aveva tenuto dei segreti, primo fra tutti e gravissimo, i suoi poteri. Aveva sempre creduto di conoscerlo, che tra loro ci fosse un legame di sincerità e schiettezza l’uno con l’altro… eppure aveva scoperto che non era così, ed era lui ad aver fallito, ad aver tradito Merlin, e non il contrario come aveva provato a credere pur di non sentirsi in colpa verso colui che, oltre a un servitore, era diventato anche un amico. Ora, quindi, tornare ai segreti e ai non detti non solo gli logorava lo spirito, ma lo faceva incazzare a morte!

“MERLIN!”, tuonò interrompendo