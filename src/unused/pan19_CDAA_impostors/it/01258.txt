uno sguardo, faceva capire a Sherlock quello che pensava, la avevano infastidita. Inoltre, Sherlock non lo insultava, come faceva con il resto dell’umanità, ma parlava con lui, come se fosse l’unica persona presente nella stanza. L’unico di cui gli importasse. Molly, avrebbe voluto che quello stupido, insignificante e banale uomo sparisse dalla faccia della terra, affinché Sherlock si accorgesse di lei. Non era accaduto. E Molly aveva capito. Forse non gli altri. Sicuramente non Sherlock né John. Lei sì. Sherlock si era innamorato. Di John. Dell’uomo che aveva saputo trovare la strada per raggiungere quel cuore, che Sherlock teneva  celato al mondo intero. Ed ora lo aspettava una prova terribile. La verità sarebbe stata devastante. Nessuno poteva prevedere come avrebbe reagito Sherlock.

Molly chiuse l’armadietto. Tom la aspettava a cena. Il rassicurante, solido e concreto Tom.


E se…


Scosse la testa. Basta con i “se” e con i “forse”. Poteva essere amica di Sherlock. Nulla di più. Doveva farselo bastare.

 

 

Il parcheggio era poco illuminato. Freddo. Silenzioso. L’uomo alto, con i capelli brizzolati, si fermò, guardandosi intorno. Non c’era nessuno, quindi poteva accendersi una sigaretta senza dovere sopportare lo sguardo di disapprovazione di qualcuno. Aveva provato più volte a smettere di fumare. Aveva usato anche i cerotti alla nicotina. Niente. Non era riuscito a smettere. Per quanto sapesse che non fosse salutare, fumare gli scaricava i nervi meglio di qualsiasi altra cosa. Meglio di una bella sbronza. Meglio di una sfuriata. Meglio di… meglio di qualsiasi cosa. Gregory Lestrade aveva ripreso a fumare dopo il suicidio di Sherlock Holmes. Doveva esserci stato qualcosa di inconscio, in quella decisione. Se fosse andato da un terapista, probabilmente gli avrebbe detto che fumare fosse un modo indiretto per punirsi della pessima decisione che riteneva di avere preso, dando retta a Donovan ed Anderson, quando avevano accusato Sherlock per il rapimento dei due ragazzini.


Al diavolo i terapisti! Non ho tempo né soldi per andare da loro e sentirmi dire delle stupidaggini. 


Lestrade era sicuro che tutto dipendesse dallo stress provocato dall’aumento di lavoro. Gli mancava Sherlock. La sua mente brillante. Il modo in cui risolveva i casi, tra sbuffi infastiditi ed insulti diretti. Non si era mai sentito veramente offeso. Greg era affascinato dall’intelligenza di Sherlock e lo rispettava. Gli dispiaceva che fosse morto, credendo che lui lo ritenesse un imbroglione. Se avesse potuto tornare indietro, gli avrebbe fatto sapere che lui aveva fiducia nelle sue capacità intellettive ed investigative, superiori a quelle di chiunque l’ispettore avesse mai visto all’opera. Lestrade estrasse il pacchetto di sigarette dalla tasca del lungo cappotto scuro e ne fece scivolare fuori una, infilandosela in bocca. La fiamma dell’accendino gli scaldò il viso per il tempo necessario ad innescare la combustione della carta e del tabacco. La prima boccata… la prima boccata fu qualcosa di fantastico, atteso e desiderato da ore. Qualcosa che attivò i suoi sensi del piacere.

Immerso nella sensazione di pace e abbandono che gli dava la sigaretta, non sentì i passi avvicinarsi. La voce, calda e profonda, lo colse completamente di sorpresa: “Quella roba ti ucciderà.”*

Lestrade si bloccò. Non poteva credere alle proprie orecchie. Quella voce… se la era immaginata. Lui era morto. Aveva visto il suo cadavere sul tavolo di freddo acciaio della morgue. Più di due anni prima. Si stava immaginando di sentirla. Non poteva essere…

Si voltò di scatto, sentendo un lievissimo rumore di passi provenire da dietro. E se lo trovò davanti, avvolto nel suo immancabile cappotto nero. Alto, magro…


Sempre più magro… cosa hai passato in questi due anni, Sherlock? Cosa hai fatto? Cosa ti hanno fatto?


Non riuscì nemmeno a meravigliarsi del fatto che Sherlock Holmes fosse lì, davanti a lui, vivo e vegeto. Erano mesi che Anderson lo frastornava con le sue teorie assurde su come avesse fatto a salvarsi e su cosa stesse facendo: “Oh, che bastardo!”* sbottò con gioia. Buttò le braccia al collo di Sherlock, stringendolo a sé con forza, per essere certo che non fosse un’allucinazione. Un fantasma.

Sherlock rimase fermo, fra le braccia di quell’uomo che gli aveva sempre dato fiducia e credito. Non gli importava che si fosse lasciato ingannare da Donovan ed Anderson. Poteva capire che fosse caduto nella trappola di Moriarty. Poteva accettare che avesse dubitato di lui e delle sue capacità, anche se solo per qualche secondo. Minuto. Ora. Giorno. Sherlock aveva sempre saputo che Lestrade non lo ritenesse un imbroglione.

“Come… quando… dove…”

“Sarebbe utile che tu finissi almeno una domanda, Graham, così saprei cosa tu voglia sapere.”

“Greg.”

“Greg.”

“Non importa come tu abbia fatto ad inscenare la tua morte, quando tu sia tornato o dove sia stato in tutto questo tempo. L’importante è che tu sia tornato. Intero. E che tu stia bene. Perché stai bene, vero?”

Sherlock si lasciò sfuggire un sorriso triste. Quelle erano le parole che aveva sperato di sentire da John, non da Lestrade.