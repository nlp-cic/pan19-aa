: mai che quello si fermasse a vedere le partite o i giocatori. Non stava mai in panchina e a quanto pare non faceva eccezione quella partita. Che fosse davvero dovuto al fatto che nessuno gli piaceva? Eppure Heiji era un grande giocatore, forse la migliore Ala della prefettura. Gli ultimi minuti del primo tempo furono dominati dallo Shiroi, ma più che altro da Heiji Hisae e il suo gioco che rasentava la perfezione. Aveva notato il disinteresse di Haranobu Aki, in panchina, ma non se ne preoccupava. Il loro punteggio era di 49 contro i 32 dell’Ichihara e nel secondo tempo sarebbe entrato anche lui. Allora avrebbe pensato a cancellare il suo sorriso.

L’auto rossa si fermò sgommando davanti al palazzetto, dove le urla risuonavano fino alla strada.«Signore, vuole qualcosa per il disturbo…?» Provò a dire Sendo, che si era fermato per ringraziare il loro autista, mentre quei due deficienti già correvano verso il campo, senza manco degnarlo di uno sguardo.Sia il giocatore del Ryonan che l’anziano li osservarono.«Li scusi, sono due cretini…» borbottò, pensando a come spaccare loro il cranio per le figuracce che gli facevano fare.«Ma no, anzi devi correre anche tu o ti perderai tutto l’incontro… e metti via quei soldi!» Rispose l’uomo, ridendo. Il ragazzo sorrise e fece per andarsene, quando l’uomo lo richiamò con un ghigno «E, mi raccomando, mettetecela tutta con il Nara, domani!» «L’aveva capito?» Chiese sorpreso il giocatore.«E dove si trovano altri ragazzi con quest’altezza pazzesca?» Il sorriso si allargò. «Ora, posso anche vantarmi di aver portato le due stelle del Kanagawa e il loro amico».Sendo rise pensando a come il loro amico avrebbe preso la cosa e salutò gentilmente. Camminò lentamente verso lo stadio con la solita aria svagata, mentre non poche teste si girarono a fissarlo; un boato incredibile lo indusse a camminare più velocemente e una volta dentro rimase spiazzato: 79 a 62 per lo Shiroi. La prima in classifica era sotto di quasi venti punti. «Però, i nostri ospiti se la cavano… » considerò tra sé cercando gli altri, poi notò subito due folli che si arrampicavano sulle ringhiere. «Salve, scusate il ritardo» disse, mentre Maki si alzava per farlo sedere.«Oh beh, alleluia!» Se ne uscì Akagi, seguito anche da Fujima e Maki che sospirarono all’unisono.«Oh ma che palle! Tanto non c’è niente da vedere!» Sbottò Hanamichi, ma un urlo della folla sembrava non dargli ragione: Heiji aveva rubato la palla per la quarantesima volta dall’inizio della partita e la stava infilando nel canestro con un dunk spettacolare.Tutto il gruppetto sogghignò alle facce da ebeti dei tre ritardatari, che, ovviamente, si erano persi lo spettacolare gioco dell’Angelo.«Ecco, quel “niente” ha fatto da solo più di quaranta punti» spiegò Mitsui, tra Miyagi e Ayako.«Ma… siamo proprio sicuri?» balbettò Hanamichi, con le fauci spalancate. «Idiota, ma stai un po’ zitto» lo richiamò Rukawa, seduto tra la Scimmia e Sendo.Hanamichi si girò con sguardo omicida, ma si bloccò alla vista del rivale: sedeva a schiena rigida, con lo sguardo assottigliato concentrato sul gioco di Heiji. Le pupille non lo lasciavano un istante, seguendo il veloce gioco di gambe, i passaggi veloci e puliti, i tiri perfetti. «Mi distrai» fece fermamente, mentre Hanamichi proiettava ancora lo sguardo sul campo; non capiva perché quell’idiota della Volpe si fosse tanto accanita, poi, mentre Heiji schiacciava nuovamente a canestro, spalancò gli occhi. «Però, Volpe... quello gioca quasi come te. Peccato che sia del Terzo Anno e pieno di esperienza» se uscì il rosso, dopo attimi di silenzio.Scimmia e plotone dello Shohoku cominciarono a sghignazzare, mentre Rukawa non li degnava di uno sguardo.«Hanamichi, hai il tatto di un sumo» sospirò Akagi, con un pugno in testa.«Ah, beh non ci volevo mica io. Tanto quello lo sa che fa schifo!» Replicò il rosso, indicando il bruno che sussurrò, con la sua migliore faccia da ghiacciolo «Sì, seghetta, infatti, ci sei tu nei Best». Attimo di silenzio... e Rukawa si vide quasi staccare la testa a morsi, se Akagi non fosse intervenuto come suo solito, legando quella mente bacata alla spalliera della tribuna. «Razza di demente che non sa nemmeno battere il Porcospino… » stava gufando Hanamichi, ma ormai nessuno gli dava corda: erano tutti impegnati a seguire gli spettacolari dunk di Isao e i tiri fuori area ben piazzati di Kaoru; dall’altra parte c’erano il prodigioso Heiji e la velocità impossibile di Kiyuwa. Erano due squadre ben equilibrate, che valevano sicuramente i primi posti in classifica. Eppure c’era qualcosa, nell’atteggiamento di Isao, che Akagi non riusciva a inquadrare.«C’è qualcosa che non mi convince» fece infatti, dopo un po’.«L’ho notato anch’io… L’Ichihara è strana oggi» aggiunse Fujima, alla sua destra.«Cosa, cosa?» Sbottò Hanamichi, guardando dall’uno all’altro.«Isao è troppo rilassato