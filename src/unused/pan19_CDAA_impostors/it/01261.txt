con tono ed espressione serissimi.

Sherlock alzò un sopracciglio, cercando di decidere quanto essere offeso per la battuta dell’amico. I due ragazzi si fissarono diritto negli occhi, in attesa che l’altro dicesse o facesse qualcosa. Le labbra di entrambi iniziarono a stirarsi in un sorriso beffardo, mentre gli occhi scintillavano maliziosi. In pochi secondi, la stanza si riempì della loro allegra risata.

“Fammi vedere cosa hai deciso di regalarmi, prima che ti rispedisca al tuo alloggio, in punizione, per oltraggio ad un adulto.”

Sherlock scartò il regalo. Si trattava di un libro “L’Astronomia per dilettanti”. Si notava che fosse stato consultato frequentemente, ma era stato conservato benissimo. Sherlock guardò John, perplesso: “Non capisco. Lo sai che l’astronomia non mi interessa, perché mi hai regalato un libro su questo argomento?”

“So che l’astronomia non ti piace, ma questo è il mio libro preferito. Mi è stato di grande compagnia, nelle notti in cui non potevo venire da te. È molto semplice e ben spiegato, affascinante, a modo suo, anche per chi non sia particolarmente interessato all’argomento. Volevo regalarti qualcosa che fosse importante per me, che tu potessi immediatamente collegare a me, quando lo avessi avuto davanti.”

“Oh… grazie. Non ti prometto di leggerlo, ma penserò a te ogni volta che lo guarderò, puoi starne certo,” sussurrò Sherlock, in tono dolce, stringendo una mano di John.

I due ragazzi si guardarono per alcuni secondi, senza aggiungere altro, fino a quando John si schiarì la voce: “Allora? Perché mi aspettavi con tanta ansia? Hai i risultati del tuo esperimento?”

“Cosa?”

“Il tuo esperimento. La creazione del seme di quel fiore. Mi hai detto che avresti avuto gli esiti finali per oggi. Allora? Ci sei riuscito?”

“Il seme!” Ripeté Sherlock, eccitato, buttando il libro sul letto e trascinando John al ripiano su cui svolgeva i propri esperimenti. Con uno sguardo pieno di orgoglio e soddisfazione, Sherlock indicò il microscopio. John cercò di reprimere un sorriso e si piegò sulle lenti, per osservare il contenuto del vetrino. Erano mesi che Sherlock tentava di riprodurre il seme di una particolare orchidea estinta.

“Ci sei riuscito,” mormorò John, con ammirazione.

“Avevi dei dubbi?”

“A dire il vero, no. Se qualcuno poteva riuscirci, quello eri tu. Sei riuscito a fare qualcosa di fantastico.”

“Ho preso il terreno. Dobbiamo piantare il seme. Ci vorrà un po’ di tempo, prima che germogli, ma sarà bellissima! Abbiamo creato una vita!”

Preso dall’entusiasmo, Sherlock afferrò il viso di John e lo baciò, sulle labbra. Non fu un bacio romantico o profondo. Fu un lieve appoggiarsi di labbra, delicato, quasi impacciato. Sherlock staccò le labbra, ma non tolse le mani dal volto di John. Entrambi i ragazzi erano rossi in viso e seri. Si guardavano negli occhi, trattenendo il fiato. John chiuse gli occhi e si avvicinò a Sherlock, facendo toccare nuovamente le loro labbra. Anche Sherlock chiuse gli occhi. Il giovane Omega schiuse le labbra e lasciò che la lingua di Sherlock lo invadesse giocosamente.

 

 

Nei dieci anni trascorsi, Sherlock e John non avevano mai parlato di sesso o di sentimenti ingombranti, come l’amore.

John non aveva relazioni con altri ragazzi della sua età, quindi non sapeva se gli piacessero le ragazze o i ragazzi. O entrambi. Si sentiva attratto da Sherlock, ma era l’unico coetaneo con cui avesse dei contatti e non avrebbe mai messo in pericolo il loro rapporto per pura curiosità. Le uniche volte in cui avevano affrontato l’argomento sesso, in maniera superficiale, Sherlock lo aveva sempre liquidato come qualcosa che non rientrasse nelle sue competenze. John aveva lasciato perdere, reprimendo l’attrazione che provava per l’amico.

Da parte sua, Sherlock non riusciva a classificare cosa provasse per John. Gli piaceva la sua compagnia. Contava le ore che li dividevano da un appuntamento all’altro e gli sembrava che le sere trascorse con lui passassero sempre più velocemente. Troppo rapidamente. Ogni volta che era costretto a salutarlo, l’irritazione per il ritorno di John al suo misterioso alloggio ed il desiderio di costringerlo a restare aumentavano sempre più. Negli ultimi tempi, inoltre, si era aggiunta anche la curiosità di scoprire il corpo di John, di possederlo, di esplorarlo, di sentire la sua pelle sotto le sue dita, la sua lingua, i suoi denti. Tali impulsi e desideri spaventavano Sherlock, che temeva di essere respinto.

Non voleva perdere John, ma quella sera l’eccitazione per la riuscita dell’esperimento era stata talmente forte, da non riuscire a fermarlo. Con sua grande sorpresa, però, John non solo non lo aveva respinto, ma lo aveva ricambiato. Sherlock si lasciò travolgere dal desiderio e dalla necessità di scoprire ogni centimetro di John. Senza staccarsi dalla sua bocca, iniziò a levargli gli abiti di dosso, in modo veloce ed impaziente. John fece lo stesso con quelli di Sherlock, anche se con più calma. Seminando i vestiti sul pavimento, Sherlock diresse John verso il letto, dove caddero, nudi e senza fiato.

 

 

Si separarono per riprendere