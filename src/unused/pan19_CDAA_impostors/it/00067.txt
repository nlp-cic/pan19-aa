finito.» sbottò John, riportando il moro alla realtà.

 «Il gioco non finisce mai.» fece notare con voce ferma. «Ma potrebbero esserci nuovi giocatori, adesso. E va bene così.» affermò Sherlock, poi sospirò. «Il vento dell’Est alla fine viene a prenderci tutti.»

 «Il cosa?»

 Sherlock puntò lo sguardo oltre la spalla dell’amico. «Una storia che mio fratello mi raccontava quando eravamo bambini. Il vento dell’Est è una forza terribile che lascia devastazione ovunque passi. Cerca l’uomo immeritevole e lo strappa via dalla terra.» gli sfuggì un sorriso. «E generalmente ero io.»

 «Carino.» aggiunse John.

 «È un pessimo fratello maggiore.»

 Entrambi ridacchiarono a quel commento.

 «E che ne sarà di te ora?» chiese. «Dove andrai?»

 Sherlock sospirò. «A svolgere un lavoro sotto copertura nell’Europa Orientale.»

 «Per quanto?»

 Holmes si aspettava quella domanda. Se l’aspettava fin dall’inizio. «Sei mesi.» rispose. «Secondo quanto stimato da mio fratello. E lui non sbaglia mai.» purtroppo, avrebbe voluto aggiungere. Ma non lo fece. Non poteva far capire a John che probabilmente non si sarebbero rivisti mai più, non adesso che il mondo gli stava crollando addosso.

 «E poi?» chiese ancora Watson.

 Il consulente investigativo abbassò lo sguardo, per poi risollevarlo immediatamente, determinato a non lasciar trapelare nulla. «Chi lo sa?» domandò di rimando, con una leggerezza inaspettata.

 «Certo.» concluse il dottore, volgendo lo sguardo. Dopo un momento di silenzio, però, tornò a puntare gli occhi in quelli del suo migliore amico, deciso ad ottenere la verità. «Stai mentendo, vero?»

 Sherlock abbassò lo sguardo.

 «Sherlock» lo chiamò John. «Voglio che tu mi guardi negli occhi e che mi dica che tra sei mesi ti rivedrò. Che tornerai a Londra. Da me.»

 Il consulente investigativo non si mosse, continuò a tenere lo sguardo fisso sull’asfalto della pista. Sì, stava mentendo. Non aveva fatto altro che raccontare bugie su bugie, ma cos’altro poteva fare, se non risparmiare altre sofferenze alla persona a cui più teneva al mondo?

 John sospirò. Sentì gli occhi inumidirsi e vide le lacrime appannargli la vista. «Non è giusto.» gli sfuggì dalle labbra in un sussurrò. La voce tremante e rotta da quelle maledette lacrime che si impose di non versare.

 Holmes ignorò quelle parole e risollevò lo sguardo. Non poteva andarsene senza dirglielo. Non di nuovo. Non avrebbe più commesso lo stesso errore una seconda volta. Se fosse morto davvero in quella missione, per lo meno lo avrebbe fatto senza rimpianti.

 «John, ehm… c’è una cosa che dovrei dirti. Ho sempre voluto ma non l’ho mai fatto.» esordì. «Non so se ci rivedremo, quindi è meglio che te la dica ora.» ammise e sentì una stretta al cuore. Prese un bel respiro, preparandosi a pronunciare quelle parole che così a lungo aveva trattenuto. Quando tentò di parlare, però, John lo interruppe.

 «Anch’io ti amo.» disse il medico.

 Gli occhi di Sherlock si spalancarono.

 «Sì, è così.» confermò Watson. «E non voglio che tu me lo dica adesso, perché lo faresti solo perché credi che non tornerai più a casa.»

 «Proprio per questo devo dirtelo.» replicò. «Ho aspettato anche troppo.»

 John scosse il capo. «No.» insistette. «Me lo dirai quando tornerai e sarai certo che non mi lascerai andare mai più.»

 «Se tornerò.» precisò Sherlock.

 «Quando.» lo corresse John. «Perché tu devi tornare, a maggior ragione adesso che sai che ti amo. Devi tornare per dirmi che mi ami. Siamo intesi?»

 Sherlock accennò un sorriso. «Sì.»

 «Mi prometti che farai del tuo meglio per tornare da me?» domandò il medico avanzando di un passo, senza mai staccare gli occhi di quelli dell’amico.

 «Sempre.»

 Watson sorrise. «Sarò qui ad aspettarti.» promise. E l’avrebbe fatto.

 Sherlock sospirò e alla fine allungò una mano verso l’amico. «Ai nostri momenti migliori, John.» concluse.

 John la osservò per un momento, poi la strinse riportando lo sguardo sul volto di Sherlock, pregando Dio che glielo riportasse sano e salvo. Non poteva fare altro se non sperare e pregare che qualcuno lo proteggesse e che gli permettesse di tornare a Londra.

Quando il moro tentò di lasciare la presa per andarsene, però, John si rese conto che c’era qualcos’altro che avrebbe potuto fare. Perciò lo tirò verso di sé e lo baciò. E lo baciò con tutta la dolcezza e tutto l’amore che negli ultimi anni passati insieme non era riuscito a dimostrargli, con tutto l’amore di cui era capace.

 Quando si separarono, rimasero per un momento con le fronti a contatto.

 «Non dimenticarmi.» gli sussurrò John sulla bocca.

 «Mai.» replicò Sherlock e si separarono.

 

 Quando John tornò a Baker Street, quel giorno, gli sembrò di essere tornato indietro di tre anni, quando si era trascinato nel suo appartamento e aveva pianto e gridato dal dolore dopo