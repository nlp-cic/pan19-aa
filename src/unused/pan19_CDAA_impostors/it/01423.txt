occasioni in pubblico a cui si presentarono. Visitarono musei e monumenti, negozi e ristoranti quasi ogni giorno, come una banalissima coppia in vacanza. E la notte, di ritorno nella casa di Irene, davano sfogo alla loro lussuria che avevano contenuto per tutto il tempo. E questo era più eccitante di quanto potesse sembrare. Alla terza settimana, però, la mente superattiva di lui cominciò a patire tutta questa regolarità. Il suo cervello restava quasi del tutto inutilizzato per gran parte del tempo. Ricominciò a suonare il violino per ore, per ritagliarsi lo spazio per riflettere che non riusciva a trovare in compagnia di lei. Stava succedendo. Lei lo stava sottomettendo. Non poteva permetterlo. Durante uno dei suoi assoli, prese la decisione di interrompere la loro relazione, in maniera definitiva. Quella sera, dopo la cena l'avrebbe lasciata e sarebbe tornato a Londra. Era la serata ideale visto che avrebbero cenato a casa. Quando posò il violino e uscì dalla stanza, si diresse in sala da pranzo. Irene stava sistemando il tavolo con eleganza. Indossava un abito nero di pizzo che copriva a malapena le sue parti intime. Non che queste fossero un mistero per lui. La osservò per qualche istante mentre portava in tavola il cibo che aveva preparato e che profumava in maniera deliziosa. Ebbene sì, Irene Adler sa anche cucinare. Lui entrò nella stanza e rimase immobile a osservarla sino a che lei non si voltò a guardarlo con un sorriso. “Spero ti piaccia quello che ho preparato. Hai fame, vero?” “Certo.” disse lui sedendosi a tavola con eccessiva serietà. “C'è qualcosa che non va?” domandò lei notando il suo atteggiamento più distaccato del solito. “Va tutto bene.” “Sherlock, non potevi ingannarmi prima, perché credi di riuscire a farlo ora?” Lui annuì e ricambiò lo sguardo di lei. Era nervosa. Il polso accelerato e gli occhi lucidi. Aveva capito che qualcosa non andava, ma sperava di sbagliarsi. Sentimenti. “Irene, credo che sia arrivato il momento per me di tornare a Londra.” Lei non rispose. Annuì con forza, come a cercare di convincere principalmente se stessa, e poi si sedette di fronte a lui. L'emotività si leggeva in ogni suo gesto. Stava per piangere. “Quando?” “Stasera. Dopo la deliziosa cena che hai preparato vado in aeroporto.” “Ti prego, no. Non stasera. Aspetta almeno a domattina.” “Non posso.” “Perché? Perché non puoi darmi almeno un'ultima notte?” “Perché se passassi un'altra notte con te potrei non riuscire ad andarmene.” Lei continuava ad annuire in maniera nervosa, e le lacrime iniziavano a rigarle il volto. “Irene, ti prego. Sapevi come sarebbe andata, non lasciarti trasportare dai sentimenti.” Lei lo guardò esterrefatta. “Io mi lascio trasportare? Tu mi hai appena detto che te ne vai stasera perché domani mattina perderesti il coraggio. Chi è che si fa trasportare dai sentimenti?” “In effetti, non ho molta fame. Posso andare anche ora.” concluse lui alzandosi in piedi. “No! Non te la caverai così! Affronterai questo discorso con me.” “Non c'è nulla da affrontare, Irene. Avevamo detto che sarebbe stata una cosa temporanea e tre settimane sono un tempo maggiore di quanto mi sarei aspettato. È finita. Proseguiremo con le nostre vite separatamente.” “Ma tu... Tu non mi ami?” Lui sospirò. Detestava questo genere di discorsi. Detestava parlare di sentimenti. Non capiva mai quale fosse la parola giusta da dire, il momento giusto, il tono giusto. “Irene, quello che c'è tra noi non è amore. È pura e semplice attrazione sessuale. Lussuria. Il fatto di condividere questa passione non implica provare necessariamente dei sentimenti, tu questo dovresti saperlo meglio di chiunque altro.” “Lo so benissimo, Sherlock, ma io non parlo in generale, io parlo di noi. Parlo di me e te. Non dire che era solo sesso perché sappiamo entrambi che non è così o non avresti avuto problemi a passare un'altra notte con me.” “E' questo il punto? Vuoi che passi un'altra notte con te in modo da dimostrarti che è solo sesso, nessuno stupido sentimento?” “Sì, Sherlock. Se ne sei capace.” Lei lo stava sfidando. E sapeva bene che non era capace di resistere a una sfida, neanche se era contro se stesso. “E cosa succederà dopo? Quando ti avrò dimostrato di avere ragione?” “Potrai andartene e io non ti cercherò mai più. Ma, se invece avrò ragione io, tu resterai qui con me.” Lui la osservò accigliato. Lei sapeva bene che prima o poi sarebbe dovuto tornare a Londra. Sapeva che avrebbe fatto qualsiasi cosa per non dargliela vinta. Quindi, a cosa puntava davvero? Era chiaro. Voleva che lui arrivasse a confessare di amarla. Di voler restare con lei. Voleva che lui dimenticasse Londra, John, Mrs. Hudson, Molly, Lestrade... Voleva che lui cancellasse la sua vecchia vita e lei era convinta di riuscire a convincerlo a ciò in una notte. Chiaramente lui non era l'unico ad avere un'alta opinione di sé. Irene sapeva di avere grande potere sugli