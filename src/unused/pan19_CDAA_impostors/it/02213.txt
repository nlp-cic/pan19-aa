.

« Non dovresti fare una cosa che non ti piace solo per paura di sentirti escluso » gli fece notare Zayn, con un sorrisino gentile appena accennato sulle labbra, « Sono certo che i tuoi amici capirebbero se tu dicessi loro che non ti piace ballare ».

Liam non rispose, ma bevve un sorso della sua birra e il moro lo imitò.

« Ti facevo più tipo da questo genere di cose, comunque » commentò poi, quando le sue labbra si staccarono dolcemente dal collo della bottiglia.

« Sul serio? »

« Sul serio. Insomma, quasi tutti i surfisti di Sydney amano scatenarsi in pista quasi quanto stare in piedi su una tavola da surf a tagliare un paio di onde. Tu sei diverso. In senso buono, ovviamente ».

« Beh… Anche tu sei diverso dal resto degli skater che ho conosciuto, sai? »

« Ne hai conosciuti altri? »

« Non sarai né il primo né l’ultimo, Zayn. Ogni tanto capita anche a me di conoscere qualcuno che non condivide i miei stessi interessi, sai? »

« E sentiamo… » Zayn si raddrizzò sullo sgabello, concentrando tutta l’attenzione sul biondo cenere – come se poi fosse una cosa difficile da fare, visto quando quello era carino – e sulle sue parole, « Che avrei di diverso dagli altri skater che hai avuto l’opportunità di conoscere? »

« Non frequenti solo quelli della tua cerchia ».

« La mia cerchia? Cosa stai dicendo, Liam? »

« Voi skaters fate sempre gruppo, di solito, e frequentate solo altri skaters. Non vi aprite mai ad altra gente che ha altre, diciamo così, caratteristiche… Per non parlare del fatto che siete diffidenti nei confronti di chiunque non abbia una tavole con quattro rotelle sotto ai piedi, che è una buona percentuale della popolazione mondiale, direi ».

« Non puoi farcene una colpa se facciamo gruppo, quando sei circondato dai tuoi amici surfisti! » gli rammentò il moro a quel punto, indicando con un leggerissimo cenno della testa Louis, Harry, Niall e Bethany che si stavano scatenando in pista.

« Non mi permetterei mai di farvene una colpa, Zayn! E poi non direi proprio che io sia circondato dai miei amici surfisti in questo preciso momento, considerando che sono qui, seduto al bancone del bar, a parlare con te ».

« Siamo comunque in un locale di surfisti, vorrei fartelo presente ».

« Touchéé » ridacchiò Liam, alzando le mani e socchiudendo appena gli occhi.

Lo skater sorrise divertito, alzando la bottiglia in aria. « Alle eccezioni che confermano la regola, allora » propose, senza smettere di sorridere.

« Cosa?! » fece confuso Liam.

« Noi due, surfista, siamo diversi dagli altri. Siamo l’eccezione che conferma la regola, segui il mio ragionamento? »

Il biondo cenere annuì. « Alle eccezioni che confermano la regola » disse a sua volta, alzando la birra e facendo tintinnare il vetro della bottiglia contro quello di quella di Zayn.

Non appena i due ragazzi ebbero terminato il loro brindisi, Bethany apparve da dietro le spalle di Liam.

« Non vieni a ballare con noi? » chiese, poggiando la sua mano sull’avambraccio del surfista e rivolgendo uno sguardo di sottecchi allo skater che, sentendosi lievemente a disagio, cambiò posizione sullo sgabello.

« Io… Non mi va di ballare, Beth » le rispose il biondo cenere. Scacciò poi via la mano della bionda, senza troppa gentilezza.

« Dai, Liam… Ti prego! »

« Ehi, Liam » Zayn si sporse verso di lui, mettendogli una mano sul polso, « Non devi rinunciare alla compagnia dei tuoi amici per colpa mia. Vai pure con loro, io posso cavarmela anche da solo ».

« Hai sentito? Vieni, dai! » insistette Bethany, ancora una volta.

Il surfista si alzò in piedi e lisciò le pieghe che i jeans avevano preso stando a sedere con i palmi delle mani. « Ok » mormorò, « Ma chiederò a Louis di venire a farti compagnia, non voglio che tu rimanga qua da solo ».

Sulla bocca della bionda si formò un sorriso, che si trasformò in un ghigno – interpretabile solamente in malo modo – non appena si voltò verso lo skater. Quest’ultimo non comprese subito il significato del gesto ma, quando accadde, si affrettò a ricambiarlo con la stessa moneta, prima che i due si disperdessero tra la gente presente in pista.

Zayn, rimasto solo, bevve un nuovo sorso di birra, che per poco non gli andò di traverso l’attimo dopo aver ricevuto un’amichevole pacca sulla spalla da Louis che, come gli aveva detto Liam, sarebbe venuto a tenergli compagnia.

« Sei matto?! » borbottò.

« Che cosa c’è? Che ho fatto? » fece il castano, sedendosi sullo sgabello che era stato del biondo cenere. Si voltò poi verso il barista ed ordinò qualcosa che lo skater non capì a causa della musica che già iniziava ad essere troppo alta.

« Mi hai quasi fatto andare di traverso la birra, ecco che c’è! »

« Oh, avanti… Cosa vuoi che sia! E poi dovrei essere io a chiederti cosa c’è, visto che Liam mi ha mandato qui per farti da balia ».

Il barista poggiò