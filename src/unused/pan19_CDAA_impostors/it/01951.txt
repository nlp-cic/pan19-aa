passavano ore a leggere sotto la frondosa ombra del terrazzo, l’uno di fianco all’altra, ogni tanto sfiorandosi la mano o scambiandosi languidi sguardi d’amore, accarezzati dalla tiepida brezza profumata dell’oceano.Altre cose importanti li univano nei gusti e nei pensieri: un tramonto rosseggiante, un cielo nero tempestato di stelle o il tenue perlato dell’alba che si specchiava nel mare accendevano in loro intense emozioni che li accomunavano.Ma Elyn era anche incredibilmente diversa da lui, così solare e piena di voglia di vivere, ottimista ed estroversa, vivace e amabile: quasi l’opposto rispetto all’orso solitario che il mago era sempre stato, in parte per la sua natura, ma in parte anche per ciò che la vita aveva fatto di lui. Severus sospirò. No, per ciò che lui stesso aveva arrecato alla propria vita, con le sue scelte sbagliate ed i suoi errori, e a quella di tanti altri. Il sospiro si fece più profondo e cupo. Sì, anche alla vita di Lily.Il mago chiuse gli occhi, li serrò stretti reprimendo un tremito: dimenticare era impossibile, né voleva farlo. Ma andare avanti, sì, quello era necessario, essenziale: era stato il perdono di Elyn che glielo aveva permesso, quel perdono donato con amore, col sorriso di chi conosce e comprende la tremenda sofferenza del rimorso.Severus non sapeva perché, per quale motivo Elyn riusciva ad essere così, ma aveva sperimentato su se stesso la sua grande umanità e capacità di comprendere a fondo le persone; quell’incredibile empatia che riusciva a creare e che le aveva permesso di esercitare con mirabile maestria e sensibilità la Legilimanzia nei suoi confronti, non solo quando giaceva tra la vita e la morte, gli occhi sbarrati nel delirio febbrile mentre il veleno del serpente lo relegava nell’orrenda oscurità del suo passato, ma anche dopo, quando non riusciva ancora a parlare e aveva scoperto di poter conversare con la maga lasciandola accedere ai propri pensieri che lei sapeva interpretare in ogni minima sfumatura, senza mai sbagliare.Fino a quando di quei pensieri aveva cominciato a vergognarsi perché, invece dell’amore del suo cuore, ancora imbrigliato nei lacci del passato, le avrebbero rivelato l’ardente desiderio del suo corpo impudente.Certo, in Elyn, come in ogni persona, del resto, non c’erano solo pregi, ma anche difetti.Severus sorrise di nuovo, silenzioso.Il problema, se tale poteva dirsi, era che si ritrovava ad amare anche i difetti della sua donna, perfino cose che gli sembrava di non aver mai sopportato prima, ma che ora nella luce del sorriso di Elyn sembravano svanire e confondersi, perdere di definizione e sfuggire alla percezione della sua mente analitica, ammaliata dal sentimento d’amore e sedotta dalla voluttà.Insomma, amava Elyn per ciò che era. Per i suoi pregi e per i suoi difetti. E lo stesso era per la maga, solo che Severus sapeva bene che, al contrario della Guaritrice, i propri difetti erano ben più numerosi e gravi dei suoi pochi pregi.Per non parlare delle sue colpe, poi! Eppure, gli sembrava quasi che Elyn lo amasse anche per quelle, che si fosse innamorata di lui forse proprio per quella sua tremenda scelta sbagliata, e per tutta la sofferenza che gliene era derivata. Che il mago sapeva di avere ampiamente meritato, a dire il vero, quale giusta espiazione dei propri errori. Per questo, in fondo, l’aveva sempre accettata senza lamentarsi, anzi, quasi cercandola, richiudendosi nella buia e fredda solitudine del suo sotterraneo e cercando di farsi odiare da tutti, perché lui per primo si disprezzava. Rinunciando a vivere, incatenato al passato e ad un amore mai nato. Per punirsi di tutto…Severus scosse il capo e sospirò, quindi rientrò nella stanza e terminò di indossare il consueto abito che portava a Hogwarts.Elyn affermava che aveva ormai sofferto abbastanza nel suo lungo percorso di redenzione.Finì di allacciare l’interminabile fila di piccoli bottoncini neri, quelli che Elyn si deliziava ogni volta a slacciargli con estenuante lentezza e sensuale desiderio.Elyn non voleva più che soffrisse.Elyn lo aveva perdonato.Elyn lo amava.Severus non riuscì a trattenere un sorriso, gli occhi neri che scintillavano nel riflesso dello specchio. Mangiamorte assassino, spaventapasseri spelacchiato od oscuro pipistrello che fosse, l’immagine che vedeva davanti a sé, per la sua Elyn rappresentava solo il suo dolce ed appassionato cavaliere nero e null’altro contava al mondo, meno che mai i dolorosi ricordi del suo tenebroso passato.Scrollò con decisione la testa e i lunghi capelli corvini ondeggiarono nell’aria; quindi si drappeggiò con eleganza il mantello sulle spalle con un gesto sicuro, mille volte ripetuto, che assumeva ora anche il fascino nobiliare che Elyn gli aveva giocosamente attribuito; continuò ad osservare nello specchio l’uomo che, dopo tanti anni, adesso amava, finalmente riamato, la felicità impressa a fondo sul suo viso.Nessuno lo avrebbe riconosciuto al primo colpo se non avesse indossato ancora il suo lugubre e severo abito nero.In effetti, era lui stesso, per primo, a non riconoscersi.Perfino l’esegue pallore del suo viso, che lo aveva sempre contraddistinto fin da ragazzino, era svanito dopo i due mesi di luce, aria e