Derek. “Ci vediamo in classe, allora”.

Mentre si voltò e cominciò a camminare, Derek notò un leggero intoppo nel suo passo. Sapeva da cosa era dovuto, ma qualcosa di crudele e masochista subentrò e non riusciva a trattenersi dal gridare.

“Sei caduto di nuovo giù dalle scale?”

Stiles inciampò dalla sorpresa e si fermò, ma non si voltò. Anche così, Derek poteva vedere la nuca e le punte delle orecchie diventare rosse.

“Sì. So che ti ho detto che non l'avrei fatto, ma sono abbastanza goffo a volte”.

Stiles uscì fuori di vista, lasciando Derek in piedi da solo tra gli scaffali pieno di rimorso e di vergogna.

*

Stiles non aveva idea di quello che era appena accaduto. L'ultima volta che aveva parlato con Derek era sembrato più amichevole di quanto fosse mai stato prima, e mentre Stiles realisticamente non aveva nessuna illusione che ci fosse qualcosa di più di una possibile amicizia, che di per sé sarebbe ancora... bello, in biblioteca Derek si stava comportando in modo sinceramente strano. Non si stava comportando esattamente bene, ma non si stava comportando come se odiasse Stiles, come aveva fatto prima. Probabilmente si era solo ammalato, e Stiles lo aveva immaginato quando era sembrato che Derek lo avesse annusato quando si erano scontrati. E sicuramente non c'era alcun tipo di sottinteso quando aveva chiesto se Stiles fosse caduto. Non poteva esserci.

Stiles era sicuro che se Derek avesse saputo, non gli avrebbe mai più parlato.

*

La lezione fu una tortura per Stiles. Era riuscito a non essere completamente ossessionato e a non rianalizzare il suo ultimo strano incontro con Derek, dedicandosi, invece, a lavorare al suo compito di letteratura finché non fosse stato sicuro che se un saggio su 'Colazione da Tiffany' avrebbe mai potuto portare un professore alle lacrime di gioia critica, quello sarebbe stato il suo. Ma ora che aveva finito ed era ritornato alla classe di psicologia, e mentre Derek sembrava di aspetto migliore fisicamente, c'era ancora qualcosa del comportamento dell'assistente che lasciava Stiles preoccupato. Sembrava completamente incapace di concentrarsi e ogni volta che Stiles alzava lo sguardo dai suoi appunti, vedeva gli occhi di Derek guizzare intorno all'aula come se non sapesse dove guardare.

“Assolutamente disperato”.

“Cosa?” Stiles si voltò a guardare la ragazza seduta accanto a lui, che era sicuro al 90% che non avesse mai parlato con lui prima, tranne per dirgli di smetterla di tamburellare con la sua matita.

“Sexy Hale. Anche qualcuno come te deve aver notato che c'è qualcosa che non va con lui”.

Stiles decise di ignorare la parte 'qualcuno come te', così come il 'Sexy Hale' e si concentrò sulla sua prima frase. “Sì, ma da cosa pensi sia disperato?”

“È ovvio. Forse ha rotto con la sua ragazza. O l'ha beccata a tradirlo. O si sta angosciando. Ha una specie di sguardo angoscioso. Dev'essere qualcosa di simile. Estremamente romantico”. Mentre parlava, il suo pollice volava sul telefono, schiacciando tasto dopo tasto.

“Sì, io... credo. Qualcosa del genere. Um, perché stai parlando con me di questo, però?” chiese Stiles, lasciato fuori da ogni aspetto della conversazione.

“Parlare mi aiuta a scrivere messaggi, e parlare con te lo fa sembrare meno da matti” rispose schiettamente la ragazza.

“Okay”. Stiles aspettò per vedere se stesse per dire altro, ma apparentemente la sua utilità era finita. Cercò con discrezione di spostare la sua sedia il più lontano possibile dalla pazza.

Ma poteva avere ragione su Derek. Stiles non aveva mai pensato a Derek con una ragazza; in tutta onestà, aveva cercato energicamente di non pensare alla possibilità che Derek potesse uscire con qualche ragazza, anche se doveva ammettere che sarebbe stato probabilmente strano se così non fosse. Dopo tutto, Derek era un super sexy, super intelligente, di tanto in tanto un gentile ragazzo etero... e ora Stiles si stava solo deprimendo.

Stiles aveva sempre saputo che conoscere qualcosa nel retro della propria mente e riconoscerla davvero apertamente erano due cose molto diverse. E anche se Stiles sapeva che realisticamente l'unico modo in cui avrebbe mai avuto Derek era nelle sue fantasie, faceva ancora male, molto più di quanto avesse pensato, avere la verità della questione messa così a nudo.

Il resto della lezione passò in una nebbia, la mano di Stiles prendeva appunti con il pilota automatico, ma quando li guardò, una volta iniziato a mettere tutto via, non riuscì a ricordare una sola cosa. Lentamente sistemò le sue cose dentro la borsa e discusse con se stesso se dovesse cercare di parlare con Derek. Voleva che Derek si sentisse meglio e fosse felice, non importava altro, ma cosa c'era che potesse anche solo dire?

La decisione gli venne tolta di mano quando Derek, invece di aspettare che tutti gli studenti fossero usciti come normalmente faceva, corse fuori dall'aula prima ancora che Stiles potesse lasciare il suo posto.

Stiles sapeva che doveva essere collegato con qualsiasi cosa Derek stesse passando, ma in qualche modo si sentiva ancora come se fosse stato personalmente respinto.

*

Dopo il suo incontro con Stiles nella biblioteca, Derek si era ripromesso che non sarebbe tornato sul sito