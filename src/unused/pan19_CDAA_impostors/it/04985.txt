deve piangere. Non ne ha motivo. Ha fatto il proprio dovere, ha fatto ciò che lui ha chiesto. È stato bravo. Anche lei lo ha detto, e sembrava sincera, compiaciuta. Ha detto che l’ha fatta godere, e lo ha detto a lui, non a suo padre, quindi non aveva ragione di mentire. È andato tutto bene. Non è stato niente di terribile.Si protende fuori dal letto appena in tempo prima che la bile gli raggiunga le labbra. Finisce a terra, carponi, scosso dagli urti del vomito, che si riversa sul pavimento in una pozza acida. Vomito e lacrime, che non riesce a trattenere.“Hux?”Quando avverte le mani di Waltz sulle spalle cerca di scrollarselo via con violenza. Ma l’altro è forte, o forse semplicemente lui non ha più la forza per opporsi, per combattere.“Guarda che casino… Vieni, siediti qui sul letto, mentre pulisco” Lo guida a sedersi, prima di sparire fuori dalla stanza. Torna dopo un attimo con un asciugamano bagnato, e con esso gli tampona le labbra tremanti, il volto stravolto. Lo costringe a bere acqua fresca. Lo accudisce come un bambino, prima di dedicarsi al pavimento. In un momento è come se nulla fosse accaduto, almeno apparentemente. Scompare ancora dalla stanza, per smaltire l’asciugamento sporco. Quando torna chiude la porta dietro di sé.“Va meglio?” domanda. Hux non risponde, è ancora nella posizione in cui lo ha lasciato. Siede sul letto, senza chiedere il permesso e gli cinge le spalle con il braccio. “Vuoi parlarne?”L’altro fa cenno di no col capo. Waltz non insiste. Aspetta che il ragazzo smetta di tremare, che si rilasci al suo fianco. Quando lo sente cedere, lo fa stendere sul letto, e si stende al suo fianco, avvolgendolo tra le braccia. Hux non oppone resistenza. Abbassa le palpebre, con un debole sospiro. Il suo corpo cerca quel contatto, indipendentemente dalla sua volontà. Solleva il braccio per cingere il fianco di Waltz, per attirarlo più vicino, e sempre senza aprire gli occhi solleva il volto, a cercargli le labbra per primo. L’altro lo avviluppa tra le braccia, accogliendo la sua bocca, e Hux riprende a respirare solo in quell’istante, dopo un’apnea durata a lungo, così a lungo.

“Non fai nulla.” Ribadisce il Ren. “Non fai nulla: non desideri che finisca? Adesso, ora. Otterremo quello che desideriamo per l’ultima volta, e poi sarà solo guerra. Con i nemici,  certo, ma anche fra noi.” Lo guarda: “Finiamola.”



"Vuole che rimanga con lei,  Generale?"Hux impiega un istante per realizzare che Phasma gli ha rivolto quelle parole. Ancora qualche secondo per elaborare il loro significato. La situazione è al limite del grottesco. Il Capitano deve ritenersi fortunata a indossare come sempre il casco. Hux è pronto a scommettere che sia arrossita,  anche se non sa dire se per la propria insolita intraprendenza o per l'esitazione del suo superiore."Sembra..." La voce trema appena emergendo dalla maschera, ma è solo un momento. "Ho pensato avesse bisogno di aiuto per portare a termine le pratiche e ritirarsi."Questo riporta tutto alla giusta misura. Hux riderebbe se non fosse così stanco. È in piedi da otto turni ininterrottamente."Non sarà necessario, Capitano" le dice invece. "Esaminerò gli ultimi dispacci e mi ritirerò. Se vuole essere così gentile da farmi portare qualcosa da bere nel mio alloggio... "Perfino quell'inusuale cortesia mette in allarme la donna soldato. Ma non si permette di obiettare. Rivolge al Generale un rigido cenno di saluto e va a fare quanto le è  stato ordinato.Rimasto solo,  Hux lascia vagare lo sguardo nella sala comandi semi deserta. La navigazione procede tranquilla,  gli ufficiali di turno possono dedicarsi ad altro. Chi può si è ritirato da un pezzo.Lui no. Potrebbe inventarsi altre mille incombenze per ritardare il proprio ritorno nei suoi alloggi. Uno dei primi insegnamenti di suo padre è stato che la vera chiave del potere è rendersi indispensabile tanto ai propri superiori quanto ai sottoposti. Senza la sua guida tutto l'equipaggio dall'incrociatore e la popolazione della Base sarebbero niente,  nessuno.Un'altra cosa che suo padre gli ha insegnato,  tuttavia,  è essere consapevole dei propri limiti,  sapere in ogni istante in che misura poterli superare. Nel logorio costante di quegli ultimi giorni è quasi certo di aver perso di vista il proprio punto di rottura. Ma non può ignorare che esso sia prossimo.Raccoglie senza fretta i documenti e si alza,  ignorando le proteste del suo corpo dopo la forzata immobilità. Quando lascia la sala lo fa in silenzio,  senza impartire ordini.Il tragitto fino al suo alloggio gli sembra più breve del solito,  eppure ogni passo è più pesante,  più faticoso,  come se il pavimento fosse di una qualche materia spugnosa e molle,  e lo trattenesse,  facendolo sprofondare sempre di più. Quando infine la porta a diaframma si apre ad accoglierlo il Generale si scopre esausto.Phasma non si è risparmiata. Oltre a un thermos di the caldo,  gli ha fatto portare un vassoio con frutta,  vino, e una