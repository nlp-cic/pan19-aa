avrebbe assaggiato gli ultimi momenti di una vita che, pur non potendosi considerare tale, era pur sempre ancora libera. Pensava che avrebbe trascorso il resto della sua esistenza in celle e sotterranei bui, che avrebbe dovuto pregare quel meschino Signore di ucciderlo pur di non essere ancora torturato.  E, invece, non era accaduto nulla di tutto questo. Aveva viaggiato nel tempo. Se lo ripeteva e lo ripensava a raffica. Aveva. Viaggiato. Nel. Tempo. Come diavolo aveva fatto? Se Harry fosse stata con lui… Harry. Il suo improvviso ricordo assalì John, come un fendente letale diretto senza indugio alcuno a quel cuore appena risvegliato. Non avrebbe mai più rivisto i suoi cari. Mai più. Certo, aveva già preso questa scelta cinque anni prima abbandonando la sua famiglia per donarle una prospettiva di vita migliore, ma, in fondo, sapeva che c'erano, che erano lì, da qualche parte e che, magari, a volte lo pensavano o lo nominavano. Invece,  ora, non c'erano. Non erano più. Li aveva perduti per sempre. Non li avrebbe mai più visti. Se solo avesse imparato ad usare quel suo potere, invece di reprimerlo. Se solo non fosse stato così ottuso e stupido! Li avrebbe portati con sé, verso un futuro migliore, verso una immensa speranza. Non li avrebbe messi in pericolo, non avrebbe tenuto per la loro incolumità, non sarebbe mai stato solo. (“Ma non lo sei.”) Era vero. Non lo era. Non era solo. C’era quell'individuo dai ricci neri e gli occhi di ghiaccio con lui. C’era quella Fiamma che ardeva in silenzio. C’era Sherlock. E John, stranamente, si sentì a casa. -John, è la nostra fermata.- La voce di Sherlock lo portò alla realtà. John lo guardò, gli occhi piegati in un’espressione leggermente apprensiva, ancora intontito dalla sua realizzazione improvvisa. Scosse il capo e subito lo seguì fuori da quell’arnese fantastico. Si ritrovò di fronte ad una porta di legno dipinta di scuro, con i numeri 221 e la lettera “B” di quello che sembrava ottone quasi in cima, una maniglia lavorata poggiata obliquamente subito al di sotto. Sherlock inserì la chiave nella toppa e spalancò la porta, facendogli segno di entrare. Nemmeno il tempo che entrambi varcassero la soglia, che una voce li raggiunse, leggermente stridula e dal tono sensibilmente preoccupato. -Sherlock, caro, sei tu? Possibile che ogni notte fai sempre più tardi?- John vide Sherlock alzare gli occhi al cielo, in un’espressione di spazientita sufficienza, appena prima che una donna anziana facesse la sua comparsa. L’abbigliamento e l’aspetto fecero rimanere John completamente sconvolto. Non vi era nessuna traccia di una lunga e appariscente capigliatura, nessun abito ampio e vistoso, nessuna camiciola bianca dalle larghe maniche. I capelli erano corti e mossi, gli abiti stretti ed inusuali, coperti nella parte inferiore da un grembiule. Il lieve sorriso apprensivo di quella donna ne fece spuntare uno di riflesso anche sul volto del Guaritore. Quando i loro occhi si incrociarono, quella signora parve felicemente sorpresa. -Mrs Hudson, quante volte le devo ripetere che non deve preoccuparsi?- La lamentela di Sherlock si perse nell’aria. Madame Hudson (come John aveva capito che si chiamasse), sgranò ancora di più gli occhi, il sorriso ancora più ampio. Il Guaritore vide puntare il dito contro la sua figura. Senza pensare a nulla, automaticamente John chinò il capo in un leggero inchino e porse la sua mano sinistra verso la donna, in segno di saluto. -Madame Hudson, il mio nome è John Watson, lieto di servirla.- Il silenzio che ne seguì fece alzare a John lo sguardo. Madame Hudson era sorpresa ma deliziata. -Via, via, mi vuole far arrossire? Che gentiluomo! Non ne esistono più così di questi tempi! Mi chiami pure signora.- Prima che potesse fare altro, John sentì una mano sotto il mento, delicata ma risoluta, che faceva forza verso l’alto. Era Sherlock. Sentì le sue orecchie diventare improvvisamente calde. Perché Sherlock si stava comportando così? Che stupido, era ovvio! Dannazione! Aveva sicuramente fatto qualcosa di sbagliato! Perché non ci aveva pensato? Subito si lasciò guidare dalla mano del bruno e risollevò il capo. -Sherlock! Non essere scortese col tuo…- -Amico.- (“Amico. Amico?”) -Amico?- -Amico. E coinquilino. Non le creerà problemi.- (“Coinqui…che?”) -Coinquilino?- -Coinquilino. Da oggi abiterà con me e prenderà la camera di sopra.- (“Abiterò con…lui? Nella camera di sopra?”) -Di sopra?- -Sì, Sig. Hudson, sa che non amo ripetermi e questa è già la quarta domanda inutile della serata.- -Oh, se va bene per te, va bene anche per me, caro! Benvenuto, Sig. Watson- -Lo chiami pure John.- -Non parlare per lui, Sherlock! Credo che sappia parlare anche meglio di te. Buonanotte cari!- replicò la donna, facendo cenno d’intesa verso John, che si limitò a sorriderle, mentre Madame Hudson tornava ai suoi alloggi. Ormai aveva quasi paura di