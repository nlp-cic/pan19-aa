e gli ovvi allenamenti, che facevano pensare a Steve ai vicoli di Brooklyn.

 

La sua squadra stava gridando negli auricolari, Occhio di Falco perché né Steve né il Soldato volevano stare fermi abbastanza a lungo da fargli sparare un colpo sicuro. Iron Man girava in cerchio sopra le loro teste, Hulk era lì vicino e sembrava essere pronto a spaccare tutto se gliene avessero dato possibilità. La Vedova stava correndo verso la loro posizione, pronta a entrare nella mischia. Thor li incitava entrambi come guerrieri coraggiosi.

 

Poi il Soldato afferrò Steve e in un qualche modo, durante la battaglia, il suo elmetto gli era stato sfilato e il colletto della sua uniforme si era strappato abbastanza da permettere al Soldato di stringere con le dita la catena che aveva attorno al collo, tirandola e attorcigliandola.

 

Steve si abbassò e rotolò a terra per evitare di venire strangolato, mentre allungava il braccio disperato, per riprendersi le targhette militari.

 

Il Soldato gelò sul posto, con lo sguardo fisso sulle targhette che pendolavano dalla sua mano, gli occhi spalancati facendo mancare il respiro a Steve con un pugno, mentre il suo cervello raspava in cerca di una ragione per la sua reazione.

 

“Cap?” lo chiamò Occhio di Falco. “Ho una visuale.”

 

“Aspetta,” disse Steve. Diede uno sguardo alle targhette, notando che il Soldato aveva afferrato quelle finte,  e che i suoi occhi erano fissi su quella frase. Sul modo di dire.

 


I love you like rlb



 


Lentamente, il Soldato alzò gli occhi verso quelli di Steve. “Cosa?” chiede. La sua voce era attutita sotto la maschera, e Steve si ritrovò a fare un passo in avanti, alzando le mani per togliergliela gentilmente.

 

Il suo cuore stava battendo all’impazzata nel suo petto e perse il respiro non appena tolta la maschera. C’erano lacrime nei suoi occhi (le ignorò), e il suo cuore stava battendo ancora più forte (da che ricordava, più forte da quando aveva assunto il siero).

 

“Bucky,” sussurrò.

 

Lentamente Bucky (perché quelli erano gli occhi di Bucky, anche se stavano lottando contro la confusione e lo sguardo vuoto del Soldato) disse le parole. “Ti amo come rlb,” disse.

 

-.-.-.-.-.-.-

 

“Per dire,” disse Tony, “è un po’ strano. Prima Cap esce fuori di testa per quella frase quando la vede su una maglietta, e ora il Soldato d’Inverno – il Soldato d’Inverno! – la usa tipo per infrangere la quantità folle di lavaggio del cervello che ha sopportato.”

 

Clint scrollò le spalle. “Dicono che è spuntata durante la guerra da qualche parte,” disse. “Magari Cap era lì quando è iniziata.”

 

“E il Soldato?” chiese Tony.

 

“Eravamo lì.” La squadra si girò per vedere Steve mentre entrava nella stanza. I suoi capelli erano ancora umidi dalla doccia, e i suoi occhi erano sospettosamente rossi e accesi. C’era una speranza cauta nei suoi occhi che fece capire a tutti quanto fosse stato chiuso in sé stesso. Steve fece un cenno con la testa verso la finestra di osservazione davanti al quale erano tutti in piedi. Dall’altro lato, il Soldato d’Inverno stava seduto ad un tavolo, con lo sguardo abbassato verso le targhette militari che erano ancora chiuse nel suo pugno. I capelli erano sciolti davanti al suo volto, perciò non riuscivano a vederlo con chiarezza, ma era stato sospettosamente calmo e condiscendente da quando era stato preso in custodia.

 

“Eravate?” chiese Steve, spostando gli occhi verso Steve, valutando la cosa.

 

Steve gli sorrise a denti stretti. “Eravamo,” ripeté. Fece un cenno verso il Soldato. “Il suo nome è James Buchanan Barnes. È il mio migliore amico. Lui..” Steve fece una pausa, facendo un respiro e deglutendo. Poi scrollò le spalle. “Eravamo lì quando Dernier l’ha detto la prima volta – non credo volesse farcelo sentire, ma l’abbiamo sentito comunque.” Il suo sguardo si perse nel vuoto, vedendo qualcosa che loro non potevano vedere.

 

-.-.-.-.-.-.-

 

“Siete pazzi?” sibilò Dum Dum, guardando Dernier attraverso la pioggia. Poi fece una smorfia. “Sapete cosa state rischiando.”

 

Dernier scrollò le spalle, dando un’occhiata oltre la sua spalla dove Gabe era seduto sotto un lembo della loro tenda. “Lo so,” disse. “E non rischierei questa cosa per niente, ma lo amo come rlb.”

 

“Rlb?” chiese Bucky, facendo un passo in avanti accanto Steve e aggrottando le sopracciglia sotto la pioggia. “Di che stanno parlando?”

 

Steve scrollò le spalle, scuotendo la testa. “Non ne sono sicuro,” disse, col sopracciglio corrucciato.

 

-.-.-.-.-.-.-

 

Infilando le sue magre scorte in uno zaino, Steve se lo portò su una spalla, girandosi per guardare in faccia i suoi uomini. “Non mi aspetto che voi mi seguiate,” disse, “ma devo chiedervi di non provare a fermarmi.”

 

“Che sta succedendo?” chiese Falsworth, entrando nella tenda e dando uno sguardo intorno.

 

“Tu che dici?” chiese Morita, “abbiamo un’altra situazione rlb.”

 

Steve sbatté le palpebre. “Cosa?” chiese, prima di scuotere la testa. “Non importa. Il rendezvous è tra due ore, a nord-est da qui. Arrivate al