ti interessa più così tanto, perché sei troppo concentrata sulla sensazione ardente che ti attraversa la pelle e sui tuoi stessi gemiti che ti riempiono le orecchie e la testa.

- Comunque… - sospira Loki, e appoggia le labbra prima sulla tua fronte e poi sul tuo collo. Sospira di nuovo sulla tua pelle – tiepido e lieve, ma abbastanza per farti rabbrividire – prima di morderla piano, sfiorandola appena con i denti, e poi raccoglie una goccia di sudore con la punta della lingua. Dopo, la sua bocca risale fino al tuo orecchio, fino a tracciarne il contorno e a tirare il lobo tra i denti e baciarlo e leccarlo.

- Non è l’unico a non accorgersi mai di come lo guardo. –

C’è una nota strana, stonata, nella sua voce. Una che ti congela il respiro nella gola e ti fa baluginare ricordi antichi nella mente, flash brevi e luminosi di cose che anni – secoli – fa avevi ignorato e nascosto, e a cui avevi scelto di non credere. Rimani in silenzio, appoggi la fronte contro quella di Loki, chiudi gli occhi. E riprendi a muoverti più rapidamente, con più energia, stringendo forte la sua forma asciutta tra le braccia e le gambe attorno ai suoi fianchi magri.

Non l’ha mai notato. In nessuna vita, riecheggia in un silenzio pieno di tanti piccoli rumori umidi e confusi, di sospiri e singhiozzi e gemiti.

C’è qualcosa di tiepido e tremante nel tuo petto, e pungente al tempo stesso – come concederti di ricordare qualcosa a cui non pensavi da tempo, e immergerti in tutto ciò che a poco a poco ritorna in superficie, finché non puoi più metterlo da parte e basta.

Colpa. Gratitudine. Tenerezza. Confusione – quel particolare tipo di confusione provocato da un improvviso e inatteso eccesso di chiarezza, ecco.

E c’è anche un lampo di luce che ti incendia le viscere, e il tuo sesso, umido e gonfio e pulsante tra le tue gambe, e ogni singolo punto in cui la tua carne aderisce contro quella di Loki, finché è tutto tanto caldo da essere soffocante.

È la voce di Loki, insolitamente gentile e malinconica, e il suo fiato sulla pelle. Sono le sue parole leggere come vento e al medesimo tempo pesanti come pietre e tutte le immagini che hanno evocato per te e che ti danzano ancora dietro le palpebre, una dopo l’altra e poi insieme, sovrapponendosi fino a confondersi. L’idea di essere anche tu parte integrante di quel mondo segreto fatto di sguardi cupi e brillanti, di essere avvolta anche tu dalla forza bruciante eppure in qualche modo dolce di tutta quell’impossibile devozione, di condividere con Hod qualcosa di così intimo e importante e di non essertene mai accorta – l’idea che nessuno di voi se ne sia mai accorto...

Tu e Loki non parlate più, per ciò che rimane di quella notte.

 

(Per un attimo – un attimo di qualcosa di duro e freddo ed indefinito che potrebbe sciogliersi in rabbia o tristezza o entrambe – ti viene in mente che lui te l’abbia detto solo per zittirti, che abbia mentito. Lo sai che è un bugiardo, l’hai sempre saputo.

Ma le sue labbra gentili e le sue mani attente ti sembrano sincere, e così anche i suoi occhi.)

 

–––––

 

Ma la mattina dopo – credi sia mattina, anche se la luce che filtra tra le tende in effetti ti sembra un po’ troppo forte – è proprio Loki a voler parlare. Riprendendo il discorso da dove si era interrotto.

Ti chiede i polsi con un’occhiata silenziosa e quando tu glieli offri li prende in una mano sola, senza stringere troppo, tenendoli fermi e basta mentre ti bacia la fronte e le palpebre e la punta del naso, le guance e il mento, la gola e le clavicole, lo spazio tra i seni e poi più giù, arrivando pian piano fino alla pelle morbida della pancia. E, tra un bacio e l’altro, ti racconta una storia di cui lui stesso ti aveva già parlato una volta, che ormai credevi di conoscere – ma che, evidentemente, sapevi solo a metà. Forse anche un pochino di meno, tutto considerato.

Le sue labbra morbide e la sua lingua scivolano sul tuo bacino, e poi nel punto in cui il bacino si unisce alle cosce, e poi sull’interno delle cosce tese, e poi ancora lungo il contorno del tuo sesso già umido. Ti sporgi verso la sua bocca, ancora e ancora, ma ogni volta che pensi che lui voglia spingersi più in là, anche solo un po’, Loki ti lascia in sospeso – il fiato che ti si blocca nella gola, la schiena che si inarca sul lenzuolo e poi vi ricade sopra con un rumore sordo che sa di frustrazione – e riprende a narrare. Ti parla di tocchi rubati e incontri segreti e attimi effimeri mentre ti fa ansimare e fremere sotto il tocco delle sue labbra, e di diffidenza e di fiducia mentre ti sfiora con un polpastrello e poi con un’unghia, e di bisogno e di solitudine e di tradimento prima di appoggiare appena la bocca sopra il tuo clitoride – prima di  avvolgerlo tra le labbra e di succhiarlo piano, per pochi momenti troppo brevi che ti lasciano