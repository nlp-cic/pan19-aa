. Gliele spostò dietro l’orecchio e respirò il suo odore, sentendo mano a mano il panico colpirlo di meno. Harry era agonia e medicina al tempo stesso, ma sarebbe potuto diventare solo dolore, fisico nelle sue assenze e mentale nelle loro abitudini, ed era questo che a Louis faceva più paura. Poteva sopportare una vita in un’altalena di emozioni, anche a costo di essere sempre sul punto di cadere, ma non poteva pensare a una vita di emozioni statiche, con i piedi ancorati a terra senza l’ebbrezza del volo. Gli era stato concesso questo privilegio fino ad ora, stare sulla punta di una montagna, guardare giù e viversi tutto al cento per cento, con lui, e ora non poteva ritornare a valle e ricominciare da capo senza quell’adrenalina. Non poteva ricominciare da capo perché era stato viziato di meraviglie al quale era impossibile rinunciare. Harry era stato il dono più prezioso, la sua serendipity. Non ci avrebbe mai rinunciato. Le dita scesero sul suo addome levigato. La maglietta alla fine aveva perso la sua battaglia di mantenersi su quel corpo, come sempre. Harry mugugnò qualcosa e mosse il capo. Si stava per svegliare. Le sue dita, d’altronde, erano sempre fastidiosamente gelate. Quando voltò il capo verso Louis, quest’ultimo trattenne il fiato e attese di vedere gli occhi verdi di Harry aprirsi e metterlo a fuoco. Si morse un labbro, così lo intercettò Harry, che sorrise subito. Louis riconosceva la sorpresa in quel volto sempre ben consapevole delle emozioni altrui, e Harry spesso gli ricordava che fosse soltanto lui che riusciva a sorprenderlo. “Hey, cosa ci fai qui?” gli domandò con voce roca. Non era nei piani e ci aveva pensato solo Louis ad andare contro di essi. Louis aveva troppo rumore nel petto per poter seguire dei passi già percorsi che, negli anni, li aveva condotti lì. Doveva sapere subito, se era tutto finito. Se tutto ciò che rappresentava la sua vita fosse sul punto di arrestarsi per un nuovo inizio o se c’era ancora qualcosa da salvare per una ripartenza. Insieme. Harry si mise a sedere. Le mani di Louis ancora sul suo petto, all’altezza del cuore. Da tempo, se erano fredde o no, non erano più sintomo di fastidio. Anzi, Harry le amava, così piccole e gelide: “mani fredde, cuore caldo” gli ricordava spesso. Da quanto non glielo diceva? Da quando non facevano l’amore? Da quando avevano bisogno di un terapista per parlare? Sì, dieci anni erano tanti e una crisi era più che normale. Ma loro, loro così passionali, così folli da essersi innamorati nel momento più improbabile, tra la neve, mentre cercavano tutt’altro. Su di loro, dai, nessuno ci avrebbe mai scommesso una sconfitta. Eppure si erano persi e ciò che li teneva uniti era qualcosa di più grande e per cui valeva la pena lottare per stare insieme ma… era proprio vero, chi diceva che non si può fare a meno dell’amore. C’erano tanti modi per stare insieme, per funzionare per un motivo più grande, ma Louis non voleva percorrere nessuna strada che non comprendesse l’amore. Quella fiamma che li aveva legati e che difficilmente si era spenta col tempo c’era ancora, c’era in lui. Quello non era il suo secondo fallimento, ciò che udiva erano solo gli echi del primo. Con Harry non sarebbe andata nello stesso modo, non avrebbe rinunciato con la stessa leggerezza, perché Harry non era George. Perché Harry era il suo “felicemente imbattersi”. Si guardarono in silenzio. Louis ricercava in quegli occhi qualcosa che gli dicesse che c’erano speranze, come se la presenza di Harry, lì, assieme a lui, non fosse abbastanza. Harry, allora, finalmente sveglio, lo guardò più attento. Si preoccupò. “Che succede?” Louis negò veloce col capo, mentre spostava le mani sui muscoli delle braccia toniche di Harry e si rimetteva in piedi. “Nulla, nulla” biascicò. Allargò le gambe e si sedette sulle sue ginocchia. Così diversi fra loro, ma adatti. Sembravano accogliersi perfettamente in tutto ciò che li diversificava. Louis aveva un corpo piccolo e sinuoso che si adattava a quello più formoso di Harry e Harry aveva mani grandi, che anche in quel momento fecero presto ad arrivare sulla schiena di Louis per circondargli la vita in un abbraccio. Come d’abitudine. “Non voglio perderti, Harry” confessò infine, in un’angoscia quasi strozzata e la voce tremula a soffocare la disperazione che, tuttavia, Louis gli mostrò in quegli occhi azzurri più simili, ora, a una bufera di neve, bianca e glaciale. “Non posso nemmeno immaginare una vita senza di noi…”. Fece presto Harry a prendergli il viso spigoloso e impaurito tra le mani. A stringergli forte le guance e ad avvicinarselo. “Non devi farlo” gli sussurrò sulle labbra. Fu il permesso di Harry, di mandare a monte ogni progetto. E di fare qualcosa che quella notte di dieci anni fa non era accaduta. L’idea scaturita da un colloquio con la terapista sembrava essersi dissolta a causa della schiacciante paura di perdersi. E forse grazie a un amore