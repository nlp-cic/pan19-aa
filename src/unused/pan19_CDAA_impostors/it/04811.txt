passano" socchiuse gli occhi, come se stesse cercando di richiamare un ricordo molto lontano "mia cugina Shea una volta disse che i miei disegni facevano schifo, davanti a tutto il clan". "Erano così brutti?" Solas rise, immaginandola piccina, con tutta la faccia imbrattata di vernice, avrebbe voluto essere lì per vederla.  "Ovviamente no, io disegno benissimo" l'Inquisitrice si imbronciò, incrociando le braccia "così per dimostrarle che si sbagliava le ho versato della pittura nel piatto e lei è quasi morta per avvelenamento" aggrottò le sopracciglia "quella cagna! Ha sposato uno dei migliori partiti nel nostro clan e ora si atteggia da regina" poi aggiunse qualcosa sottovoce che somigliava molto ad un "avrei dovuto metterne di più".  "Sono senza parole, Inquisitrice, non sapevo avessi un lato oscuro" la punzecchiò Solas. "Non sapevo fosse velenosa ... ok, forse lo sapevo, visto che avevo usato fiori velenosi per farla, ma nessuno ha mai scoperto niente, quindi va tutto bene" sorrise, con una luce maliziosa negli occhi. "Avvelenerai anche me se ti mancherò di rispetto?". "Potrei, quindi stai attento" Eiris aveva un cuore gentile, ma non era diventata Inquisitrice per caso, i suoi nemici la temevano e lei sapeva come farsi rispettare dagli altri. "Sei sconvolto?" la risata cristallina della giovane gli rimbombò nelle orecchie. "Che tu ci creda o no, ci sono ben poche cose al mondo in grado di sconvolgermi" le disse " salvo forse la stupidità di alcuni dei nostri compagni" non perdeva mai occasione di sottolineare il suo disamore per i membri dell'Inquisizione. Eiris alzò gli occhi al cielo, poi si sedette alla scrivania e aggrottò le sopracciglia "Guardatemi, sono Solas e odio il the ... e le persone". "Dovrei essere io?" chiese lui, ridendo "E' così che sembro dall'esterno?". "Qualcosa del genere" Eiris si sistemò meglio sulla sedia "Mi piace stare qui, mi fa sentire intelligente". L'Inquisitrice aveva la cattiva abitudine di considerarsi meno intelligente degli altri, ma non lo era, era curiosa, brillante, anche se non se ne rendeva conto. La colpa era del suo clan, o, almeno, così Solas aveva supposto, mettendo insieme le storie che Eiris ogni tanto raccontava: essendo la più giovane della sua generazione era spesso oggetto di scherzi idioti organizzati dai ragazzi più grandi.  La prendevano in giro, la tormentavano.  Non era sempre stata sola, aveva molti amici, ma quelle parole, quelle azioni, avevano lasciato cicatrici indelebili. "Tu sei intelligente da'len" disse, accarezzandole una guancia "non dubitarne". "Loro dicevano di no. Dicevano che non ce l'avrei fatta, che non sarei mai arrivata al tempio perché sono una svampita, perché sono stupida!" Eiris si aggrappò alla stoffa della maglietta, torcendola con rabbia "Scommetto che lo dicono ancora, scommetto che pensano che io sia arrivata fin qui perché Mythal mi guarda le spalle, perché la povera piccola Eiris le fa pena".  L'Inquisitrice inspirò profondamente, senza guardarlo "Mi spiace, è che ho ricevuto una lettera di risposta dal mio caro cugino, Maven, e mi sono tornate in mente un po' di cose". Maven, il cugino di Eiris, era l'apprendista del guardiano del clan Lavellan, loro due erano inseparabili. Solas provò un moto di gelosia nei confronti del ragazzo, ma lo represse al meglio.  "Avresti potuto dirmelo prima" lasciò scivolare la propria mano sulla spalla di Eiris "sono qui per ascoltare". "Sono venuta qui perché volevo stare conte, non per parlare di ... ah, lascia perdere" Eiris reclinò la testa, strofinando la guancia contro le sue nocche "comunque, la mia famiglia sta bene, sono contenti che ci siano altri elfi qui". "Oh, hai scritto di me?" fece Solas sorpreso "Immagino ti avranno chiesto quanto io conosca della storia dei Dalish". "Certo, mio padre mi ha chiesto di mostrarti la retta via" Eiris si lasciò sfuggire una risatina "non dovrei interrompere il tuo lavoro, mi dispiace". "Devo contraddirti, da'len, la tua presenza qui è vitale" le disse, porgendole uno dei bozzetti "dimmi quale ti piace di più". Tutta l'attenzione di Eiris si spostò sui disegni, li studiò attentamente, nei minimi dettagli; all'Inquisitrice piaceva rendersi utile e lui era ben felice di fornirle un motivo per distrarsi da quei pensieri cupi. Solas percorse con gli occhi il suo profilo statuario, aveva il naso dritto, molto comune tra gli elfi, e nonostante Eiris gli avesse confidato di vergognarsene, lui la trovava meravigliosa.  "Ho qualcosa in faccia, hahren?" si era avvicinato troppo, abbastanza da poterla toccare, baciare. Poteva spingerla contro il mogano della scrivania, possederla, soddisfare quel suo desiderio impuro, quel desiderio che apparteneva al Solas di un tempo, quello di Arlathan.  Ma Eiris era così preziosa, non voleva ferirla. "Pensavo di sì" disse, allontanandosi a distanza di sicurezza "ma è solo una ruga". "Una ruga?" chiese con orrore, toccandosi repentinamente la fronte. "Sto scherzando, hamin da'len, rilassati" Solas ridacchiò, godendosi la sua espressione "Quanto baccano che fai