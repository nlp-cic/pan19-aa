chiesto di vivere con lui se non ne fosse stato sicuro.”



“E se scoprisse di sbagliarsi? Di avermi in qualche maniera idealizzato?”



“Tesoro, ci sono le stesse probabilità che sia tu a cambiare idea su di lui, non credi?”



Le due donne rimasero in silenzio per qualche secondo e poi si sorrisero.



“Nessuna relazione è perfetta, nessuno lo sa meglio di me, ma quel ragazzo ha un cuore buono, anche se tenta a tutti i costi di nasconderlo. E non ti avrebbe mai proposto qualcosa del genere se non lo avesse desiderato davvero.”



Molly fece un profondo respiro e infine annuì.



“Forse dovrei chiamarlo...” disse la giovane alzandosi in piedi e prendendo il suo telefono dalla tasca. 



Martha Hudson sorrise. Aveva un buon presentimento per quei due, ed era felice di poter aiutare.


 


Qualcuno bussò violentemente al portone. Il ragazzo si alzò lentamente da terra e raggiunse la porta, aprendola con circospezione. Si sorprese nel riconoscere l’uomo che aveva di fronte, non veniva in quel posto da molto tempo.



“Shezza! Come posso aiutarti?”



L’altro non rispose ma spinse la porta entrando nel vecchio palazzo fatiscente.



“Sono alla ricerca di un caso. Hai qualcosa da segnalarmi?”



“No, capo, calma piatta ultimamente.”



L’uomo sospirò e  fece qualche passo girando su se stesso. Poi infilò una mano in tasca e prese delle banconote, mettendole in mano al ragazzo.



“Hai bisogno di una dose?”



“Non di quel genere. Ho bisogno di informazioni. Sguinzaglia i tuoi ragazzi e trovami un caso. Al più presto.”



“Non capisco, Shezza. Mi avevi detto che potevamo allentare un po’ il ritmo perché eri impegnato... Hai forse problemi con la tua affascinante Dottoressa?”



L’altro gli lanciò un’occhiata che avrebbe potuto fulminarlo e poi sospirò, apparentemente rassegnato.



“Problemi fra le lenzuola? La tua ragazza sembra essere una donna sofisticata, forse potresti provare a...”
“Billy!” lo interruppe il consulente con fastidio. “Non intendo discutere con te i miei problemi sentimentali. E, no, fra le lenzuola va tutto più che bene.”



“Ok, scusa capo. Ma, se vuoi la mia opinione, sei fortunato. Quella è una gallinella di qualità superiore... Sei davvero molto fortunato.”
“Billy, ho detto basta.”



Il ragazzo alzò le mani in segno di resa.



“Va bene, va bene, mi metto subito al lavoro...” acconsentì infine prendendo un telefono dalla tasca e digitando dei messaggi ai suoi colleghi. “Avrai notizie entro domattina.”



“Aspetterò qui.”



“Qui puoi stare solo se ti fai una dose, Shezza.”



“Ti pago abbastanza per avere un angolo dove aspettare.”



“Mi spiace, ma sono tutti posti prenotati per chi ne ha davvero bisogno.” Spiegò con tono professionale Billy. “E poi perché non torni dalla tua donna? Se le cose fra le lenzuola vanno così bene come dici, non hai motivo di restare qui.”



“Lei non mi vuole, d’accordo?” esclamò Sherlock con rabbia. “Non vuole vivere con me perché non mi ritiene affidabile.” Confessò infine con tono basso.



Calò il silenzio per qualche secondo e poi Wiggins si schiarì la gola.



“Scusa, capo, ma se è così è colpa tua. La Dottoressa che ho incontrato io era pazza di te. L’hai forse tradita?”



“No, non è per quello. È per il mio passato.”



“Allora rintanarti qui è sicuramente una pessima idea.”



Il detective alzò lo sguardo e fece spallucce.



In quel momento squillò il telefono e quando Sherlock guardò il display si stupì e poi sorrise.



“Molly?” rispose immediatamente. “Io non... No. A me dispiace.” Disse abbassando la voce e voltandosi verso il muro per non farsi studiare da Billy. “Certo, arrivo subito.” Concluse infine la conversazione.



“Allora, tutto risolto?” chiese Wiggins con un sorriso malizioso.



“Attendo comunque quelle informazioni. Entro domattina.”



“Sarà fatto.”



Sherlock fece qualche passo e poi tornò indietro, prendendo un’altra banconota dalla tasca e consegnandogliela.



“Procurati una buona cena, Billy.”



“Grazie, capo.” Ringraziò lui prendendo i soldi. “E salutami la tua Dottoressa.”


 


Era salita di sopra e aveva bussato discretamente.



“Molly, cara, ti ho portato il tea.”



La patologa era affacciata alla finestra, chiaramente in ansia.



“Oh, grazie, Mrs. Hudson.” Disse la ragazza avvicinandosi al tavolino. “L’ho chiamato, sta tornando a casa e parleremo.”



“L’ho immaginato, ecco perché ho preparato anche per lui.”



Le due donne si scambiarono uno sguardo d’intesa e in quel momento sentirono il portone aprirsi e i passi rapidi del consulente risalire le scale. Molly si irrigidì, chiaramente in ansia. Mrs. Hudson le strinse con affetto il braccio per rassicurarla.



“Molly?” chiamò lui ancor prima di entrare nell’appartamento, ma si bloccò sorpreso e infastidito per la presenza dell’anziana signora. 



“Vi ho portato il tea, ragazzi. Ora vado di sotto a preparare la cena.” Si scusò allontanandosi per dargli la privacy di cui avevano bisogno.



Aveva fatto solo due scalini quando cominciò a sentirli parlare.



“Mi dispiace