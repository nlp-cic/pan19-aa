è uno dei richiami al canon verse che ho inserito anche qui.- Trappola per topi è un libro di Agatha Christie, Kwazy Cupcakes è gioco tipo Candy Crash che ho scoperto guardando Broklyn Nine-Nine e che secondo me è perfetto per il Coach, Eleanor Abernathy è la gattara dei Simpson, Petunia Dursley è beh, Petunia Dursley.- Ho mentenuto il soprannome di Piper in inglese perché non mi piace la traduzione italiana.


Capitolo terzo


 

(17 dicembre)

Si è perso.

E non come quella volta al centro commerciale, quando Piper lo ha ritrovato al reparto televisori, davanti a degli schermi piatti con monitor led e non meno 95 pollici a guardare una televendita.

Questa volta si è proprio perso. O meglio, si sono proprio persi. Perché non è solamente lui a non capire dove si trova, anche il sistema di navigazione che ha progettato e installato in Festus e che fino ad ora ha sempre funzionato sembra aver smarrito la rotta, lasciandolo in balia di un nulla bianco in cui si distingue a fatica la strada.

Fuori dall'abitacolo della macchina, infatti, la neve cade sempre più fitta e le raffiche di vento che hanno iniziato a spazzare le vie quando ancora stava attraversando Brooklyn, spingendo i pedoni a rifugiarsi in luoghi chiusi, sono aumentate. La visibilità è ormai quasi totalmente ridotta a zero ed è da almeno venti minuti, se non di più, che non incrocia un'altra macchina e che prosegue sulla strada in cui si trova senza sapere dove conduca.

In retrospettiva, l'idea di attraversare New York per fornire consulenza informatica ad una ditta sconosciuta non è una delle migliori, lo riconosce. È un mese che i meteo parlano di Chione, negli ultimi giorni il termometro ha avuto un'impennata sotto lo zero che avrebbe dovuto allarmarlo e quella mattina il cielo plumbeo era più minaccioso del solito. Avrebbe dovuto telefonare e annullare, avrebbero sicuramente capito e anche se lo avessero fatto, beh, peggio per loro, non sarebbe stato sicuramente lui a rimetterci. Non ha un lavoro fisso da quattro anni, da quando cioè ha lasciato la Silicon Valley per New York, e ci sono periodi in cui non fa nulla e altri in cui fa tutto (il consulente informatico, il meccanico, l'elettricista, recentemente anche l'idraulico) ma non ha problemi economici e quella vita tutto sommato non gli dispiace. Ovviamente la condizione in cui si trova non è mai stata la sua grande aspirazione, se a undici anni gli avessero chiesto come si sarebbe immaginato da grande non avrebbe mai risposto da qualche parte nel sud del Queens bloccato in una macchina che ho restaurato da solo a causa di una bufera di neve perché non ho un vero lavoro; non è scemo. Tuttavia a tredici anni, in fuga da già due famiglie affidatarie, non sapeva nemmeno se sarebbe diventato adulto e, nel caso affermativo, se lo avrebbe fatto alla luce del sole o in una prigione. La situazione in cui si trova, quindi, non è certo il suo sogno di felicità, ma è un notevole miglioramento rispetto al passato: un appartamento a Chelsea e un garage ai confini di China Town in cui rintanarsi per costruire non possono definirsi, in nessun universo immaginabile, una cosa negativa.

Della tormenta avrebbe però fatto volentieri a meno.

La neve, che vortica furiosa dietro al parabrezza e che si schianta contro il vetro come se volesse romperlo, ha ormai reso completamente irriconoscibile ogni forma del paesaggio. Prima almeno riusciva a distinguere qualcosa, alcune sagome, ora invece più nulla e inizia a temere per la propria incolumità. Se non trova al più presto un riparo, non ha idea di che fine potrebbero fare lui e Festus – non una di bella, però, di questo ne è lugubremente sicuro.

Sta vagliando tutte le possibilità, a partire dal fermare la macchina lì dov'è che tanto ormai sta procedendo con la stessa velocità di un anziano vecchio e zoppo al costruirsi un igloo in cui attendere la fine della bufera, quando i fanali fendono i fiocchi di neve e illuminano per un breve istante quella che sembra un'abitazione. Rincuorato da quella fugace visione, Leo accelera quanto basta per non far morire il motore e procede verso la casa con cautela, lo sguardo che saetta verso la sua destra per accertarsi che l'edificio sia davvero lì e che non se lo sia sognato.

Se sul cruscotto il contachilometri non avesse segnato uno scarto di nemmeno mezzochilometro dall'ultima volta che lo ha controllato, Leo non saprebbe dire con certezza quanta strada ha percorso dal punto nel nulla in cui si trovava e il giardino della casa. Ha guidato così lentamente che quel l'ultimo pezzo di strada gli sembra che sia durato più di tutti i chilometri percorsi da Chelsea al ponte che attraversa la Jamaica Bay.

A malincuore spegne il motore (l'idea di lasciare Festus fuori con quel tempo lo disturba moltissimo) e prende la borsa degli attrezzi che porta sempre con sé più per abitudine che necessità. Non appena apre lo sportello, però, una folata di vento gelido lo investe e lo rispinge nell'abitacolo. Imprecando contro Chione, alla fine riesce ad uscire e con non poca fatica raggiunge il portico dell'abitazione. Suona il campanello diverse volte, il vento che ulula nelle sue orecchie, prima di capire che probabilmente è rotto o