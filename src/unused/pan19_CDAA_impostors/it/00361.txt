valigie, molte disfatte altre ancora intere, Clara sente un leggero odore di cioccolata al latte e respira a pieni polmoni. Il letto è rifatto, ma le coperte sono spostate come se fosse stato fatto velocemente; la scrivania è piena di cartoline e oggetti provenienti da ogni parte. L’armadio è pieno di altre valigie e solo alcuni vestiti sono riposti nei cassetti e attaccati alle grucce. Le pareti sono piene di foto, la donna ha i capelli rossi, degli occhi accessi e un bellissimo sorriso. Il Dottore accanto a lei sorride e sembra aver perso quell’ombra che oscurava le foto della ragazza precedente, sembra felice. Molte foto ritraggono lei e il Dottore che indicano un  qualcosa dietro di loro: un albero blu, un monolite di ghiaccio, una cascata di diamanti. Esce dalla stanza riluttante, adora quell’odore. La porta dopo è arancione con dei dettagli argentati, l’intaglio al centro raffigura un elmo e una bambola di pezza. Appena apre la porta viene investita dall’odore di bastoncini di pesce e crema pasticcera. C’è un letto a castello su una parete e un letto a due piazze sull’altra, questa stanza è molto più grande delle altre tre. Clara capisce che ci dovevano stare due persone, riesce a vedere abiti da uomo e da donna. Sul letto a castello c’è un foglio attaccato con due diverse calligrafie, una la riconosce come quella del Dottore e l’altra deve essere di uno dei due che vivevano nella stanza. “Avevamo detto di non metterlo!I letti a castello sono forti! Sono letti, ma hanno le scale! Non ci interessano le scale. Vogliamo un letto.Guastafeste.” Clara si immagina quel battibecco che forse non è avvenuto solo attraverso un biglietto, ma anche dal vivo. Va a vedere le pareti, si meraviglia dalla quantità enorme che è attaccata alla parete e vede che ci sono anche degli album di fotografie sulla scrivania. Sono in tre in quasi tutte le foto: il Dottore, una ragazza dai capelli rossi e un ragazzo dal naso enorme. Sono felici, raggianti. Quel Dottore è lo stesso che lei ha conosciuto, quella faccia giovane e piena di vita, ma qui sembra averne molta di più. Lei ha conosciuto un Dottore che si era spezzato una volta di troppo, ma quest’uomo ha ancora la felicità nei suoi occhi. Vede le foto di un matrimonio, il Dottore abbraccia i due, ha gli occhi lucidi e sembra anche più felice della sposa. Le foto attaccate alla parete sopra il letto hanno una quarta persona, Clara la riconosce: è River, la moglie del Dottore. In una foto c’è una grande torta con scritto “Buon Compleanno Melody” e il Dottore bacia la guancia di River, sembrano una famiglia felice e Clara pensa che molto probabilmente lo erano stati. Esce dalla stanza con il sorriso sulle labbra, inizia a capire che quelle stanze sono dei vecchi compagni del Dottore e che lui le conserva per mantenere la loro memoria viva. La porta vicino è argentata, ha un paesaggio con un ruscello inciso sopra, l’acqua è stata fatta con piccoli cristalli azzurri e le foglie dell’albero sono cristalli verdi simili a smeraldi. Appena entra viene investita da un odore di pino, si sente come trasportata in una foresta. La stanza che ha di fronte è diversa dalle altre: ha un grande letto al centro, nessuna scrivania, ma una libreria piena di volumi di ogni forma e dimensione, riconosce una copia di Summer Falls di Amy Williams, Clara ricorda di aver prestato quel libro ai ragazzi a cui faceva da tata. Le pareti verdi hanno molte foto, nella maggior parte c’è il Dottore e River insieme, in alcune c’è solo uno dei due. Nota una foto fatta allo specchio con River che tiene la macchina fotografica mentre il Dottore l’abbraccia da dietro e le bacia la guancia. In alcune foto c’è anche la coppia della stanza prima, sorridono sempre e questo riscalda il cuore di Clara, si sente felice per il Dottore. Si volta e osserva meglio il letto, ci sono due comodini, quello a destra più vicino alla porta ha una scatola rettangolare poggiata vicino ad una cornice ribaltata. Clara prende la scatolina e la apre, dentro c’è un farfallino blu un po’ rovinato e logoro. Prende la cornice e la alza. Gli occhi di Clara si riempiono di lacrime. È una foto bellissima: il Dottore ha un completo nero e River un bellissimo vestito verde, si vede dai loro volti che sono innamorati. Il Dottore le stringe la mano sinistra dove Clara vede lo stesso anello che ora indossa lui, quella striscia dorata con la pietra verde. È la foto del loro matrimonio, dietro di loro si vede l’altra coppia che sorride. È una delle foto più felici che Clara abbia potuto trovare ed è ribaltata per non essere vista. Riappoggia la foto rimettendola come l’aveva trovata e esce velocemente dalla stanza. Si scontra contro qualcosa che le afferra le braccia, Clara alza il volto e vede gli occhi del Dottore. Sono arrabbiati, ma anche stanchi e comprensivi. “Mi dispiace, non avrei dovuto. Io- Io- scusa.” Si libera dalla presa del Dottore e si allontana velocemente