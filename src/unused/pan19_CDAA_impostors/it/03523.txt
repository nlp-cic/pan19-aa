che c'era per secondo.
Barry lo guardò, perplesso. "Cosa stai facendo?"
"Zitto e mangia tutto."
"No, riprenditi il tuo cibo, Len" disse con decisione, spingendo nella sua direzione i piatti di plastica, i quali furono spinti nuovamente verso di lui.
"Mangia, Barry. E mi sembra di averti detto di stare zitto."
Il broncio che subito si formò su quelle labbra sottili avrebbe fatto sorridere Leonard in un qualsiasi altro momento, ma ora mantenne la sua espressione seria.
"Non mi dici di stare zitto."
"Te lo dico eccome. Ora mangia e recupera le forze. Un Flash che non può fare neanche mezzo metro non serve a niente. E io non posso proteggerti sempre."
Fu quell'ultimo commento a fermare ogni altra protesta di Barry.
Leonard era preoccupato per lui, anche se non lo dimostrava in nessun modo esplicito né l'avrebbe mai ammesso, e si stava togliendo del cibo dal piatto per farlo mangiare di più.
Cercò di non arrossire e cedette, con un cenno, cominciando a mangiare la zuppa a testa bassa, prima di mormorare dolcemente:"Grazie..."
L'espressione di Leonard si addolcì, anche se non troppo. "Bravo. E se sei preoccupato per la mia salute, sottolineo che non mi lascerò morire di fame per te."

 

Nonostante il piano di Leonard di passare a Barry la maggior parte del proprio cibo, magari facendo in modo che abbondassero nel suo vassoio per far mangiare entrambi abbastanza, il ragazzo ci aveva messo solo un altro giorno per cominciare a deperire pian piano.
Era più pallido e molto più lento nelle reazioni. Si stancava più facilmente se per esempio veniva messo a lavoro nelle squadre di pulizia tra i detenuti.
Barry ne era molto preoccupato, ma non sapeva come fare. Cercava di fare finta di niente, non voleva che notassero la sua debolezza, ma non ci sarebbe riuscito per sempre.
Non c'era modo di avere tutte le calorie di cui necessitava lì dentro e per quanto cercasse di mettere da parte le forze, non ne aveva mai abbastanza per essere anche Flash.
Un pomeriggio, mentre erano entrambi in cella, uno sul letto sopra e uno sul letto sotto, una guardia bussò alle sbarre del corridoio con il manganello, chiamando Snart.
Barry vide Leonard alzarsi subito e lo seguì con lo sguardo, incuriosito, mentre l'altro spostava il lenzuolo per parlare con l'agente.
"Sono arrivati i libri che hai chiesto. Paga."
Snart, senza fare una piega, tirò fuori un piccolo rotolo di banconote e glielo passò tra le sbarre, ricevendo in cambio tre libri.
"Non so cosa tu te ne faccia. Il tuo compagno di cella se ne è fatti portare un sacco."
"Li abbiamo già letti. Grazie, capo."
La guardia scosse la testa e si allontanò -tanto l'importante era che l'avessero pagato-, mentre Leonard rimetteva a posto il lenzuolo, prima di tornare seduto sul proprio materasso.
"Barry, scendi. C'è qualcosa per te."
"Non l'hanno inviato a me" commentò, spuntando con la testa dal letto di sopra.
Cold gli lanciò appena un'occhiata. "Io ho solo pagato la consegna. Questi sono per te."
Il velocista si calò giù lentamente e si sedette accanto al criminale, che gli mise sulle ginocchia i libri. Barry li osservò. Erano libri di scienza a quanto vedeva sfogliando le pagine, anche se non sembravano vertere su un particolare argomento, con una copertina rigida e forse innaturalmente pesante, che Barry studiò con attenzione, prima di notarne un angolo incollato e tirarlo. Quando rivelò, all'interno della prima copertina, delle barrette energetiche, quelle inventate da Cisco e Caitlin per aiutarlo ad integrare più energie, spalancò gli occhi shockato. "Come...cosa...perché sono qui?"
"Cisco ha saputo che eri debole e che ti serviva in fretta dell'energia."
"E come l'ha saputo?"
"Secondo te?"
Barry lo guardò in viso, colpito ed emozionato quando finalmente capì il messaggio.
Era stato Leonard a contattare Cisco, in qualche modo, perché stava male, sperando così che ci fosse una soluzione.
Arrossì, emozionato. "Tu davvero non dovevi, Len..."
"Non era utile un velocista non veloce" fu la risposta, ma Barry quasi non sentì quella scusa, occupato com'era a scartare una delle barrette e mangiandone un pezzo in un secondo.
"Ohw, finalmente" commentò, sollevando la mano e facendola vibrare ad altissima frequenza.
Leonard lo osservava tranquillo, non avrebbe mai ammesso che era sollevato al vederlo finalmente riprendersi, mentre il solito colore gli tornava sulle guance.
Di colpo, Barry si alzò, lasciando i libri sul letto, e gli si buttò tra le braccia, posando le labbra sulle sue.
Nonostante lo shock iniziale, Leonard non lo allontanò, ricambiando il bacio.
Il velocista ci mise lunghi secondi, nei quali lasciò che Snart facesse scontrare le loro lingue con accesa passione, a capire cosa avesse appena fatto in preda alla gioia e si staccò improvvisamente, arrossendo.
Leonard, come non l'aveva fermato prima, non lo trattenne ora, facendo solo un mezzo sorriso divertito di fronte all'espressione sconvolta del ragazzo. "