la musica, ma a quanto pare era un potente strumento di richiamo. Messa in acqua la lenza, si sedette sulla cupola della navicella, in attesa che abboccassero.
Intanto, nella sua mente, mangiava succosi ramen al pesce, fumanti e ben cotti. Non notava quasi le onde sonore che attraversavano chilometri d’acqua, rimbombando profondamente e in maniera quasi monotona per lui, esposto nell’aria respirabile.
Era arrivato solo al quindicesimo ramen quando qualcosa tirò la lenza.
Drax si riscosse subito, osservò un’ombra scura sotto la superficie, e senza sforzo alcuno sollevò la canna, aspettandosi di vedere un grosso, ciccioso pesce. Magari con le gambe, ma un pesce. Non un umanoide con la coda. Di pesce.
Il suo pasto era un alieno muscoloso, dalla pelle violacea, con dei curiosi ciuffi di capelli rossicci sulla testa. Le scaglie grosse erano screziate di arancione, mentre con le braccia dotate di dita palmate rimaneva aggrappato alla piccola cassa, dondolandosi nel tentativo di staccarla.
Quando il Sirenx notò Drax, allargò un sorriso pieno di denti affilati, e gli occhi diventarono più chiari mentre un paio di palpebre laterali si aprivano.
“Ehi! Ehi, straniero! Bella questa musica, non è che staccheresti questa cassa? Non se ne vedono spesso, di resistenti all’acqua, quando arrivano sono sempre una benedizione… Eh, e tu? Da dove arrivi?”
Drax sbatté gli occhi, incerto su cosa rispondere.
“Arrivo da Pattox. Il pianeta vicino. E non posso staccare quella cassa, non è mia. E non è una benedizione, è un oggetto normalissimo.”
Borbottò con la sua voce profonda.
Il Sirenx lo guardò attentamente, aveva le iridi chiare, ed erano piacevoli da guardare. Sorrideva appena. Cosa ci trovava da ridere?
“Eh. Sei spiritoso, mi piaci. Davvero non posso far nulla in cambio di questa cassa? Dai, ci sarà qualcosa che posso fare, farei seriamente qualsiasi cosa per della musica!”
Si agitava e avvinghiava la coda attorno alla lenza, ondeggiandosi lentamente, spostando il peso del corpo avanti ed indietro.
Drax sollevò più in alto la canna, e il giovane maschio mezzo creatura marina guardò verso la superficie placida del mare.
“Non sono mai stato così in alto. E, uhm, per la mia offerta?”
Drax borbottò, arricciando il naso verde.
“Nessuno scambio, tu sarai il mio cibo. Ti porterò su Pattox e ti farò cucinare.”
Il semiumano piegò appena la testa dal collo muscoloso, come se non capisse.
“Mangiarmi? Tu vorresti mangiarmi?”
Lui rise appena, trovando quella domanda molto buffa. “Certo che ti mangerò! Sei parte della ricetta del mio ramen al pesce!”
“Ma io sono solo metà pesce!” Ribatté l’altro.
“Come potresti mangiare qualche essere senziente della galassia? Non ti pare di star, uh, violando delle norme di convivenza… O qualcosa di simile? Sei un assassino!”
Lui digrignò i denti, mentre sollevava definitivamente la lenza per scaricare il Sirenx nella propria postazione di comando. Scrollò la canna per farlo scivolare dietro il proprio sedile, e si infilò a sua volta nella cupola.
“Non sono un assassino. Non ti cucino io, ti mangio solo.”
Disse tranquillo, mentre chiudeva con un sonoro clack il vetro, per poi accendere i motori. Il giovane alieno, incapace di muoversi in quel posto stretto e pieno di lame appuntite - come mai aveva tutti quei coltelli ammassati nella navetta? - si aggrappò al sedile.
“Ehi, mi stai rapendo? Davvero?" Chiese esterrefatto.
Drax lo ignorò, mentre la navicella iniziava a slittare sull’acqua, per poi decollare velocemente, puntando verso lo spazio profondo.
“Ho fame, e tu sei l’ultimo ingrediente. Certo che ti sto rapendo, ramen.”
Disse tranquillo, mentre pigiava gli ultimi pulsanti, prima di attivare il pilota automatico. Girò il sedile, e il semiumano scivolò a terra, poggiando la coda contro le lame riposte sul metallo. Drax incrociò le braccia al petto, sospirando.
“Mi hai chiamato ramen!” Si lamentò l’altro.
Drax sbuffò, sollevando un sopracciglio.
“Sì. Perché sei il mio futuro ramen. Il mio cibo. Ti assaggerò e ti mangerò.”
Il Sirenx aggrottò la fronte, guardandosi attorno, ancora bagnato, cercando un’idea. Un qualcosa che potesse salvarlo. Poi notò, improvvisamente, i muscoli di quello strano e vorace alieno verde. Era grosso, potente e sembrava un valente guerriero.
E lui aveva sempre sperato di incontrare un valente guerriero di un altro pianeta. Gli avevano raccontato di mondi senza acqua, come i fondali marini, ma coperti solo d’aria e sole. E le alghe non galleggiavano morbide, ma crescevano dritte e robuste.
Improvvisamente, il semiumano si ricordò di tutte le sue speranze, di tutti i suoi infantili desideri che aveva nascosto nel suo cuore ormai adulto. E l’illuminazione gli era venuta grazie al fascino del suo rapitore. Forse c’era un modo per uscirne.
Forse poteva ancora salvarsi, esaudendo al tempo stesso i suoi sogni sopiti.
Si allungò facendo forza sugli addominali, appoggiandosi alle gambe del bipede.
“Umh… E se mi… Assaggiassi in un altro modo?”
Drax lo guardò stranito,