al dottor Neal Burke, aveva un sorriso simpatico.

Aveva i capelli castani, raccolti in una ordinata coda di cavallo e gli occhi erano di un marrone chiaro venato d’oro.

Era vestita in maniera semplice e comoda.

Il trucco era appena accennato.

“Ragazzi, vi vorrei presentare la signora Jennifer Spencer. – disse il dottor Burke – È l’assistente sociale che si occuperà del vostro caso.”

“Noi non siamo un caso. – sibilò Harry – Non abbiamo bisogno di lei. Mi occuperò io di John …”

“Harry, cara, sai che non puoi farlo. – la interruppe la signora Spencer, gentilmente – Hai solo sedici anni, non sei maggiorenne.”

Harry la fulminò:

“Non ci dividerete!”

John prese la mano della sorella e la strinse.

Si stava spaventando, ma non voleva darlo a vedere.

Non voleva che Harry si preoccupasse per lui.

Non voleva nemmeno che li separassero.

Harry era tutto quello che aveva.

Non voleva rimanere solo.

“I Watson erano miei carissimi amici. – intervenne il dottor Burke – Conosco Harry e John da quando sono nati. Potrebbe affidare i ragazzi a me.”

La donna si voltò verso l’uomo e sembrava irritata, anche se cercava di nasconderlo:

“Lei non è sposato. – ribatté, non facendo trapelare la stizza – Non ci sarà tribunale che le affiderà due ragazzini.”

“La sua opinione non mi vieterà di provare.” insisté Neal.

La donna lo ignorò e tornò a rivolgersi ai ragazzi:

“Vi ho trovato una bella coppia, che vi avrà in affido, fino a quando il tribunale deciderà per l’adozione. Sarete portati a casa loro fra due giorni …”

“Cosa? – sbottò Harry – Non ci avete chiesto nulla …”

“Ci sono delle regole da rispettare, Harry. – la interruppe la signora Spencer, nuovamente, con fermezza – Non avete parenti che si possano prendere cura di voi ed è mio dovere cercare la soluzione migliore per la vostra situazione. La famiglia che vi ospiterà abita a Barnet …”

“Ma è dalla parte opposta rispetto a Sutton! – Harry non riuscì a celare l’ira nella voce – Dovremo cambiare scuola e lasciare i nostri amici …”

“È l’unica soluzione che abbiamo trovato per permettervi di rimanere insieme. – ribatté la donna – Non è facile trovare qualcuno che accetti di accudire due ragazzi grandi come voi.”

Harry stava per ribattere, ma il dottor Burke le prese un braccio, attirando la sua attenzione:

“Non preoccuparti. – la rassicurò – Ho già preso appuntamento con il mio avvocato.”

“Non le dia false speranze. – lo ammonì la signora Spencer – Le farà più male, quando dovrà dirle che non è possibile ottenere il loro affidamento.”

L’uomo si voltò verso la donna, lo sguardo deciso e duro:

“È quello che vedremo.”

“Sto facendo il mio lavoro. – sospirò la donna – Sto cercando di trovare la soluzione migliore per i ragazzi.”

“Anche io.” ribatté il dottor Burke.

La donna non aggiunse altro.

Non era il caso di litigare davanti ai ragazzi:

“Vi verrò a prendere fra due giorni. – sorrise – Vedrete che la nuova casa vi piacerà.”

La signora Spencer uscì.

John guardò Harry e il dottor Burke.

Neal gli era sempre stato simpatico.

Lo faceva giocare e raccontava storie divertenti.

Harry tremava.

John si chiese se fosse per paura o per rabbia.

 

 

Mycroft si domandò, non certo per la prima volta nella sua lunga vita, perché suo fratello non bussasse mai, prima di entrare nel suo ufficio.

Lo aveva visto bussare in diverse occasioni, quindi Sherlock sapeva che esisteva questa strana usanza, che serviva per farsi annunciare e non cogliere di sorpresa chi fosse dall’altra parte della porta.

Eppure, Sherlock, quando si trattava di entrare nell’ufficio del fratello maggiore, non usava mai la cortesia di bussare.

Mycroft era solo.

Aspettò che Sherlock si sedesse, osservandone l’espressione non proprio soddisfatta:

“Non l’hai trovato, vero?” domandò, con un sospiro.

“No.” ribatté Sherlock, secco.

“Come ti avevo detto. – ribadì Mycroft – Sembra che James sia stato inghiottito dalla Terra.”

Sul volto di Sherlock si dipinse un’espressione disgustata:

“Non essere ridicolo, Mycroft! – sbottò, irritato – Semplicemente si sta nascondendo bene per leccarsi le ferite e progettare il suo prossimo piano per distruggerci. Vedrai che salterà fuori, prima o poi.”

“Speriamo più prima che poi. – borbottò Mycroft – Ho novità per te sui ragazzini che hai salvato, se sei ancora interessato.”

Sherlock si fece attento.

Mycroft lo prese per un sì.

“Oggi saranno dimessi dall’ospedale e portati in una casa, in affido. – lo informò il fratello maggiore – Questo è l’indirizzo. Immagino che vorrai vedere con i tuoi occhi che stiano bene, fratello caro.”

Mycroft porse al fratello un foglietto piegato.

Sherlock lo prese, si alzò ed uscì, senza salutare.

L’ultima cosa che Mycroft vide del fratello minore fu lo svolazzo del lungo cappotto nero.

 

 

La casa era bella.

Una villetta a due piani, che aveva diversi anni sulle spalle, ma che era ben tenuta.

I coniugi Thorpe li accolsero con un enorme