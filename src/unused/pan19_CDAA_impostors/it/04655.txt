magia.

“Oggi non è giornata” sibilò, dirigendosi a tutta velocità verso la  Stark Tower e pregando che il se stesso di quel mondo fosse disposto a  crederlo e ad aiutarlo.

Arrivato alla Stark Tower, fu piacevolmente sorpreso di trovare  l'entrata nascosta di cui solo lui e Steve erano a conoscenza – il Tony  Stark di quell'universo, se non altro, pensava come lui.

Aveva costellato pure quella via di fuga secondaria con quadri e opere  d'arte a tema Avengers. Tony notò di sfuggita piccole differenze nei  dipinti appesi alle pareti: formazioni degli Avengers che non  rispecchiavano del tutto quelle a cui era abituato, ma almeno quasi  tutti i volti gli erano familiari. E Wanda era presente in molti di quei  quadri, aggraziata come sempre, quindi esisteva pure in quella realtà.

Percorse velocemente gli ambienti a lui familiari fino a raggiungere il  laboratorio.

Si trovò davanti una figura, di spalle, intenta a sistemare dei piatti  fumanti su uno dei tavolini. “Tony, vieni a mangiare o ti obbli-”

“Steve!”, lo chiamò d'istinto spezzando, col suono meccanico della sua  voce, le parole dell'altro; poi si ricordò di dove si trovava  effettivamente e divenne guardingo.

L'altro uomo si voltò di scatto: “... è quello il tuo modo di andare in  bagno? Un giorno o l'altro inizierai a usare quell'armatura come  pigiama. Dov'è Link?”

“Link? Erhm, Steve, credo di dovere delle spieg-”

E in quel momento, si udì un urlo di guerra provenire dal piano di  sopra.

Tony, un istante dopo, era già a metà scale, seguito da uno Steve...  calmo e quasi rassegnato?...

Arrivato nel salotto, il luogo da cui era partito l'urlo, si trovò  davanti a uno spettacolo alquanto insolito. Lo stile dei mobili era  diversissimo, e l'atmosfera era quasi più... calda. Accogliente. 'Casa',  si ritrovò a pensare.

Ma non era quella la cosa più strana. No.

Aveva davanti due sconosciuti. Semi nudi. Intenti a fare cose... beh,  cose divertenti - su un enorme tappeto a stelle e strisce. O  almeno, le stavano facendo prima di mettersi a litigare.

“Sei pesante, levati di dosso che sono arrivati il boyscout e la  lattina.”

“Se mi sposto, poi hai le mani libere, mon ange. Je sais che vuoi  farmi del male.”

“Appena me le liberi ti infilo il braccio su per il-”

“Oui, oui, ce n'est pas la prima volta che lo dici. Ora calmati s'il te  plaît.”

“Ti ti... ti uccido!”

Tony Stark ebbe un'illuminazione: lo sconosciuto numero uno si  chiamava Gan- Gambit!, o qualcosa di simile – un mutante che faceva  parte degli X-men. A quanto parte, in quest'universo era uno degli  Avengers. L'altra figura continuava a non dirgli niente. Era una donna  abbastanza carina ma, da quel che si intravedeva da sotto il corpo  dell'uomo, sembrava oltremodo minuta. E incredibilmente scurrile. Per  niente il suo tipo, ecco.

“Tony... ricordati che sono nostri amici.” sussurrò Steve al povero,  confuso genio, che in quel momento si sentiva alquanto intontito dalla  situazione.

“Uh?”, riuscì a blaterare.

“... non li vuoi uccidere?”

Ok, le cose erano ovviamente diverse ma... Steve era Steve no? Se  gente che normalmente non frequentava, voleva fare sesso nel suo  salotto, chi era lui per impedirlo? Soprattutto quando a Steve la cosa  non sembrava poi così inusuale.

Uhm, forse il ragionamento non filava troppo ma c'erano problemi più  immediati di cui occuparsi.

Ma non fece a tempo a finire le sue elucubrazioni che una nuova figura  entrò nella stanza come una furia; teneva in braccio un bambino,  sicuramente una creatura molto furba visto che si era tappato le  orecchie giusto in tempo. “Cosa sta succedendo qui?! Remy, so che,  qualsiasi cosa sia successa è colpa tua! Loganna, alza subito il tuo culaccio dal mio tappeto preferito!”, e, poi: “E tu Steve, invece di pranzare  con noi, sei a giocare con la mia armatura?!”

“Tua armatura...?”, sussurrò Tony, guardando la donna. E, dopo un attimo  di silenzio assoluto, dove gli altri tre nella stanza si limitarono a  fissarlo, pronti a colpirlo “Loganna?! Oh mio...”

Steve, voltandosi verso la donna: “Amore, porta Link al sicuro - questi  nazisti... ora ci entrano pure in casa!”

“Nazisti...? Oh mio Dio. Fermi tutti, per favore! Steve, dobbiamo  parlare.” esclamò Tony.

“Parla.”

Tony si osservò attorno. I due che poco prima erano sul tappeto adesso  erano in piedi di fianco a lui. Steve si era avvicinato alla donna e la  stava in parte riparando, il figlio stretto al petto di lei.

Probabilmente Tony in quell'universo era morto e... beh, aveva lasciato  tutto a Steve. Ecco il perché di quell'arredamento particolare.

Steve meritava le sue cose molto di più di quanto Tony non l'avesse mai  fatto.

“Mi chiamo Anthony Edward Stark... Iron man. E ho bisogno di aiuto”,  disse, calandosi la visiera. “L'Extremis