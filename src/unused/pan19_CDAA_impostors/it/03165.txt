’è due senza tre. 

Il terzo fu uno dei baci più cliché della storia, perché avvenne in ascensore.
Scott aveva appena tradito le idee e lo stesso branco, stringendo un’alleanza temporanea con Deucalion, uno dei tanti, troppi,  nemici che si erano fatti. 

Stiles aveva deciso di aggiornare un Derek semi-svenuto per colpa di Jennifer Blake – insegnante d’inglese di giorno, druido amante dei sacrifici di notte e nel mezzo amante dello stesso Derek – prima scuotendolo ripetutamente e poi ansimandogli addosso che Jennifer era scomparsa, che Scott era con il Demon Wolf e che dovevano muoversi. 

Fu quando un preoccupato Derek chiese di Cora, che Stiles non resistette più.
Una mano gli stava accarezzando il braccio, quasi per consolarlo dall’odissea che aveva passato in quelle ultime ore e l’altra era stretta contro quella di Derek, pronta per aiutarlo a rialzarsi.
Solo che nel gesto Derek si scontrò inevitabilmente con le labbra di Stiles, quasi come se possedessero una sorta di calamita.
E ancora Stiles avvertì quel dolore sordo e asfissiante in mezzo al petto, mentre Derek lo baciava di fretta, senza chiedersi perché lo stessero facendo di nuovo. 

La luce ad intermittenza dell’ascensore si spense completamente e Stiles emise un piccolo gemito spaventato, che scosse con violenza il corpo di Derek.
I cuori dei due ragazzi stavano letteralmente volando nella cassa toracica, per quanto battevano forte, tanto che Stiles pensò quasi che gli potesse esplodere. 

Non accadde nulla di tutto quello, perché per la prima volta Derek allentò la presa, assaporando sul serio il contatto delle loro labbra, quasi studiandole davvero.
Stiles aveva le labbra perennemente screpolate che graffiavano con forza quelle al contrario morbide e idratate del lupo mannaro. 

Derek prese a leccargliele, inumidendole con la saliva calda che Stiles apprezzò, dato l’ennesimo gemito che Derek dovette ingoiare. 

Entrambi odiavano molto di meno quei momenti, dove tutti e due, seppur tollerandosi a fatica – seriamente? Non ci credeva più nessuno al fatto che Derek e Stiles non si sopportassero, siamo sinceri -  assaporavano una vicinanza che avevano preso ad apprezzare e non solo. 

Fu quando Stiles aprì gli occhi per la prima volta, e Derek compì lo stesso gesto, che entrambi capirono che quel fastidio leggero ma continuo nel petto che provavano era un effetto tangibile di quanto accettassero l’uno la compagnia dell’altro.

Il colore degli occhi di Derek ricordava una distesa di muschio colpita da qualche sprazzo di sole qua e la.
Stiles aveva il miele attorno alle pupille.
Entrambi alzarono di poco l’angolo delle proprie bocche, increduli per il fatto che stessero abbozzando un sorriso quando là fuori le persone – dicasi lo sceriffo e Melissa, insieme a molti altri – rischiavano di morire.
Però erano insieme e Stiles sapeva, nel profondo del suo cuore, che quando Derek era accanto a lui la protezione era assicurata.
Stavolta si separarono, con quelle smorfie sul volto che ricordavano dei sorrisi, e la zona del cuore un po’ più calda. 

- 

La quarta volta fu imprevista e triste.
Stiles non voleva scaraventarsi contro Derek, quando accanto a loro c’era Lydia che piangeva la morte di Aiden, insieme al gemello Ethan.
Solo che non potè farne a meno. 

Derek aveva passato quasi il suo stesso inferno, in fondo. 

Stiles aveva perso se stesso, soccombendo ad uno spirito giapponese e Derek aveva passato settimane a scandagliare libri, la foresta e qualsiasi posto disponibile, tentando di capire dove potesse essere finita quella persona che gli salvava sempre la vita, e che ora toccava a lui proteggere. 

Stiles si accorse di Derek in piedi - mentre Lydia singhiozzava al suo fianco e lui le accarezzava i capelli, in un gesto ormai solo consolatorio, perché le fantasie sulla ragazza biondo fragola erano finite - e il male che aveva provato in quel periodo di possessione esplose nel suo petto come un fuoco d’artificio.
Lydia si staccò dalla presa di Stiles, correndo disperata verso l’amore che aveva perduto, l’ennesimo.
Stiles corse a perdifiato, come mai in vita sua, raggiungendo Derek in piedi, ansimandogli contro il collo e stringendolo contro di sé, aggrappandosi a lui come un ancora.
Le sue dita lunghe e affusolate presero a tracciare il volto di Derek, a toccare la barba che pizzicava e le sue guance morbide quasi con dolore, come se avessero desiderato il contatto da troppo tempo. 

Le pupille del lupo mannaro si allargarono a dismisura, quando anche le sue dita presero a toccare il volto di un ragazzo che aveva rischiato di scomparire definitivamente, a causa di uno spirito comparso da chissà dove, e ormai lontano nel tempo. 

«Stiles?» sussurrò quasi spaventato, a mezza voce, incerto di aver pronunciato davvero quel nome. 

Stiles annuì leggermente, un cenno del capo che sembrava costargli fatica, le guance pallide e le occhiaie di chi era sopravvissuto, senza capire nemmeno bene perchè. 

Derek afferrò i polsi del ragazzo di fronte a lui, con lo stomaco che bruciava e le gambe che tremavano per le conseguenze della lotta contro gli oni, mostrando al giovane volto la domanda che aveva palesemente stampata in faccia e che Derek aveva intuito, perché i pensieri di Stiles erano diventati anche i suoi. 

«Sono reale? Questo è reale? ». 

Stiles contò le proprie dita, aiutato da Derek. Erano dieci