provato a suonarla e non è male, anche se le corde sono un po' diverse. »
Keith lo ascoltava stupito: non aveva idea che Lance sapesse suonare uno strumento, o meglio, avrebbe potuto immaginarlo da vari indizi, ma non vi aveva mai davvero dato peso.
« Vuoi che ti suoni una ninna nanna, Kitty-boy? »
« Smettila di chiamarmi in quel modo! »
« Su, su, lo so che in fondo non ti dispiace. »
Keith avrebbe voluto ribattere che invece non gli piaceva per niente, era un soprannome tremendo, ma Lance non gliene diede il tempo, iniziando a pizzicare le corde dello strumento, che producevano un suono estremamente dolce.
Impiegò qualche istante per trovare il ritmo giusto e il movimento che producesse le note che voleva, ma, quando ci riuscì, alla musica si unì anche la voce.

« Estas semanas sin verte
Me parecieron años
Tanto te quise besar
Que me duelen los labios.
Mira que el miedo nos hizo
Cometer estupideces
Nos dejó sordos y ciegos
Tantas veces... »

Keith non capiva una parola della lingua in cui l'altro stava cantando, ma aveva l'impressione che quella canzone non fosse stata scelta a caso, che significasse qualcosa in quel momento.
Lance aveva una bella voce, non l'avrebbe mai immaginato pensando agli strepiti e agli strilli con cui se ne usciva fin troppo spesso: era calda, che si accompagnava perfettamente al suono delicato della strana chitarra.

« Y un día después
De la tormenta
Cuando menos piensas sale el sol
De tanto sumar
Pierdes la cuenta
Porque uno y uno no siempre son dos
Cuando menos piensas
Sale el sol »

E quella canzone lo faceva sentire bene, riusciva a farlo rilassare come non pensava di poter fare quella sera. Sembrava che gli stesse dicendo che sarebbe andato tutto bene, che ogni guaio si sarebbe aggiustato. Chissà se Lance l'aveva scelta con quell'intento o se si trattava solo di una sensazione di Keith?
Man mano che la melodia procedeva, sentiva le palpebre farsi sempre più pesanti, finché non finì per appoggiarsi alla spalla di Lance e chiudere gli occhi definitivamente. Sentì l'altro irrigidirsi per un istante, ma fu una sensazione molto fuggevole, mentre la canzone continuava, sempre più sfuocata alle sue orecchie mentre lo accompagnava nel mondo dei sogni.

Keith si era addormentato sul serio, Lance non pensava davvero che potesse succedere, non di nuovo. E, invece, quella piccola furia rossa sembrava davvero tranquillizzarsi in sua presenza. Non sapeva se esserne seccato o lusingato.
No, in realtà doveva ammettere che gli faceva particolarmente piacere, anche se la sensazione era accompagnata da una sorta di malinconia.
Smise di suonare e abbassò lo sguardo sul volto disteso dell'altro, azzardandosi a scostare appena i ciuffi corvini che gli erano ricaduti sugli occhi: Keith era sempre tormentato da qualcosa, sempre in ansia, sempre preoccupato. Per quanto assurdo potesse sembrare, avrebbe voluto alleviare almeno un po' quelle ansie, anche solo con una canzone che lo facesse sorridere. Da quanto non vedeva Keith sorridere? Non lo ricordava.
« I can be your hero, baby... » intonò a voce bassa e leggera, senza che le note della chitarra lo accompagnassero. « I can kiss away the pain... Se solo me lo permettessi. Se solo ti voltassi verso di me, almeno una volta. I will stand by you forever... You can take my breath away... » 
Era una vecchia canzone, fin troppo strappalacrime per essere associata a quel momento. Lance sospirò e sorrise tra sé, togliendosi la giacca e avvolgendola attorno alle spalle del compagno prima di stendersi accanto a lui.
« Buonanotte, Kitty-boy. » mormorò, e l'ultimo rumore che ebbe l'impressione di sentire prima di assopirsi a sua volta, furono delle profonde fusa di approvazione provenienti da sotto di lui.

Non era stata un'idea geniale stendersi sul prato a guardare le stelle. Potevano benissimo osservarle dalle vetrate del castello, perché starsene in quel posto scomodo? E poi passavano le loro intere giornate tra le stelle, quindi cosa c'era da vedere? Poteva quasi sentire le formiche che le si arrampicavano lungo le gambe. Chissà se c'erano delle formiche su quel pianeta o un genere di insetti corrispondente? Nel caso, sperava che non fossero velenosi. La prossima volta doveva ricordarsi di portare uno di quei teli da campeggio, una cerata, così non avrebbe nemmeno sentito l'umidità dell'erba. Chissà che percentuale aveva? Avrebbe finito per essere dannosa per le apparecchiature?
« Pidge... »
La ragazza si voltò verso Shiro, steso al suo fianco, e accennò un sorriso.
« Scusami, è che detesto il campeggio. »
In realtà, fastidio momentaneo a parte, era davvero felice di essere lì con lui, di vedere che stava bene, che lo scontro con la nave Galra non aveva avuto ripercussioni.
« Credi che domani ce la caveremo? » chiese per intavolare un qualsiasi discorso.
Quel silenzio la faceva sentire a disagio. Era strano, di solito non le dispiaceva. Eppure, a starsene così, senza dire niente, sembrava che quel momento potesse diventare speciale, quasi sacro, e questo le faceva venire il batticuore.
Shiro era steso accanto a lei e non accennava a muoversi, eppure