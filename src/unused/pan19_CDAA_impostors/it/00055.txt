da uomo di ghiaccio, severo e impassibile che Mycroft indossava ogni giorno con le altre persone. In quel momento era solo Mycroft. Suo fratello.

 «Lasciati andare.» disse soltanto il politico.

 «Non posso. Non adesso che John ha bisogno di me.» affermò il minore con voce tremante. «Lui è sempre stato forte, ma adesso che non è più così… non posso crollare. Devo essere abbastanza forte per entrambi.»

 «Lo so.» confermò Mycroft accarezzandogli una guancia. «Ma lui non è qui, adesso.»

 Sherlock abbassò lo sguardo.

 «Lasciati andare. Ne hai bisogno.» ripeté il maggiore. «Tenerti tutto dentro peggiorerà solo le cose. Prima o poi esploderai e sarà molto meglio che tu lo faccia con me piuttosto che di fronte a John.» fece notare. «Lo sto dicendo per il bene di entrambi.»

 Gli occhi di Sherlock si velarono di lacrime e d’istinto abbassò lo sguardo.

 «Sfogati, Sherlock.» sussurrò il maggiore. «Butta fuori tutto quello che hai trattenuto. Piangi, grida, rompi tutto, prendimi a pugni se può servire a farti stare meglio.» disse accarezzandogli il volto. «Sono qui per te, Sherlock. Sfogati.»

 Quando il primo singhiozzo lo scosse, lo fece così violentemente che Sherlock sentì le gambe cedere sotto il peso di tutto quel dolore. Poggiò le mani sulle braccia di Mycroft, in cerca di sostegno. Abbassò il capo e strinse i denti, sentendo che sarebbe esploso, che non sarebbe riuscito a trattenere tutto ancora a lungo.

 Il maggiore lo sorresse prontamente e lasciò che poggiasse il capo contro il suo petto.

 Sherlock prese a singhiozzare convulsamente, stringendo le mani attorno alla giacca di Mycroft e chiudendo gli occhi. Il suo corpo tremava violentemente, tanto che il maggiore lo strinse tra le braccia per poterlo sorreggere, quasi fosse l’unico modo per evitare che cadesse a pezzi.

 Quando le gambe non lo ressero più e il consulente investigativo si lasciò scivolare a terra, il politico lo accompagnò nella caduta, rimanendo al suo fianco e accarezzandogli i capelli.

 Sherlock gemette dal dolore e si piegò in avanti, sperando di lenire il dolore che gli aveva trafitto il petto. Quando un grido di disperazione lasciò le sue labbra, Mycroft lo strinse maggiormente a sé, lasciando che buttasse fuori tutto il dolore e tutta la sofferenza accumulati in quelle settimane.

 

 

 John venne svegliato da uno dei peggiori incubi che avesse mai avuto. Si mise a sedere di scatto, ansimando e singhiozzando dal terrore, pallido e spaventato coma mai prima di allora. Si guardò intorno e capì di trovarsi a casa sua, a Baker Street, sul divano del salotto.

 «Sherlock» gemette portandosi le mani alle orecchie e chiudendo gli occhi. «Sherlock!» lo chiamò, questa volta alzando la voce, rotta dai singhiozzi e dalle lacrime che continuavano a rigargli le guance.

 Si udirono dei passi per le scale e poco dopo Sherlock e la signora Hudson fecero il loro ingresso nell’appartamento. Il consulente investigativo in un attimo fu accanto al compagno. Prese posto accanto a lui sul divano e lo strinse tra le braccia.

 «Sherlock…» pianse il medico, sentendo le braccia dell’amico stringerlo in un abbraccio.

 «Sono qui.» sussurrò Holmes al suo orecchio.

 John scosse il capo, continuando a tenere le mani premute sulle orecchie e gli occhi serrati. «Non voglio morire…» singhiozzò «Ti prego, non voglio morire…»

 Gli occhi della signora Hudson incontrarono quelli di Holmes. E non ci fu bisogno di parole, nessuno dei due ne aveva bisogno per poter esprimere il dolore che in quel momento stavano provando vedendo il dottor Watson crollare sotto la morsa di quella malattia.

 «Ho paura…» singhiozzò John. «Non voglio morire…»

 «Non morirai.» mormorò Sherlock. «Non morirai, John. Andrà tutto bene. Ce la farai e tutto questo finirà prima che tu te ne accorga.» gli accarezzò il capo e gli scoccò delicati baci su una guancia. «Va tutto bene. Andrà tutto bene, amore mio. Te lo prometto.»

 John scosse il capo. «Mi dispiace…» ansimò. «Mi dispiace tanto…»

 «Shh…» sussurrò l’altro. «Non essere sciocco. Non c’è nulla per cui tu debba dispiacerti. Niente di tutto questo è colpa tua. Non scusarti per qualcosa che non puoi controllare.» gli fece notare, cullandolo fra le braccia. «Respira profondamente.»

 Watson annuì e prese a fare respiri profondi, rotti di tanto in tanto da leggeri singhiozzi e gemiti. Quando si fu calmato completamente si separò da Sherlock e puntò gli occhi in quelli di lui.

 «Perché continui a prenderti cura di me?» chiese flebilmente.

 Sherlock sospirò e gli poggiò una mano su una guancia. «Sai che è una domanda alquanto stupida, vero?» chiese di rimando, poi proseguì. «Perché ti amo, mi sembra ovvio.»

 «Come puoi amarmi?» chiese John, con gli occhi lucidi. «Come puoi amarmi con tutto ciò che ti sto facendo passare? Ti sto spezzando il cuore e rovinando la vita con questa stupida malattia.»

 «Te l’ho detto, John.» replicò il moro. «Non è colpa tua.»

 «Non è questo il punto.»

 «Infatti.» confermò Sherlock. «Il punto è