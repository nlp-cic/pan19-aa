Ho avuto da fare, mia madre mi ha occupato le giornate » rispose.
« Be’, allora sarà meglio che vi lasci soli, se dovete recuperare! »
« Mamma! » urlò Ginny, rossa in viso.
Molly si diresse in cucina come se niente fosse, sorda all’indignazione della figlia.
La ragazza guardò Harry, esasperata. Lui rise di fronte alla sua espressione e, poggiate le mani sui suoi fianchi, l’attirò a sé. « Però, forse » sussurrò, a pochi centimetri dalle labbra di lei. « Forse ha ragione tua madre ».
Fece per annullare la distanza tra di loro, ma Ginny si scostò appena.
« In un’altra situazione, ti direi: mai dare ragione alla madre della tua ragazza. Ma » aggiunse, tornando ad avvicinarsi al suo viso, « per questa volta può passare ».
Harry rise e la baciò, questa volta senza essere interrotto da nessuno.
Mano nella mano, Harry e Ginny si incamminarono tra gli alberi che costeggiavano la Tana, parlando di Quidditch, scuola e progetti per l’estate. La ragazza stava raccontando dell’ultima visita di zia Muriel, che se n’era andata dalla casa furiosa perché, come al solito, Fred e George le avevano giocato uno dei loro scherzi.
« Dovevi vederla, ha proprio perso il controllo! La mamma ha punito Fred e George, ora sono segregati in casa per una settimana. Lei però non sa che io ho dato loro una mano » aggiunse, ghignando.
Harry rise.
« Lo sapevo che centravi anche tu! »
« Oh, be’, io non ho fatto molto, mi sono solo assicurata che zia Muriel si sedesse nella sedia giusta, quella che i gemelli avevano incantato perché iniziasse a ballare ».
I due ragazzi continuarono a ridere per un bel po’, finché Harry non si ricordò della promessa fatta a sua madre.
« Ehm, Gin? » 
« Sì? » rispose lei.
Lui fece un respiro profondo, prima di parlare, mentre la ragazza lo guardava in attesa.
« Mia madre ti invita a cena da noi domani sera » disse.
Ginny sorrise, piacevolmente sorpresa da quell’invito.
« Non vedo l’ora » rispose.
Harry si fermò, cingendole i fianchi.
« Davvero? »
« Certo! Sarà fantastico conoscere i tuoi! »
Ginny sorrise di fronte all’espressione attonita del ragazzo, sollevandosi in punta di piedi per un bacio a fior di labbra. Harry la strinse ancora di più a sé e lei socchiuse leggermente le labbra per permettergli di approfondire il bacio.
Il ragazzo le sollevò piano la camicetta, poggiando le mani sulla morbida pelle dei fianchi. Ginny portò le sue ai capelli di lui scompigliandoli più del solito.
Si separarono quando non ebbero più fiato, sorridendo felici, le fronti appoggiate l’una sull’altra.


********* II PARTE **********


« Harry, esci dal bagno, è tardi! »Harry sbuffò, affondando ancora di più tra le bolle di sapone nella vasca. Quella era la fatidica serata in cui i suoi genitori avrebbero conosciuto la sua fidanzata. In quegli anni, Harry non aveva mai presentato loro nessuna ragazza, soprattutto perché le sue storie con loro non erano mai sopravvissute all’estate. Con Ginny, invece, era tutto diverso: sentiva di amarla realmente, sentiva che questa era la ragazza giusta. La stretta allo stomaco che provava quando passavano tanti giorni senza che si vedessero era una sensazione che non aveva mai provato con nessun’altra. Né con Cho, né con Elizabeth e neanche con Mary Anne, con la quale era stato insieme per quasi un anno; figuriamoci quelle con qui era stato insieme per un mese o poco più, di cui non ricordava quasi più i nomi.Sospirando, uscì dalla vasca e, una volta in camera, iniziò a vestirsi. Si infilò la camicia e i jeans che sua madre gli aveva preparato sul letto e cercò di pettinarsi alla bell’e meglio i capelli arruffati. Dopo essersi guardato per l’ennesima volta allo specchio, scese in cucina, dove Lily era indaffarata ai fornelli. « Questo pomeriggio non dovevi essere in ufficio con papà? » le chiese.« Ho chiesto a Mad-Eye il pomeriggio libero, per poter sistemare la casa, visto che tu e tuo padre la rendete sempre un disastro ».Harry sorrise a quel rimprovero: erano anni che Lily Potter faceva di tutto per convertire i due uomini di casa all’ordine; con scarso successo, del resto.« E per preparare la cena, ovviamente » concluse. « Speriamo che James arrivi presto… tu » aggiunse rivolta a Harry, « prepara la tavola ».Una ventina di minuti dopo, durante i quali Harry aveva apparecchiato la tavola, tolto tutte le riviste del Quidditch dal tavolino del soggiorno, dato da mangiare a Hedwig e pulito la sua gabbia, si sentì una voce dall’ingresso.« Tesoro, sono a casa! »« In cucina! » rispose Lily, anticipando la domanda del marito.James entrò nella stanza.« Uhm, cos’è questo profumino delizioso? » chiese, abbracciando la moglie da dietro. « Ehi, Harry, come mai così in tiro stasera?? »Lily e Harry si guardarono esasperati.« Certo, caro, perché tu sai cosa c’è questa sera, vero