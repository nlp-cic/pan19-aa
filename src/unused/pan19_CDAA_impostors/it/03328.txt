volta. Però devo ammettere... chi se lo scorda quello che avete combinato al party della Campari?" Genn si sente morire.

"C'eri anche tu?" "E chi non c'era? Mr. Iodice ha tirato su un teatro che probabilmente l'hanno sentito anche ad Auckland." Ridacchia mentre butta giù un sorso di tea. Mette in bocca del pane e caviale e Genn storce la bocca, grazie al cielo non ha mangiato niente.

"Dicevo, Alex si è raccomandato che mangiassi qualcosa, qualcosa di sano, sai? E quindi appena ti viene voglia, chiedi pure a Camilla, la ragazza bruna che vedi gironzolare." Genn annuisce, ma dubita che mangerà. Probabilmente Alex si arrabbierà ma non ha voglia e non se la sente. La saliva gli si inacidisce in bocca e prende un sorso d'acqua cercando di non farsi scivolare il bicchiere dalle mani sudate.

"Uhm allora. Genn. Genn Raia. Genn Genn Genn. Figlio di Vendela Kirsebom. Modella, ora impegnata fortemente nel sociale e nelle attività benefiche. Lodevole. Ma sai, non l'ho mai vista alle tue sfilate. Mi sono informato prima di questa intervista, è il mio lavoro.- Sorride mentre si rilassa contro la poltrona, il cibo viene piano piano tolto dal tavolo dai camerieri, lasciandogli il tavolo in pietra lavica del tutto libero. - Dov'è tua madre quando lavori, Genn?"

Genn stringe i braccioli della sedia e fissa lo sguardo sulla camicia a pois di Edmund. Burberry. Collezione femminile. Shhh. Respira, Genn. "Mia madre è molto impegnata. Seguirmi nel mio lavoro è difficile per lei. Lo sa perché è stata al mio posto prima. Lo so anch'io. È a casa nostra, in Svezia. Io sto qui tutto l'anno però, tranne quando devo lavorare." Bravo. Bravo, Genn. "Mi piacerebbe vedere i tuoi occhi quando mi parli, sai? Sono così belli, sarebbe un peccato passare le prossime due ore senza osservarli."

Stringe i denti. Bravo un cazzo, Genn. "Eccoli. Stai tranquillo. C'è qualcosa in te, me lo sento. Dobbiamo solo tirarlo fuori. Ma non andiamo da nessuna parte se non ti rilassi. - Tira fuori una pipa in legno, sistema il tabacco con le dita e la accende. - Vuoi una boccata?" Genn scuote la testa, mentre Edmund gli sorride in una coltre di fumo.

"Perché allora non parliamo di tua sorella Amelia? Il suo Instagram ha il verified accanto al suo nome." Genn storce la bocca. Non ha voglia di parlare dei milioni di followers di sua sorella, dei viaggi continui pagati dagli sponsor e delle bevande energetiche che spaccia sul suo profilo. Nel loro mondo odiano i blogger. Li odia anche lui, perché è divertente farlo. Instag- "Instagrammer del cazzo." Genn strabuzza gli occhi e Edmund sorride. "Questi giovani influencer che levano il lavoro a tutti noi..."

A Genn scappa una risata talmente forte e improvvisa che fa voltare il resto del locale. Non gliene frega niente. Quando si interrompe si asciuga gli occhi e guarda con un sorriso aperto il giornalista che lo ricambia preso alla sprovvista.

Genn raddrizza la schiena e piega le labbra in un sorriso mal trattenuto. "Che odio questi imbecilli. Non possono trovarsi un lavoro vero?" Edmund quasi si affoga con il fumo mentre ride, la tensione scema e i due rimangono a osservarsi divertiti e rilassati.

"Mi devo vedere con Amelia domani, sta tornando dalla Malaysia, mi deve parlare dice, ma io scommetto che il suo manager le ha chiesto di postare una foto con me. Forse la prima insieme da quando ha il verified al suo account." Edmund annuisce ma sospira. "Questo non lo scrivo però." Genn mugugna vago, ma e molto più tranquillo ora. Forse quello che serviva a entrambi era una bella risata.

"Perché fumi la pipa?" "Perché voglio fare il fighetto hipster. Mio fratello gemello Edwin fuma le sigarette con il bocchino. Fa molto bohémien a dirla tutta." "Immaginavo. Che ridere." Genn ridacchia, ma Edmund assottiglia gli occhi.

"Sai che non possiamo rimandare l'argomento a lungo, no? Mi devi dire cosa è successo a Bottega. Ed è strano anche che Tomas non abbia dato di matto, lo conosco, ne sarebbe stato capace. A meno che..." "Esatto, ha avuto un sacco di pubblicità a Bottega per quello che ho detto. Perché Victoria's Secret ha citato anche il suo brand."

"Uhm... non possiamo scrivere neanche questo. Vedrai che porto l'intervista vuota in redazione." "Almeno hai un bel photoshoot, eh? Alasdair è sempre bravo." "Già già. Vedremo cosa ne uscirà. Comunque..." "Comunque... Ho tirato fuori quel discorso dal nulla. Non lo so neanch'io - Genn sospira - non so neanch'io perché. Insomma non ci vedo niente di male, io la lingerie la uso normalmente, è solo intimo... e non fare nessuna faccia, lo so che la camicia Burberry che hai addosso è della collezione femminile, perché c'è l'ho uguale a casa."

Edmund sorride. "Nel nostro mondo queste convenzioni ci sono poco. Tu che hai