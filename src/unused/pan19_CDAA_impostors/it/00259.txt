era una bambina, quale sarebbe stata la sua reazione se messa alle strette in questo modo?

La rossa, tuttavia, la sorprese una volta di più con un sonoro sospiro di sollievo.

"Finalmente, grazie a Merlino!

Non sapevo più cosa inventarmi per farci scoprire..." Esclamò infatti.

"C-cosa?" balbettò Harry.

"C-cosa?" gli fece eco Hermione.

"Non ne potevo più di fingere, Hermione" rispose Ginny.

"Oh, andiamo, Harry, capisco che tu sia troppo preso da Malfoy per notare qualsiasi altra cosa, però-"

"Tu...tu lo sapevi?!" chiese Harry costernato, arrossendo.

"MALFOY?!" strillò Hermione, assumendo invece il colorito smorto che il moro sfoggiava poc'anzi.

"Sì, Harry, avrei dovuto essere cieca per non accorgermene.

E sì, Hermione, il nostro Golden Boy qui è felicemente accasato con il Principe delle Serpi."

I due boccheggiarono per un po', studiandosi con sospetto, fino a che, alla fine, non vennero a patti con le reciproche scoperte.

Hermione, però, non aveva intenzione di permettere ad Harry di fidarsi del furetto fino a che non si fosse assicurata della sua sincerità, e chiese d'incontrarlo per parlargli a quattr'occhi.

Malfoy risultò essere una persona piuttosto interessante, sagace e perspicace.

Anche lui, a quanto pareva, si era accorto da tempo della sua 'liason' con la 'Weaselette', come la chiamava, anche se le assicurò che solo a un occhio esperto come il suo (con Harry aveva dovuto inventarsene più d'una per mantenere il segreto) poteva essere tanto palese, e che quei Gryffinfessi dei suoi compagni sicuramente non avevano notato niente.

Non ci si poteva certo aspettare che la relazione tra i due arcinemici sarebbe stata rose e fiori, ma se c'era riuscito Harry ce l'avrebbe fatta anche lei.

Certo che Harry aveva in più il sesso, che rendeva più facile tollerare l'arroganza del caschetto d'oro britannico, ma lei aveva dalla sua la voglia di spalleggiare un amico che aveva bisogno del suo sostegno.

Quello che Ron avrebbe pensato di tutta la faccenda non era neppure in discussione.

Tutti e quattro sapevano bene che avrebbe fatto fuoco e fiamme, e speravano di poterlo tenere all'oscuro il più a lungo possibile.

Nessuno si aspettava però la piega che avrebbero preso le cose di lì a poco.

 

**********************************

 

Da quando le due relazioni erano venute allo scoperto, tra Harry e Ginny si era ristabilita la complicità e l'affetto di un tempo.

L'imbarazzo che li aveva allontanati, d'altronde, era dovuto solo alla paura di ferire l'altro mettendo fine alla relazione.

Quando era stato chiaro che non c'era nessuna relazione di cui doversi preoccupare, entrambi avevano preso a usare l'altro chi come scusa per sgattaiolare fuori di casa (Ginny) chi per passare qualche ora extra nella camera delle Necessità senza dover rispondere alle domande di Ron (Harry).

Quello che non avevano tenuto in conto, tuttavia, era che dall'esterno la loro relazione sembrava aver raggiunto uno stadio avanzato.

Troppo avanzato, secondo la signora Weasley.

I due si vedevano durante ogni momento libero, e anche Ron le aveva confermato che sparivano per ore e tornavano con i vestiti in disordine e le guance accese.

Bisognava prendere provvedimenti, e se Ginny ancora non se ne rendeva conto ci avrebbe pensato lei a farla ragionare.

Ed Harry con lei.

"Harry, caro" cinguettò quindi Molly la prima volta che il ragazzo venne a prendere Ginny per portarla al cinema "entra un momento, vuoi?"

Il moro fece un sorrisino tirato, pensando che a Draco non piaceva affatto aspettare e sarebbe diventato furibondo se avesse tardato, e la seguì in casa.

Ginny, che stava scendendo le scale, quando lo vide entrare capì subito che non si preparava niente di buono.

Sul tavolino del salotto c'era il servizio bello e perfino la famosa crostata della mamma.

Ok, ritiriamo il 'niente di buono': si preparava una tragedia.

 

**************************************

 

"COSA?!" esclamò la rossa balzando in piedi.

"Oh, per l'amor del cielo, Ginny, non è poi così incredibile, no?

Harry sta frequentando il corso per Auror, e tu stai per iniziare il tuo ultimo anno ad Hogwarts...io credo che sia il momento ideale per cominciare a pianificare il vostro futuro."

"Mamma!!

Non credi che dovremmo essere NOI a decidere SE e QUANDO ci sposeremo?!

Stavolta hai veramente passato il limite!"

Harry spostava lo sguardo alternativamente da Ginny a sua madre, soffermandosi di tanto in tanto su Arthur, che aveva un'aria quasi di scusa.

Decise di provare a mettere fine a quella farsa.

"Noi dovremmo andare ora, o il film-"

"Giusto!

E vedi di farti passare questa idea balzana prima che io rientri!" lo interruppe Ginny, afferrandolo per un braccio ed eclissandosi.

"Almeno pensateci!" le gridò dietro Molly.

 

******************************

 

"Ma ti rendi conto?!

Sposarci!

E vuole deciderlo lei!

E' inaudito, guarda, inaudito."

Ginny era davvero furibonda.

Hermione, invece, capiva perfettamente come e perché la signora Weasley fosse giunta a quella conclusione.

Anche lei, nei suoi panni, avrebbe pensato la stessa cosa.

"Cosa