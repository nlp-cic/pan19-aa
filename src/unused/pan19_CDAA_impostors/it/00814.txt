partenza, ma invece finendo a ripensare alle parole di Cath e cioè che aveva visto cosa era successo quando io e Danny eravamo stati salvati.

Ma cosa era successo?

Esattamente come il palazzo era crollato addosso a noi, quello che era successo mi si ripresentò alla mente.

Flashback:

Steve non capiva cosa l'avesse colpito. Sapeva solo di sentire un enorme peso sulle gambe, un mal di testa fortissimo, e non riusciva a respirare e vedere molto bene. Provò a riaprire gli occhi e cercò di mettersi seduto, emettendo un grugnito di protesta quando il mal di testa si accentuò.

Controllando cos'era che gli aveva bloccato le gambe, si rese conto di avere un piccolo mucchio di detriti che lo ricoprivano dal ginocchio in giù. Un pezzo più grande di cemento gli aveva salvato entrambi gli arti arrestando una colonna portante che di certo l'avrebbe schiacciato.

Muovendo piano le gambe per liberarsi delle macerie, Steve si alzò in piedi appoggiandosi alla colonna che l'aveva quasi ucciso.

Rovine dappertutto. Cumuli di detriti, alcuni grossi come la ruota di un camion altri piccoli come coriandoli, erano sparsi un po' ovunque.

Qualcosa però stava disturbando la sua capacità di concentrazione per trovare una via d'uscita. Qualcosa, o meglio qualcuno, mancava all'appello.

Danny...

"Danny?" provò a urlare, ma un accesso di tosse lo bloccò. Quando riprese fiato, si guardò intorno e vide delle macerie da cui fuoriuscivano alcuni capelli biondi.

"Danno!" Si precipitò verso di lui, inginocchiandosi a lato della testa che da più vicino vedeva spuntare e cominciò a liberare il partner dai detriti, non rendendosi neanche conto che il sottofondo ai rumori dei ciottoli che cadevano era lui stesso che mormorava incessantemente: "Non lasciarmi! Non lasciarmi! Non lasciarmi!"

Riuscì a liberarlo quasi completamente, per fortuna la maggior parte del ciarpame era di piccole dimensioni, ma Danny non si muoveva. Con tutta la polvere che c'era in giro, non riusciva neppure a vedere se respirasse.

Prese la mano dell'amico, più per rassicurare sé stesso che altro, mentre con la mano libera controllava la presenza di battito cardiaco nel collo del detective.

Si avvicinò con l'orecchio alla bocca di Danny per controllare che respirasse e, con un sospiro di sollievo, si rese conto che il partner era ancora vivo.

Si aggrappò anche con l'altra mano a quella del detective che già stringeva e appoggiò la fronte al petto del partner. In quella posizione, sentì una vibrazione attraversare il biondo e Steve alzò immediatamente lo sguardo verso il viso di Danny, trovandolo con gli occhi aperti quel tanto che bastava per far scorgere il blu brillante delle sue iridi e un mesorriso sullelabbra.

"Ehi," un colpo di tosse. "Come mai assomigli a uno di quei vecchi cartoni di Tom e Jerry, dove il topo si riempie di farina?" Danny aveva parlato in modo molto sommesso, cosa molto strana per lui, come se anche il solo respirare gli costasse fatica.

"Danno, per un momento mi avevi spaventato," gli rispose Steve, con un sorriso. "Se ti vedessi a uno specchio ti renderesti conto di essere ancora più bianco di me in questo momento, Jerry."

Danny aggrottò le sopracciglia con fare minaccioso. "Vorresti dire che tu sei Tom?"

Steve lo guardò con finta sorpresa. "Certo. Sono io quello che si muove con grazia felina, no?" finì ridacchiando.

Il detective provò a fare un respiro profondo, che si trasformò in un mugolio di dolore. "Dannazione. Credo di avere qualche costola rotta."

Il SEAL guardò il partner, preoccupato. "Danny non ti muovere. Provo a vedere se riesco a trovare segnale in questo casino."

Steve lasciò la mano di Danny, tirò fuori il cellulare dalla tasca e provò a cercare segnale. Niente.

Ritornò vicino al partner, si sedette e riprese la mano che il detective aveva lasciato abbandonata sul suo torace.

Rendendosi conto che Danny si era addormentato, Steve lo scosse leggermente da una spalla per svegliarlo. Il detective aprì gli occhi, con la bocca in una smorfia di dolore. "Scusa Danny. Ma è meglio se non ti addormenti. Non vorrei che avessi un trauma cranico."

Danny lo guardò per qualche secondo, poi chiese: "Mi daresti una mano a sedermi? Devo avere qualcosa dietro la schiena che mi sta uccidendo."

"Danno. Non dovrei muoverti, lo sai."

"Steve. Per favore. Non riesco più a stare sdraiato. Mi appoggi a quel pilone e mi tieni d'occhio, va bene?"

Steve lo fissò a lungo, prima di prendere un respiro profondo e spostarsi per dare una mano all'amico a mettersi seduto.

Sorretto dal pilastro, Danny aveva ripreso un leggero colore in viso e sembrava visibilmente respirare meglio.

Rimasero li sotto per quasi più di due ore, sicuri che gli aiuti sarebbero arrivati nella forma di Chin, Kono e Catherine che erano fuori dal palazzo quando loro erano entrati per seguire la banda di malviventi all'interno.

Parlarono di tutto. Da Grace, a cui piaceva un nuovo ragazzino, a Mary che continuava sorprendentemente a essere una brava mamma per Joan.

Danny, a un certo punto intorno alla prima ora, si mise a tossire, cercando di stringere con le