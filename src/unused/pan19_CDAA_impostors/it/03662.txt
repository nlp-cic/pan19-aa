, quasi mi sentissi soffocare.

 

 


Scusatemi... 


 

 

Non le gestivo proprio per niente bene le mie emozioni, eh?

 

Mi infilai subito nel cunicolo di roccia che mia avrebbe portato all'esterno a all'improvviso, invece che camminare in modo decente come una persona normale, mi ritrovai in una attimo ad accasciare contro la parete quasi privo di forze. Era decisamente troppo presto per alzarmi e farmi anche solo una banalissima passeggiata ma io, testardo come al solito, decisi di ignorare gli avvertimenti del mio stesso corpo.

 

Continuai, iniziando a trascinarmi contro quella superficie umida e rocciosa fino a ritrovarmi finalmente fuori.

 

Feci ancora una decina di metri in avanti e poi, ora già più tranquillo, mi fermai; non c'era alcuna luce ad abbagliarmi, era già calata la notte. I grilli già frinivano nell'erba, l'aria veniva su dal mare ed era fresca al punto giusto. Io mi ritrovai a respirare a pieni polmoni.

 

Adoravo quando la temperatura si prendeva una pausa dall'afa tropicale per diventare non fredda, ma semplicemente calda al punto giusto.

 

Avevo ormai imparato a conoscere bene il clima di quest'isola e anche dei suoi rari ma improvvisi cambi di temperatura; di solito di giorno faceva un caldo terribile e sfiancante, un po' meno la notte anche se comunque le alte temperature mettevano a dura prova il sonno il più delle volte. Quando pioveva invece la temperatura crollava di colpo e diventava così fredda da far impallidire una tipica giornata di pioggia londinese. Ci si doveva coprire o altrimenti si rischiava seriamente l'ipotermia. quando finalmente poi la pioggia passava, lasciava sempre quella temperatura del tutto gradevole che attraverso l'aria ora mi accarezzava la pelle.

 

Avevo gli occhi chiusi ma poi istintivamente alzai lo sguardo verso il cielo e quando li riaprii trovai miliardi di stelle a illuminare l'infinito manto di tenebre che era il cielo.

 

Era uno spettacolo bellissimo.

 

Per colpa di Vaas e dei suoi maledetti pirati, per colpa di tutte le carogne prive di cuore che giravano sull'isola, a volte mi dimenticavo quanto potesse essere stupendo questo posto ma alla fine la natura tornava sempre a ricordarmelo; era una vista così splendida, così stupenda, che nemmeno mi accorsi che stavo già cercando la reflex con una mano.

 

Non era affatto inusuale per me, al contrario, era una delle cose che più volte al giorno mi teneva occupato. Sopratutto nei tempi morti; prendere la reflex, immortalare qualcosa di interessante e poi rivederlo e magari, ricatturare di nuovo la sua immagine anche se l'avevo già fatto un sacco di volte. Piante, animali, paesaggi, albe e tramonti, templi e baracche, Rakyat, semplici contadini, donne che andavano a prendere l'acqua al fiume, bambini che giovavano con la terra e con i bastoni, donne anziane addormentate su una sedia fuori dalla porta, uomini di malaffare e persino i maledetti pirati.

 

Era più forte di me; fermarmi e fotografare per il semplice piacere per farlo.

 

Gli uomini di Vaas che non avevano la minima idea di quante volte mi ero avvicinato a loro, solo per potergli scattare un'innocua fotografia e poi tornare a svanire nella giungla senza averli neanche toccati – mi capitava spesso anche quando mi appostavo solo per studiarmi uno dei loro avamposti e per questo semplice motivo, persino di Vaas ne avevo ormai tante.

 

L'avevo sempre beccato per caso, i suoi movimenti erano peggio di quelli di un gatto fantasma; non lasciavano mai tracce e non si capiva mai dove sarebbe andato o da dove diavolo fosse venuto fuori. Era l'unico che fotografavo solo ed esclusivamente per studiarlo meglio, solo per capire se da qualche parte avesse un maledetto punto debole da poter sfruttare...

 

Ora però non dovevo pensare a lui e rovinare questo momento.

 

Di nuovo mi concentrai solo su quel cielo e ancora continuai con la reflex, trovando strano che non l'avessi giù toccata dentro anche solo per sbaglio. Dopodiché compresi il perché e lentamente tutta la poca serenità che ero riuscito a conquistare svanì nel nulla, lasciando lo spazio solo all'orrore e alla paura…

 

All'improvviso la mia mano vagò con terrore sul mio fianco. Fu solo in quel momento che compresi veramente di non avere nulla addosso; macchina fotografica, machete, armi da fuoco...

 

Niente, a parte i miei vestiti.

 

Gli altri dovevano avermi tolto tutto prima di medicarmi e mettermi nella tenda, pensando che fosse una buona idea, ma tutto questo ora...faceva di me solamente un uomo ferito e completamente disarmato – su di un'isola piena zeppa di assassini squilibrati...

 

All'improvviso il sangue mi schizzò di colpo alla testa stordendomi mentre il terrore e l'agitazione che seguirono, in un primo momento, mi paralizzarono completamente. Prima di iniziare a farmi tremare in modo quasi incontrollato. Avevo visto molto, decisamente troppo di tutto lo schifo che accadeva qui per non impedire alla mia immaginazione di tormentarmi e ricordarmi come le cose, per la più minima disattenzione – per la più minima stronzata – potessero andare veramente male…

 

Per un attimo credetti di svenire come iniziai a vedere tutto nero e invece di pensare solo a sedermi, nella mia testa comincia a ripetere ossessivamente solo una cosa e una soltanto.

 

M i serve un'arma

 

“Hey J!” mi sentii improvvisamente dire da Oliver alle spalle