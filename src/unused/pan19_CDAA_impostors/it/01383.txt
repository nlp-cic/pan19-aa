prima, o soltanto lo stress che le si era pesato addosso da un anno, qualsiasi cosa fosse costrinse Akane sulla difensiva e ciò significava rabbia. Con un ringhio frustrato lei divincolò la mano e si alzò. Accadde tutto in una frazione di secondo mentre la sua proclamazione risuonò negli occhi del ragazzo col codino."Non voglio essere più da sola! Ecco! Sei contento?"Lui poté solo fissarla scioccamente mentre lei gli rivolse la schiena e rapidamente tentò di scendere dal tetto, lontano da lui a tutta velocità. Ma così come era stata rapida lei nello scappare, più rapido fu Ranma. In un lampo che lei riuscì a notare a malapena lui l'aveva raggiunta facendola girare, la mano non lasciava il suo avambraccio. Lei oppose resistenza, il viso rosso per l'imbarazzo e la rabbia. Lui le prese l'altro braccio, evitando effettivamente che sgattaiolasse, a meno che lei non volesse tornare ai vecchi metodi d'interazione con lui e lanciarlo all'orizzonte. Ma quella era l'Akane prima di Jusendo mentre questa era l'Akane dopo Jusendo. Lei rimase ferma, le braccia stese fiaccamente ai fianchi, gli occhi chiusi, le lacrime che cadevano indisciplinate.E ora che lui l'aveva, cosa fare? Non era quella la domanda della sua vita?Per un momento lui avvertì il panico fin troppo familiare crescergli dentro, la stessa sensazione che lo faceva scappare di scena ogni volta che si avvicinavano troppo. O lo facevano incastrare troppo in profondità in trappola da meritarsi un viaggio di sola andata a colpi di mazza. Non ci avrebbe messo molto a balzare dal tetto e sparire per un po'. Ma lei appariva così fragile nelle sue mani, con gli occhi chiusi, senza nemmeno guardarlo. La sua pelle era pallida in maniera ultraterrena ora che il sole era tramontato. Era apparsa pallida anche allora...scosse il capo e ricacciò indietro il panico."Non sono bravo in queste cose, Akane". Gli ruzzolò fuori dalla bocca, trasalì per la propria mancanza di tatto. "N-non so cosa fare". L'ultima frase uscì più dolcemente, quasi in maniera disperata perfino per le proprie orecchie. Arrossì nonostante tutto. Non era Romeo, non diceva mai la cosa giusta nemmeno se lo voleva. Voleva farlo, per tutti gli dèi, voleva farlo. Desiderava solo riuscire in quell'unica dannata conversazione.Lei non diceva nulla, non tentò nemmeno di polverizzarlo, rimase lì a respirare in modo irregolare. Finalmente lo guardò, tutto il suo corpo tremava leggermente mentre si mordeva senza pietà il labbro."Dannazione, Ranma! Non lo so neanch'io!" Serrò il pugno e per un momento lui si preparò a essere colpito. Ma non avvenne mai, lei invece si batté le cosce e guardò il cielo. "Non è che ci sia un manuale. Diamine, non ho nemmeno una qualsiasi sorta di esperienza precedente su cui basare tutto questo. Non che sarebbe un bene in ogni caso". C'era un sorriso triste sul suo viso quando finalmente gli puntò addosso i suoi occhi scuri. "Non pensi che avrei sistemato tutto ad ora, se fossi stata capace?" e poi giunse qualcosa che fu molto peggio di un pugno, "forse non c'è modo di sistemarlo".In un istante, lui s'infuriò."Quindi cosa intendi fare, dichiararti sconfitta? Molli diventando una pura codarda!?" Non c'erano dèi, perlomeno nessuno che avesse pietà di lui. Non voleva insultarla, ma era arrabbiato e frustrato. Lei si stava arrendendo! Si stava arrendendo con lui."Sono passati tre anni, idiota! Non è cambiato niente! Cosa dovremmo fare?" La sua voce era rauca e arrabbiata tanto quanto quella di lui che non riuscì a guardarla. Il cuore gli doleva troppo, ma non poteva andarsene, non con lei che non avrebbe concesso loro nemmeno una possibilità. Si mise a camminare sul tetto come una tigre in gabbia. Voltandosi per gridare l'unica risposta che conosceva."Lottiamo!" Il pugno era serrato, avrebbe lottato contro qualcuno all'istante! Qualsiasi cosa per alleviare la pressione contro il petto, qualsiasi cosa per allontanare la mente dal fatto che lei non lo volesse più..."Sono stanca di lottare contro il mondo intero ed essere ancora da sola!"Lui fermò il suo esasperante camminare rimanendo perfettamente fermo. Le spalle di lei erano più basse, i pugni stretti e le lacrime che ancora cadevano dai suoi occhi. Sembrava sempre che riuscisse a farla piangere. "Tutto può cambiare in un istante!" lo supplicò di comprendere, "Se-se qualcosa dovesse accadere, non voglio che questo sia tutto ciò che-""Smettila, Akane! Cioè-, smettila e basta". Non voleva proseguire su quella linea di pensiero, il fatto che lei stesse anche solo considerando la possibilità di quell'evenienza. Il suo respiro era irregolare, tentò di inspirare a pieno."No! Non la smetterò. Che tu voglia ammetterlo o no, sono quasi morta Ranma!"Fece un profondo e sfinito respiro come dirlo fosse lo stesso che allenarsi con i suoi pesi. "So che vuoi soltanto cancellarlo, perché distoglierebbe l'attenzione dal fatto che hai salvato la situazione. Ma sono quasi morta! Io-io..."I singhiozzi iniziarono accorati e in un baleno Ranma fu al suo fianco