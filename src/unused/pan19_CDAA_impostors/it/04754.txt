dei pantaloni stretti.

"Ehi", rispondo, la domanda 'chi sei?' chiara nel mio tono di voce.

"Ryan, lui è Brendon, il sostituto di Simon. Brendon, lui è Ryan", spiega Pete, e già, ti pareva. È l'amico di William. Arrivo alla conclusione che è troppo magro. Non ai miei livelli, ma nessuno si aspetta che io mi metta a sollevare e spostare valigie e casse piene di amplificatori, batterie e chitarre per giornate intere.

"Il cantante, giusto?" chiede per conferma, offrendomi la mano. Gliela stringo.

"È la mia band." Scrollo le spalle. Qualsiasi cosa Joe dica, si tratta della mia musica. Non provate nemmeno a togliermela.

"Fico." Brendon annuisce, spostando lo sguardo fra me e Pete. "Beh, sono in ritardo per la festa", dice, chiaramente sottointendendo che vuole andarsene. Facciamo spazio per farlo passare, e lui si dilegua.

Lo osservo mentre si allontana, sentendomi leggermente confuso. Brendon non assomiglia a nessun roadie con cui io abbia mai lavorato o visto. Dov'era la barba? I capelli alla rock 'n roll? Non mi adatto alla regola del "più grandi sono, meglio è" che è così popolare nella nostra scena, ma i miei ciuffi castani danno almeno un'impressione da hippie incurante. Quelli di Brendon erano tagliati ordinatamente.

Pete si dirige verso la porta dietro le cuccette e io continuo a guardarmi intorno. Otto cuccette, quattro su ogni lato. Quattro della band, un manager, quattro roadie. Non c'è abbastanza spazio.

"Esattamente, come –"

Pete apre la porta sul retro, rivelando quello che potrebbe venire discritto come una specie di nido. Supero in fretta il manager e mi ritrovo in una specie di minuscola camera, ritrovandomi accanto ad un letto a due piazze, circondato dal bus per tre lati. Dà l'impressione di essere confortevole, con enormi cuscini rossi e coperte. Pete appoggia una mano sulla mia spalla e me la stringe. "Niente cuccetta per te. Tu dormi proprio qua, sul letto da regina."

Perché non sono come il resto della band. Sono il capo: sono speciale. Sono la star testarda che ha tentato di lucidare.

Sta cercando di farsi perdonare per il tour da cinquantacinque show. E la cosa peggiore è che sta funzionando. Odio le cuccette. E lui lo sa. Lì, durante la notte continuo a girarmi e rigirarmi, e spesso sbatto la testa contro il soffitto, svegliandomi poi ricoperto di lividi.

"Sarà quasi come avere una stanza tutta per te", mi dice. "Un letto enorme, tutta la privacy che vuoi e potrai riposare decentemente la notte. Tanto Jac non verrà, giusto?"

"Già."

Mi ero preoccupato davvero di come sarei riuscito a scopare su questo bus. Ora lo so.

"Gli altri ragazzi saranno furiosi quando lo scopriranno", gli faccio notare, anche se solo a pensarci mi aumenta la salivazione. Forse me lo merito. Ho molta più pressione su di me rispetto agli altri. Non capiscono cosa si provi.

"Gli parlerò io, lascia fare a me", dice Pete, nel suo tono alla posso-aggiustare-tutto. "Riuscirai persino a divertirti. Vedrai."

È ancora più disilluso di quanto credessi.

 

*

 

Civic Center, San Paolo, Minnesota. Lo spettacolo non è sold out. Pete dice non lo è stato per poco.

La nostra band di apertura è qualche promessa del Midwest. Li seguo dal lato del palcoscenico mentre il cantante troppo energico urla, "Fanculo la guerra!" La folla ruggisce come se le sue parole fossero nuove quando invece non lo sono affatto. La guerra è finita da un paio di anni, ormai, e un po' di truppe sono ancora ferme in Vietnam. Abbiamo bisogno di qualcosa di nuovo per cui lottare, ma nessuno sembra essere in grado di trovarlo. Sono sicuro che la maggior parte delle urla siano a causa dell'entusiasmo che il cantante ha suscitato urlando la parola con la F.

Musica e politica. Mischiarle non è mai una buona idea.

"Che ne pensi?" mi chiede Zack, apparendo dietro di me, ed io mi stringo nelle spalle.

"Un po' pretenziosi. Un po' falsi."

"Parlavo del pubblico", ride, ed io mi costringo a spostare lo sguardo verso destra, dove vedo una fila di persone, e poi un'altra, e un'altra ancora, e poi la sala si estende come il mare aperto, sparendo alla fine nel buio. Torno nel camerino, dove il resto della band si sta preparando. Joe è il mio opposto sotto molti aspetti, e durante i cinque anni nei quali siamo stati entrambi parte del gruppo, Joe ha stretto amicizie in ogni stato di questo Paese. Si circonda di persone, e invita tutti i suoi ammiratori nel backstage in ogni città; perciò persino adesso il camerino è pieno di gente che non conosco nemmeno con pass per il backstage incollati alle loro magliette e jeans.

"Pete", lo chiamo, e lui interpreta all'istante la mia espressione. Sembra indeciso sul da farsi, se accontentare Joe o far piacere a me, ma due minuti dopo la stanza è priva di scrocconi. Joe non se