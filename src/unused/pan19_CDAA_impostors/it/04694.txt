crema particolarmente aderenti che gli arrivavano fino alla caviglia. Per fortuna il panciotto era abbastanza lungo da coprirgli i bottoni che gli chiudevano i pantaloni sul ventre. 
L'estremità inferiore venne nascosta in un paio di Hessian1 neri che aveva indossato talmente tante volte durante le sue lunghe passeggiate attraverso Hyde Park da avere la suola consumata. Erano mesi che i suoi fratelli più grandi gli consigliavano di comprarsene un nuovo paio, per non sfigurare in pubblico, ma a causa della loro situazione finanziaria lui si era sempre fatto scrupoli a dar loro ascolto ed aveva continuato ad opporsi. 
«Non voglio comprarne altri, questi sono comodi!» aveva insistito col ripetere, testardamente, ogni volta che Fred o Claude entravano in argomento. Persino Vanessa aveva cercato di convincerlo su richiesta degli altri due, dato che a lei dava più ascolto rispetto a tutti gli altri membri della famiglia. 
Adesso era ben felice di averli tenuti, dato che gli erano utili per non sembrare eccessivamente nobile - e poi da quel che aveva potuto vedere dalla carrozza le strade erano tutte in terra battuta, per cui camminare a lungo sarebbe stata una vera tortura con indosso delle rigide scarpe nuove. 
Una volta pronto si riavviò velocemente i capelli con una mano senza neanche potersi aiutare con uno specchio, poiché non ce n'era nemmeno uno piccolo piccolo nella stanza. 
Quando si reputò pronto si avviò verso la porta, soffermandosi un momento prima di aprire l'uscio per inspirare a fondo, calmarsi e darsi coraggio. 
Uscì nel corridoio, constatando con sollievo che a quanto sembrava i suoi fratelli avevano rinunciato ad aspettarlo e l'avevano preceduto al piano di sotto. Per lui era meglio così: scendere da solo gli avrebbe permesso di dare poco nell'occhio. I suoi fratelli, benché si fossero abbigliati in maniera sobria, erano comunque troppo appariscenti. 
Il brontolio improvviso del suo stomaco gli ricordò che la sera prima non aveva mangiato quasi niente e che sarebbe stato più saggio mettere qualcosa sotto i denti in fretta; così scese due gradini alla volta le scale e si trovò davanti la sala quasi deserta. 
Gli avventori erano pochi e grazie al cielo intenti a smaltire la sbornia della sera prima. 
Vincent e Gilbert erano seduti in un angolo, in disparte. Il loro tavolo era ingombro di piatti, segno che avevano ordinato una colazione abbondante. Elliot ne fu felice e si affrettò a raggiungerli. 
Si sedette di fianco a Gilbert - dove era apparecchiato per una terza persona - e subito si servì di uova e bacon e si versò una tazza di thè. 
I suoi fratelli sollevarono lo sguardo dalla colazione che stavano tranquillamente consumando per osservare il più piccolo che con una mano zuccherava il suo thè mentre con l'altra si accaniva sul bacon. 
«Sono contento che tu abbia fame stamattina» esclamò Vincent sorridendogli. Dal suo modo di porre l'affermazione sembrava quasi sapere che non aveva cenato la sera avanti. 
Elliot lo fulminò con un'occhiataccia, tacendo solo perché aveva la bocca piena. Non era dell'umore per sopportare qualsivoglia commento riguardante il suo appetito. 
Deglutì cercando di non fare troppo rumore - o di essere troppo volgare - e si portò alla bocca un po' di uova. 
Gilbert era contento che avesse fame, perché significava che tutto sommato stava bene: quand'era arrabbiato si ostinava a digiunare anche se era palese che avesse bisogno di mangiare. Al contrario di suo fratello però non disse niente, per non disturbare il precario equilibrio emotivo di Elliot. Non voleva che si mettesse a fare un'altra scenata come quella della sera avanti. Doveva godersi la giornata e divertirsi, in modo da non pensare più a tutto ciò che aveva lasciato a Londra. 
«Desiderate altro?». 
Break si avvicinò al tavolo con una postura adatta al suo ruolo di cameriere ma con un'espressione che palesava ben altro stato d'animo. 
Elliot nel frattempo si era servito un'altra porzione di uova e bacon ed aveva aggiunto anche un paio di pasticcini di carne dall'aspetto assai invitante. Mentre masticava un boccone di questi ultimi - l'impasto era friabilissimo ed il ripieno di carne cotto al punto giusto - sollevò lo sguardo verso il cameriere. 
Scorgendo la sua espressione ed il soggetto cui era rivolta temette che stesse per fare qualcosa che per quelli del suo rango era praticamente proibito. 
«No, nient'altro...» rispose cordialmente Vincent, sorridendogli «Oh, però forse Elliot vuole qualcos'altro...» soggiunse, rivolgendo gli occhi bicromi al fratellino. 
Su quest'ultimo si ebbe la convergenza dell'attenzione dei tre presenti, cosa che lo mise fortemente in agitazione. 
«Perché dovrei volere qualcos'altro?!» esclamò in tono irritato, fulminando con occhi dardeggianti d'ira il biondo. 
«Mmh, okay allora nient'altro» confermò Vincent in maniera definitiva. 
Break prese atto della cosa e se ne andò senza dire altro, lasciandoli da soli a consumare in pace il resto della loro colazione. 
Elliot poté così finire di riempirsi la pancia senza essere ulteriormente disturbato e, una volta che ebbe terminato, i suoi fratelli lo esortarono ad uscire con loro. 
Il cielo quella mattina era terso e chiaro e la città portava ancora i segni dell'acquazzone della notte: la strada era fangosa e c'erano pozzanghere melmose disseminate ovunque. Pareva un vero e proprio campo di battaglia. 
C'erano