se ne lamentava con la guancia spalmata sul vetro
freddo del tavolo, e l'argomento di conversazione si era tramutato
all'improvviso.

Non era una persona che
solitamente si
imbarazzasse facilmente, a dire il vero, ma quando, dopo un giro di
domande assolutamente fuori luogo, un Kiyoshi brillo gli aveva
chiesto: “E tu, Kuroko?” battendo le palpebre come
se gli stesse
chiedendo se avesse fatto colazione quella mattina, si
ritrovò a
deglutire in silenzio e le guance gli si colorarono lievemente.

Ovviamente, vista la sua
carnagione
chiara, la cosa poteva essere notata facilmente, e tutti giù
a farlo
notare come se fosse lo scoop della settimana.





Non si era mai sentito
così a disagio.


Kagami lo guardava, la
lattina vuota
penzolante tra le dita, con uno sguardo indagatore. Kuroko non capiva
se fosse incuriosito dalla risposta o intimorito o un misto tra i due
o nessuna delle tre opzioni.

Tuttavia fece del suo
meglio per non
far trapelare altro dalla sua espressione. 





Il suo primo bacio.





Era un pomeriggio
assolutamente uguale
a tanti altri, appena finite gli allenamenti Si stava preparando per
tornare verso casa, borsone in spalla, con tranquillità. Gli
allenamenti erano stati estenuanti come al solito, ma Kuroko non se
ne lamentava mai: d'altra parte, era fortunato ad essere tra i
titolari, e non poteva di certo sprecare la sua occasione. Nello
spogliatoio non c'era più nessuno, gli altri membri della
squadra si
erano già allontanati, e tutto attorno permeava un piacevole
silenzio. Quando però aveva chiuso la porta che divideva
spogliatoio
e palestra, aveva intravisto la figura di Aomine poggiata contro lo
stipite della porta anti-panico dall'altra parte del campo. Braccia
incrociate, la borsa che gli pendeva da una spalla, se ne stava con
un'espressione corrucciata e lo sguardo piantato a terra.





“Aomine-kun? Come
mai sei ancora qui?
Pensavo fossi andato via prima.”

Il ragazzo si era voltato,
ormai
abituato a non farsi più sorprendere dalle improvvise
apparizioni
dell'altro, e si era scostato dalla porta: “Ho cambiato idea
e sono
tornato indietro per aspettarti.”

Era strano, quella sera.
Kuroko aveva
percepito subito che Aomine sembrasse agitato e nervoso, ma non
capiva per quale motivo. Annuendo e ringraziando, si erano
semplicemente avviati assieme verso l'uscita della scuola. Aomine
guardava dritto davanti a sé.

“Oggi gli
allenamenti sono stati
piuttosto stancanti.” la voce bassa di Aomine gli era giunta
alle
orecchie all'improvviso, e gli aveva dato l'impressione che stesse
cercando di intavolare un discorso importante prendendolo molto alla
larga. 

“Non è
da te commentare in questo
modo gli allenamenti.” 

“Sì,
hai ragione.”





E poi di nuovo il silenzio.
Aveva
seguito con la coda dell'occhio l'altro per tutto il tempo, notando
come di tanto in tanto ricambiasse lo sguardo, lo distogliesse
nervosamente, si mordesse il labbro inferiore e si grattasse il ponte
del naso. Non l'aveva mai visto comportarsi a quel modo.

“Aomine-kun,
è tutto a posto?”

“Sì,
certo, perchè me lo chiedi?”
anche se aveva tentato di ostentare sicurezza, era evidente che
qualcosa non andasse. 

“Sembri
teso.” 

In risposta, Aomine aveva
accelerato il
passo: “E' che se continui a camminare così
lentamente, perderemo
sicuramente il treno”.

E dato che,
improvvisamente, l'altro
aveva iniziato a correre, e Kuroko era decisamente più lento
di lui,
la discussione era stata interrotta così e nessuno dei due
l'aveva
ripreso.

In ogni caso, arrivati in
stazione,
sembrava che la scusa che aveva trovato Aomine all'ultimo momento per
non spiegargli cosa non andasse, avesse un certo fondamento.
Probabilmente Kuroko ci aveva messo più del dovuto a farsi
la doccia
e prepararsi, perché erano riusciti a salire al volo,
ritrovandosi
stipati in una carrozza colma di gente.

Erano schiacciati
nell'angolo tra la
porta e il divisore per i sedili, Aomine poggiato con la schiena
contro quest ultimo, e Kuroko contro la porta. 

“Fanculo, ma
proprio in questa
carrozza dovevamo finire?” l'espressione di Aomine era
corrucciata
ed infastidita, ma il suo sguardo era sfuggevole. Sembrava quasi
imbarazzato dalla situazione. 

E poi era successo.

Kuroko si era voltato verso
di lui,
Aomine aveva abbassato la testa, e gli aveva poggiato un bacio sulle
labbra velocissimo. E non era stato un incidente. Non era una di
quelle scene da manga assolutamente irrealistica, dove il treno si
ferma bruscamente, e non si sa come e perchè, le labbra
delle
persone si incontrano e si incastrano perfettamente. Aomine l'aveva
baciato, e poi aveva distolto lo sguardo, le sopracciglia piegate
innaturalmente e la presa sull'orlo del divisore che si era fatta
più
forte. 

Dal canto suo, Kuroko era
rimasto
decisamente sorpreso. E si era ritrovato ad aggrapparsi al braccio di
Aomine. 

Non si erano guardati
né parlati per
un bel pezzo di tragitto, ma Kuroko non aveva mollato la presa. 

E quando la carrozza si era
totalmente
svuotata, ed erano rimasti soli, non si erano spostati da
quell'angolino. Anzi, si erano avvicinati ulteriormente. La mano di
Kuroko ancorata al braccio aveva tirato leggermente e Aomine l'aveva
guardato per dei secondi che sembravano infiniti,