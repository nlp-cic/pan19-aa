la mia vena sensibile. Risale sul mento disegnandolo ormai con facilità estrema, morde la mia mascella poco marcata e imprime il suo odore su di me, marchiandomi con baci incandescenti e poi gelidi, quando una brezza fresca mi colpisce il viso umido e rabbrividisco di splendido piacere. Poggia la sua fronte sulla mia e mi sussurra sulle labbra di non commettere sciocchezze e di aspettarlo a qualsiasi costo. La sua supplica sa troppo di abbandono, benché lui mi rassicuri che sarebbe tornato presto. I suoi occhi sono estremamente lucidi, rossi di lacrime che premono per uscire impetuose, e testimoni di una resistenza troppo  razionale per poter essere assecondata. C'è qualcosa di losco e sospetto in quel saluto, ma mi offro comunque arrendevole alle sue dolci torture, perché non so quanti di questi ritagli di felicità ci saranno concessi in futuro.

-Devo andare, davvero. Tu aspettami Hermione, amore mio.-
Gli solletico il viso con le dita, gli depongo mille dolci baci sulle sue labbra morbide ed estremamente invitanti. Mi faccio bastare questi miseri attimi di straziante serenità e  finalmente gli concedo il mio saluto. Il cuore mi scoppia nel petto, la bile risale l'esofago e io trattengo a stento un conato di vomito. Sono poche e semplici le parole che gli rivolgo, racimolo l'essenziale, dicendogli solo quello che è necessario lui e mio figlio sappiano.

-Non mi muovo da qui. Ma tu torna presto da me con Leon. Digli che gli voglio bene.-

-Non ce n'è bisogno, lo sa. Ma lo farò. Ho bisogno che tu abbia fiducia.-

Non afferro il significato della sua ultima frase. Un fulmine mi attraversa la mente e ricaccio subito indietro quella strana sensazione che mi artiglia le membra e che mi abbatte  con mia impotenza. Non riesco a lasciarlo andare, per un momento sono egoista e vorrei sovvertire ogni mia promessa e costringerlo a portarmi con se. Ma mio figlio è in pericolo, chissà dove e in balia di chi. E' necessario che io lo lasci andare.
Annuisco, mentre lascio la presa sul suo petto e sento le mie mani scivolare sui suoi avambracci torniti. E' l'inizio della pioggia invernale a sancire il nostro distacco. Draco esce dalla cappa di protezione e si volta solo un attimo, sorridendomi.
Mi maledico perché non riesco a ricambiare il sorriso e rimango con questo rimpianto, mentre scompare nella coltre infernale della battaglia consumata e un lampo argentato ascende verso il cielo.

Mi sono allontanato il più velocemente possibile da Hermione, non riuscendo a sopportare quel brutale distacco, che ha portato via la parte più importante di me. Vorrei ribaltare il mondo, spezzare le ossa del destino e scucire con bramosa impellenza i fili di nero cotone che la vita ha tessuto per me, per la mia compagna e per mio figlio. Non sono uno stinco di santo, non lo sono mai stato e mai lo sarò. Lo so che questo è il prezzo da pagare per il mio miserevole e vile vissuto. Il mio passato mi ha plasmato come un damerino arrogante e qualche volta ancora oggi, rivedo negli occhi di Hermione quello sdegnoso sprezzo che riversa sulla maggior parte delle mie azioni e la compassione animare le sue mani e sfiorarmi la guancia. Sono attimi che detesto quelli. Odio la pena e la pietà, sintomi di un animo gentile che io percepisco invece come sentimenti malati e niente affatto piacevoli. Ma adesso che i miei piedi calpestano l'erba rinsecchita, riempiendo il sentiero di orme regolari e man mano più lontane, desidero come non mai che quelle iridi pietose e lucide mi solchino le membra e mi donino sollievo. 

Mi volto un solo istante e le dono un leggero sorriso. Quando attendo inutilmente che lo ricambi, scorgo solo un luccichio trasparente segnarle la guancia. Pugnali invisibili mi traversano le carni da una parte all'altra, fin quando mi sembra di sentire una lama più aguzza delle altre trafiggermi il cuore. Mi paralizzo solo un attimo in attesa di morire, ma purtroppo il mio respiro è tornato regolare e non sono ancora stato considerato degno delle porte dell'aldilà. Sono solo una pedina a servizio del destino, io. Me ne sono accorto quando, attirato dal profumo di violette di Hermione, l'ho trovata sommersa dal fango e sporcata dal suo stesso sangue. E' allora che ho metabolizzato il fatto che ho lasciato mio figlio da solo nascosto in una foresta verace, e mia moglie vagare senza il minimo senno, storpia. Il mio colore è il nero. Nera è la mia anima, nero il mio cuore, neri i miei ricordi, nere le mie unghia che avanzano lente sul terreno, nero il mio operato e nero il cielo della notte che mi veglia. Bianca è luce dell'amore, bianca è la mia carne, bianco è il colore della neve che a fiocchi si deposita sui miei capelli e bianca è la scia con cui il mio patronus lascia la mia bacchetta e illumina il cielo.

-Il messaggio è destinato ad Harry Potter. E' importante che pervenga solo a lui. Spiegagli che siamo stati attaccati e che il Manor è stato distrutto. Indicagli le coordinate del posto in cui ho sistemato  Hermione. Digli che non è in grado di camminare e supplicalo di proteggerla anche a costo della sua morte.- Lo guardo solcare fiero la volta