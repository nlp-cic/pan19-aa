. Ma dove sono le altre?”



“Temo che ti dovrai accontentare di una sola, Clown.” fu la ribattuta laconica del viceammiraglio.



Il volto cereo di Caesar si rabbuiò di colpo.



“Non dire idiozie! Cominceremo immediatamente le ricerche di quella che è scappata!..” poi, ricordandosi di avere quei sempliciotti delle sue servili cavie ancora dietro, si affrettò ad aggiungere:



“E nel frattempo inizieremo il trattamento per questa piccolina~ ❤”



“Master! E come la mettiamo con l’altra?” intervenne una delle sue cavie, appena fuori dalla cella d’isolamento con fare intimorito.



“L’altra?”



“Quella ancora dentro la gabbia, Master! Non riusciamo ad avvicinarci a lei senza spaccarci la testa! Jerard e Onione sembrano non respirare più!”



“Oh.”



Caesar aveva sentito parlare dell’Essenza delle Paradisee dal dottor Vegapunk. A parte essere in grado di dare vita ai Frutti del Diavolo, quelle creature sembravano essere in grado di fare ben altro con l’energia messa a loro disposizione.



Nessuno sembrò notare il fatto che iniziò a scaccolarsi, assorto nelle proprie contemplazioni, con un mignolo di fronte a tutti, anche se Vergo stentò a trattenersi dal colpirlo con un pugno temprato di Haki.



Se questa paradisea sta facendo in modo di non lasciarsi avvicinare… - pensò lo scienziato con aria imbronciata - .. aspettare che esaurisca la propria Essenza sarebbe solo uno spreco oltre che una perdita di tempo. La sua razza è risaputamente testarda. Sarebbe persino in grado di lasciarsi morire…



“Master?”



Non ho altra scelta… - sospirò tra sè ed iniziò a simulare un pianto disperato.



“Bwaaaaah!” esplose, coprendosi gli occhi con un braccio in un gesto affranto. “Quella povera, povera ragazza oramai è arrivata allo stadio finale della malattiaa!” asserì per poi cadere sulle proprie ginocchia “A questo punto qualsiasi approccio risulterebbe vano, nemmeno la più spessa delle tute antigas sarebbe in grado di bloccare le esalazioni venefiche che la sua pelle traspiraaa!”



Un sopracciglio di Vergo scattò verso l’alto, unico elemento indicatore del mare di cretinate che Caesar Clown stava sparando a raffica.



Eppure attorno a lui, i suoi inconsapevoli topi da esperimento si stavano guardando l’un l’altro, chiaramente turbati dalle sue (false) rivelazioni.



All’ombra delle proprie mani, Caesar lo avvertì e sorrise diabolico.



Se l’erano bevuta.



Mancava soltanto…



Con uno slancio teatrale si rimise in piedi, rivelando ai suoi sempliciotti un volto contorto dal dolore e dal rimorso.



“Oramai non c’è più niente da fareee!”



Se Vergo non avesse avuto le mani occupate si sarebbe coperto il viso dalla vergogna.



Quella sinfonia di singhiozzi era una palese messinscena.



Come faceva quel branco di idioti a non accorgersene?



Fu quasi grato di vedere lo scienziato tirare fuori dal nulla un fazzoletto e cominciare ad asciugarsi le (false) lacrime.



“Sob… se non fosse per quella orribile, orribile malattia, tenterei in ogni modo di salvarla, ma questo metterebbe ulteriormente in pericolo le vostre vite, miei adorati. La sola perdita Jerard e Cipollo…”



“Onione, Master.”



“…mi ha già spezzato il cuore!”



“Quindi cosa facciamo Master?” domandò un temerario, chiaramente commosso.



“Sigh…Chiudete le porte della cella d’isolamento e portate questa piccolina nella Biscuit Room, discuterò sul da farsi col signor Vergo. Voi iniziate a cercare l’altra ragazza, prima che anche per lei sia troppo tardi.”



Ne seguì un coro di strepiti e pianti colmi di ammirazione che fece venire al viceammiraglio un sentore di nausea non indifferente, ma, per sua fortuna, dopo che la bambina le fu sfilata via dalle braccia, durò quel tanto che bastò perché rientrassero tutti nella struttura dei laboratori.



Non appena rimasero soli, Vergo vide la maschera di gentilezza e bontà di Caesar crollare di botto, come prevedibile.



“Portala via e sbarazzati di lei.” ordinò, ricominciando ad infilarsi le dita nel naso con fare disinteressato.



“Sei sicuro? Joker ne rimarrà deluso…”



“Non mi è di alcuna utilità se non si fa portare nei laboratori. E se riesco a recuperare l’altra avrò cavie a sufficienza. Se vuole morire lasciala fare.” terminò con gesto spassionato della mano.



A Vergo non restò che annuire, condividendo appieno.


 

 


Agli occhi dei subordinati del dottor Caesar, Trafalgar Law era un salvatore, colui che aveva ridato loro la facoltà di camminare sulle proprie gambe, ma il più delle volte, quando lo incrociavano per i corridoi bui della struttura, appariva tutt’al più come un fantasma scuro ed inquieto.



Il fatto che Master gli avesse dato libero acceso ad ogni area della struttura, non dava loro eccessivo fastidio, anzi, vederlo ogni qualvolta aggirarsi dalle loro parti infondeva loro un inspiegabile senso di sicurezza, se si metteva da parte l’inquietante titolo di Chirurgo della Morte che accompagnava il pirata.



Per questo, quando un paio di uomini, con ancora addosso le proprie tute antigas, se lo videro apparire davanti, non rimasero più di tanto turbati, oramai abituati al suo aspetto naturalmente lugubre.



“Oh! Trafalgar-san!” lo salutò uno dei due, senza, come ovvio, ricevere alcun tipo di risposta o cenno.



Di certo Trafalgar Law non brillava per le sue doti di socializzazione.



“Farà parte anche lei della