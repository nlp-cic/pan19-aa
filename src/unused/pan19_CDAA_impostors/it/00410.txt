Disse Sam espirando, e il modo nervoso in cui Dean deglutì fu più che sufficiente per fargli intuire come il ricordo delle volte in cui si era contorto sul pavimento della dannata panic room di Bobby durante il detox dal sangue demoniaco, o le volte in cui aveva convulsato in preda alle allucinazioni infernali, fosse già scomodamente nella mente di entrambi.

 “Ad ogni modo, devi andare in ospedale, Sam.  Come ti senti adesso?” Cambiò argomento, il suo pomo di Adamo guizzò.“Come fossi stato investito da un pianeta.” La lingua inciampò più volte in quella bocca ormai priva di saliva.  “Ho sete.”

“Certo che hai sete, sei completamente disidratato.” Passò il pollice sulle sue labbra aride, Sam ne fu infastidito. “Vuoi fare un tentativo?”Sam scosse la testa lentamente. “Vomiterò ancora.” “Non sarà la fine del mondo.” Ridacchiò Dean, decretando da solo che sì, Sam ci avrebbe riprovato. Si sollevò sulle gambe, andò a recuperare un cucchiaio, un bicchiere d’acqua, e anche un secchio – giusto per sicurezza.“Solo un goccio, questa volta.” Dean si fece largo tra i cuscini, tornò a sedersi sul pavimento. Con una salda stretta sotto le sue braccia, lo aiutò a sollevarsi adagiandone la schiena contro il proprio petto. In un altro momento, questo smanacciamento incontrollato avrebbe di certo sollevato le sue proteste, ma il suo corpo dava segni inconfutabili di quanto l’aiuto di Dean fosse indispensabile, e quindi lasciò stare.

Accolse tra le labbra il cucchiaio offerto senza ulteriori commenti, poi tirò indietro la nuca, rilassando il collo contro la spalla di suo fratello. “Ingoia piano, molto lentamente.” Era solo una misera quantità d’acqua, ma non gli era sembrata mai così buona.  La rimestò in bocca per un paio di secondi, prima di mandarla giù a piccoli, striminziti sorsi. “Tutto bene?” Sam annuì. E Dean cantò vittoria.Come un deficiente.

Pochi minuti dopo, il riuscire a sporgersi verso il secchio prima di poter vomitare addosso a suo fratello un’altra volta, fu l’unica cosa che attenuò il suo sgomento. Avrebbe voluto urlare, Sam. Ma non aveva abbastanza forza.Avrebbe voluto anche piangere, quel pizzicore dietro gli occhi era sempre più insistente e premeva perché lo lasciasse andare – ma non era sicuro che il suo corpo conservasse ancora liquidi per farlo, a quel punto.Così, si limitò ad accettare ciò che Dean aveva in serbo per lui, perché la sua mente, adesso un motore arroventato, non era in grado di partorire assolutamente nulla. Dopo esser stato ritrascinato a letto, Sam affondò il corpo stanco sul materasso con lo stesso abbandono di un naufrago alla deriva. Sentì Dean infilare tra le sue labbra schiuse qualcosa che non tardò a riconoscere come l’ormai familiare bacchetta del termometro, sospirò attraverso le narici, deluso.

“Tienilo sotto la lingua, come al solito.” Nella sua voce avvampava una determinazione che prima non c’era. Aprì gli occhi giusto in tempo per vedere suo fratello indossare giacca e sciarpa.“Faccio un salto a Lebanon. Hai bisogno di medicine che non abbiamo, Sam.” E il significato di una frase simile era cristallino anche a una mente arroventata come la sua: Lebanon, cittadina di appena duecento abitanti (cani randagi inclusi) non aveva neanche un supermarket, figuriamoci una farmacia. “E’ una pessima idea, Dean...”

Senza ascoltarlo, Dean sfilò il termometro. Ciò che vide, confermò la sua scelta.

Rinnovò la benda sulla sua fronte, diede un’ultima occhiata preoccupata.“Farò più in fretta che posso.”

L’ultimo sospiro di Sam risuonò nell’aria viziata come un singhiozzo.

 

E dire che,  sino a poco prima, piuttosto che arrendersi, Sam Winchester avrebbe preferito la morte.

 


Fine prima parte



 


 


Note dell’autrice:



 


-          NON BETATA. Mi scuso per eventuali errori (e orrori).

-          Questa fanfiction era, in origine, una oneshot. Ma, una volta conclusa, mi sono accorta che erano ben 12,000 parole. Così ho deciso di dividerla in due parti.  Pubblicherò il secondo e ultimo capitolo tra una settimana!

-          Nasce fondamentalmente come regalo di Natale per la mia amica Alessandra, il fatto che io l’abbia conclusa e consegnata il 27 Febbraio immagino non significhi niente. V_V *coff*coff*

-          Non aspettatevi una gran trama, perché (come immagino abbiate già capito) non ce l’ha. Vi piace l’Hurt/Comfort? Squittite di fronte a un Dean che si prende cura di un Sam malato?  Sì? Anche io. Ciao. :3333

 

-          Grazie per aver letto! Davvero! <3

 

 

 

 


Nightingale during Christmas


- seconda parte -

Dean fece ritorno in un momento imprecisato del suo sonno. “Sammy...” Lo raggiunse prima la sua mano sulla spalla, poi, lentamente, anche la sua voce. “Sammy, svegliati.”E lo disse come se fosse stata una cosa facile.  Lo sentì respirare contro il suo orecchio, quasi come se volesse e non volesse che si destasse dal suo sonno.In un istinto ben radicato dentro di sé, sapeva che quella cortesia sarebbe svanita nel nulla se avesse aperto gli occhi e dato segni di veglia, per cui, non lo fece