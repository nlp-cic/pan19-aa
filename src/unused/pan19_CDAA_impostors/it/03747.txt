è arrivata poco fa, è lei che ha detto che potevo venire a parlarvi.- Mandatela da me, se mi troverà in grado di alzarmi dal letto, vi raggiungerò nella sala grande, altrimenti farete venire qui i due litiganti perché possa giudicarli.- Sì, signore. - Disse e uscì in fretta dalla stanza.Una volta uscito il soldato, Guy scostò le coperte con aria impaziente.- Allan, prendi i miei vestiti e fai portare un po' di acqua calda per il catino. Marian, posso chiederti di aspettare fuori mentre mi preparo?La ragazza lo guardò, con le labbra increspate in un sorriso divertito.- Non vedi l'ora di uscire da qui, vero?Guy le rivolse un sorriso sincero e spontaneo, completamente diverso dal sogghigno ironico che si concedeva quando era al cospetto di Vaisey e la ragazza pensò che se Guy fosse stato sempre così sin dal principio, non avrebbe avuto troppe difficoltà a conquistare il suo cuore in quei lunghi anni in cui Robin l'aveva lasciata a casa per andare in guerra.- Già. E avrò anche l'occasione di dimostrare che sono in grado di gestire Nottingham al posto dello sceriffo.Marian prese il cestino e fece per uscire dalla stanza. Arrivata sulla soglia si fermò e tornò verso Guy per parlargli sottovoce.- Fai attenzione a non mostrarti così energico, ricorda che sei stato malato.- Farò del mio meglio.- Sono sicura che sarai molto più bravo dello sceriffo.- Grazie per la fiducia. - Guy le sorrise e trovandosi così vicino a lei si chinò a darle un bacio sulla guancia, un bacio spontaneo e innocente dato col cuore e senza secondi fini. - Ora vai.Marian ricambiò l'abbraccio per un attimo, poi uscì dalla stanza.Era contenta di essere amica di Guy, davvero felice. Eppure quel piccolo bacio era riuscito a farla arrossire.

Guy si appoggiò allo schienale del trono di legno della sala grande e chiuse gli occhi per qualche attimo. Dopo aver passato buona parte del pomeriggio a cercare di mettere d'accordo i due mercanti litigiosi, non doveva fare finta di essere stanco, ma era davvero esausto.Si alzò troppo in fretta e fu costretto ad appoggiarsi al tavolo per riprendere l'equilibrio.Il capitano delle guardie si avvicinò, rispettosamente.- Vi sentite bene, Sir Guy?Guy lo guardò, un po' irritato con se stesso per aver mostrato ad altri quel momento di debolezza.- Non è nulla.- Mi dispiace, signore, forse non avrei dovuto disturbarvi, ma proprio non riuscivamo a risolvere la questione.- No, avete fatto bene. Domani portatemi il vostro rapporto sugli altri problemi che richiedono la mia attenzione.- Sì, signore. Ah, Sir Guy?- Sì?- Avete fatto un buon lavoro. Avete risolto la lite senza far impiccare nessuno dei due.Guy lo guardò un po' perplesso e annuì, poi fece un cenno ad Allan perché lo seguisse fuori dalla sala e il giovane si avvicinò, prendendogli un braccio per sostenerlo. Prima, quando era arrivato nella sala, quel gesto era stata una finzione necessaria per rendere più verosimile la sua malattia, ma ora Allan poteva sentire che Guy si appoggiava veramente a lui.- Tutto bene, Giz?- Ho l'impressione di essere senza forze.- Credo che sia normale. Sei stato male e sei rimasto immobile a letto per quasi due settimane. Dovresti riposare, ora, ma quel soldato aveva ragione, te la sei cavata bene. Vaisey avrebbe di sicuro finito col perdere la pazienza e fatto fustigare o impiccare uno dei mercanti o addirittura entrambi.Guy non era sicuro che essere paragonato a Vaisey potesse essere un grande complimento, ma era soddisfatto di come aveva risolto la lite ed era piuttosto certo di aver fatto un buon lavoro.Tornato nei suoi alloggi si stese sul letto, chiuse gli occhi, stanco, ma soddisfatto, e si arrese al sonno che lo reclamava.Marian fece avanzare il cavallo per farlo accostare a quello di Gisborne e per un po' cavalcarono fianco a fianco senza parlare.Era una bella giornata di sole e il cielo era di un azzurro intenso e, quando Guy si voltò verso di lei per sorriderle, ebbe l'impressione che un pezzetto di quel cielo fosse rimasto intrappolato nei suoi occhi.Erano passati tre mesi da quando Guy aveva iniziato a gestire la contea al posto dello sceriffo, tre mesi trascorsi senza notizie da parte di Robin, ma anche tre mesi senza la presenza opprimente di Vaisey.Senza di lui, come Marian aveva immaginato, Guy aveva iniziato a brillare ed era riuscito a dimostrare di non essere solo il braccio destro dello sceriffo, ma una persona abile e intelligente, in grado di amministrare la legge in modo fermo e giusto e capace di occuparsi di Nottingham nel modo migliore.All'inizio la gente dei villaggi era diffidente nei suoi confronti, lo odiava e lo temeva per le azioni commesse agli ordini dello sceriffo, ma Marian lo aveva affiancato nei suoi compiti sin dall'inizio e la gente si fidava di lei.Se la ragazza diceva che un ordine di Gisborne era giusto e sensato, i contadini accettavano di obbedirgli e poi si rendevano conto che era vero.Col tempo avevano capito che Guy di Gisborne poteva essere pericoloso, ma che non era crudele per capriccio o ingiusto. Senza l'influenza di Vaisey, il cavaliere si sforzava di