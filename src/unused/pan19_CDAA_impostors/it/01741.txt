?» ripete, questa volta decisamente più piano e in modo più scandito. Tony continua a fissarlo per un lungo istante e Steve quasi si pente di averlo detto. Ha sbagliato, vero? Poi, però, Tony si apre in un sorriso e lui ritorna a respirare.  

«Certo» Tony annuisce e Steve sente un nugolo di farfalle esplodergli nello stomaco. «Ho giusto una nuova miscela da provare. Direttamente dall’Italia. Venezia. Ci sei mai stato? È bellissima. Molto romantica» dice, dirigendosi verso la postazione della macchina del caffè – Oh. Tony versa due tazzine di caffè fumanti e gliene passa una. Steve l’accetta con un sorriso forzato – perché è un idiota, ecco perché. Avrebbe dovuto essere più specifico, più chiaro. Deve esserlo.

«Ti va di andare a mangiare fuori? Con me?»

«Wow, come sei serio, Cap. devi dirmi qualcosa?»

«No, nulla. Voglio solo mangiare qualcosa con te»

«Okay» lo guarda sorpreso, ma annuisce e beve il suo caffè in un sorso. «JARVIS, salva e chiudi tutto»

«Certamente, Signore»

«Allora? Hamburger? È da un po’ che non andiamo in quel posticino in centro che fa quegli hamburger spettacolari. Ehi, JARVIS, dov’è Bruce? Sono sicuro che apprezzerebbe anche lui un po’ di carne rossa e bacon»

«No! Non--» Steve si rigira la sua tazzina tra le mani, dispiaciuto che sia così piccola da scomparire quasi nella sua presa. «Possiamo... solo andare io e te? Per piacere?»

Tony lo guarda stralunato, ma annuisce. «Okay, se è quello che vuoi. Sicuro di non dovermi parlare? Tipo dire che sono fuori dagli Avengers o roba del genere?»

«Sicuro. Gli Avengers non c’entrano nulla»

«Okay» dice Tony, ma continua a guardarlo dubbioso e Steve non resiste più. Sospira, esasperato, e ride mesto.

«Certo che per essere un genio sei davvero stupido, Stark» mormora, scuotendo la testa. «Credo che ormai anche JARVIS abbia capito che quello che sto cercando di--»

«So benissimo cosa stai cercando di fare» lo interrompe Tony. Abbandona la sua tazzina ormai vuota sul tavolo da lavoro e inspira, a testa bassa. «So che credi di essere sottile, ma non lo sei, Steve, neanche un po’» continua e Steve non riesce a impedirsi di arrossire.

«A-allora--»

«No» Tony, finalmente, lo interrompe. E finalmente lo guarda – e forse sarebbe stato meglio se avesse continuato a non farlo. Steve inspira e ingoia il proprio cuore, cercando di tenerlo a bada. Non è facile. «Voglio dire...» Tony devia lo sguardo, ma è troppo tardi, Steve ha visto che c’è qualcosa, che dopotutto non è solo la sfrenata fantasia di un inguaribile romantico. «È normale che tu voglia... dopotutto sei giovane e Peggy è--Ma con me?» chiede. E a questo punto Steve non è certo che Tony stia parlando a lui. Sembra più in uno dei suoi monologhi interiori ad alta voce e non sa bene che fare. Rispondere? Dirgli che è esattamente per lui che ha deciso di riprovarci? Che prima di conoscere Tony – prima di conoscerlo davvero – aveva perso le speranze di provare di nuovo certe emozioni? «Voglio dire… Pepper» dice e sebbene sia una frase lasciata in sospeso, suona come una conclusione.

Come una ragione.

Pepper. Oh.  Sei un idiota, Steve.

«Quando...?» domanda, ma non ha il coraggio di formularla per intero. Tony tentenna, inspira, poi, finalmente, parla:

«Lo scorso 27 Maggio»

Tony non ha memoria per le date e questo è una cosa risaputa ai più. Il più delle volte non ricorda neanche il giorno del suo compleanno o quanti anni compie. Tony non ricorda anniversari, compleanni, appuntamenti di lavoro. Ma ricorda quella data come, Steve ne è certo, ricorda perfettamente il giorno in cui ha ricevuto la notizia della morte dei suoi genitori. Tony è masochista e questo Steve avrebbe dovuto metterlo in conto.

«Mi dispiace» mormora. Non sa cos’altro dire. Vorrebbe dire altro, vorrebbe dire qualcosa di importante, di significativo, che aiuti l’altro.

«Non fare quella faccia colpevole, Cap» Tony gli dà una pacca sulla spalla, sorridendo. «A meno che non sia stato tu a convincere Pepper ad annullare il matrimonio sei mesi fa»

«Non l’avrei mai fatto»

«Lo so. Ehi, lo so. Era solo uno scherzo stupido» Tony tentenna, poi continua: «Pepper aveva accettato di sposare Tony Stark, non Iron Man»

«Non c’è nessun Iron Man, Tony. Sei sempre tu. È solo una piccola parte di te»

«Già. E non credo che lei l’abbia mai davvero accettato» Scrolla le spalle, come a dire che va tutto bene, che, ormai, va bene così.

«Io l’accetto» dice lui d’istinto, dandosi dell’idiota l’attimo dopo, perché, davvero, no. Posa la tazzina accanto a quella di Tony e tenta un