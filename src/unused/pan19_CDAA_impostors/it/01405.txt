terrorizzata, ma dopo due dei secondi più lunghi della mia vita, vengo afferrata e cado su qualcuno che attutisce la mia caduta. Oh, cielo, ho schiacciato l'agente Rogers! 
Alzo lo sguardo iniziando a scusarmi ma mi rendo conto che non è il giovane poliziotto a essere sotto di me. Si tratta, invece, dell'unico consulente investigativo al mondo. 
“Sherlock... Stai bene?” 
“Starò bene non appena toglierai il tuo gomito ossuto dal mio stomaco.” 
Mi scanso immediatamente, e poi lo esamino per capire se nella caduta si è fatto male. 
“Non è nulla, Molly. Probabilmente avrò un livido nel posteriore per qualche giorno.” 
“Allora adesso siamo autorizzati a parlare del tuo culo?” 
Lui mi lancia uno sguardo di rimprovero e poi si alza in piedi barcollando. 
“Bene, ora posso proseguire con la mia indagine e andare ad arrestare la fidanzata di Mr. Williamson.” 
“È stata lei?” 
“Certo che è stata lei. Come tu hai appena dimostrato, solo una persona minuta e agile poteva intrufolarsi lassù.” 
“Ma non può aver fatto da sola. Insomma, trasportare un uomo adulto non è facile. Io non ci riuscirei.” 
“Infatti. O si tratta di una donna straordinariamente forte, o ha avuto un complice, nel qual caso dobbiamo scoprire chi.” 
“E se fosse stata un’altra persona? Qualcun altro con le stesse caratteristiche fisiche?” 
“Vedi questa sciarpa? Profuma di una nota marca di profumo francese, la stessa che usa Miss Julia Carter, la fidanzata di Mr. Williamson. Ho percepito lo stesso profumo in casa loro. Ho scritto un articolo sul mio blog in merito a come distinguere i vari tipi di profumo. Dovresti leggerlo, in quanto scienziata.” 
“L’ho letto anni fa, diverse volte.” ammetto facendo spallucce. 
“Davvero?” mi chiede lui con tono stranamente sorpreso. 
“Sì, beh, la prima volta non l’ho capito. La seconda mi era ancora un po’ difficile comprendere alcuni passaggi, ma alla quindicesima o ventesima volta è diventato tutto più chiaro. Solo che io non ho l’olfatto sviluppato e preciso come il tuo.” 
“Oh, allora...” inizia a dire lui con una strana espressione che sembrerebbe essere lusingata. 
“Molly, non ascoltarlo!” lo interrompe la voce di John arrivando alle mie spalle. “Non farti convincere a salire su quel dannato albero!” 
Mi volto a guardarlo, è chiaramente arrabbiato e ha un braccio legato al collo. 
“Oh, John! Cosa ti è successo?” 
“Lussazione. Cadendo da quel maledetto albero! Non devi ascoltarlo, è pericoloso!” 
“Sherlock, avevi detto che John si era fatto solo qualche graffio! Come hai potuto non dirmi che aveva una spalla lussata?” 
“Ti saresti scoraggiata e non saresti salita sull’albero.” 
“Aspetta! Sei già salita?” ci interrompe John confuso. “E stai bene?”
“Ho rischiato di fare la tua stessa fine, ma fortunatamente sono atterrata sul culo di Sherlock.” 
“Smettila di usare quella parola, è così triviale.” replica disgustato il mio coinquilino. 
“Ora fai il puritano? Sei tu che hai guardato il mio culo mentre scendevo dall’albero...” 
“Come, scusa? Tu stavi guardando il suo...” si sorprende John trattenendo una risata. 
“Non lo stavo guardando!” 
“Oh, sì. Me lo ha guardato e ha anche notato che sono dimagrita, proprio lì.” 
“Non avevo bisogno di guardare una specifica parte del tuo corpo per dedurre il tuo calo di peso.” 
“Ma in quel momento era quella la parte del mio corpo che stavi guardando!” 
“Adesso basta!” esclama Sherlock furioso. “Stiamo perdendo tempo su un argomento stupido e inutile. E io devo far arrestare un assassino.” conclude allontanandosi con passo deciso.
“Adoro quando riesci a mandarlo in crisi...” commenta John ridendo. “Così impara a farci rischiare l’osso del collo.” 
“Quando mi ha costretto a salire su quell’albero gli ho detto che me l’avrebbe pagata. Comunque, non si direbbe che sia uno che può andare in crisi per una semplice parolina.” 
Scoppiamo entrambi a ridere e poi lo raggiungiamo al taxi dove ci aspetta con aria offesa. 
Dopo un viaggio in auto nel più assoluto e fastidioso silenzio, arriviamo a una gigantesca e lussuosa casa nel nord di Londra. È talmente grande da essere circondata da un parco privato, all’interno del quale c’è anche un maneggio e alcuni piccoli cottage. 
Veniamo accolti nella sala della grande villa da un maggiordomo in livrea! Sembra di essere finiti in una puntata di Downton Abbey. 
Mi siedo su un divano così candido che ho paura di sporcarlo solo guardandolo. Anche John sembra essere intimidito da tutto questo lusso, mentre Sherlock appare completamente indifferente. 
Dopo qualche minuto d’attesa, Tom Williamson ci raggiunge. Il volto, che stamattina era sorridente e solare, è ora una maschera di tristezza e i suoi occhi sono gonfi di pianto. 
“Mr. Williamson, deduco che la polizia l’abbia informata.” 
“Sì...” 
“Condoglianze.” esclamo io seguita immediatamente da John e da un riluttante Sherlock. 
“Mr. Holmes, chi può essere stato? Perché?” chiede in lacrime il suo cliente. 
“Ora la cosa