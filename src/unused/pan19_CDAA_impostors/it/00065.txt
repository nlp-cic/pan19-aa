volse verso di lui e incrociò il suo sguardo. «La prima volta in cui abbiamo incontrato Moriarty hai detto di non avere un cuore. E il tuo mantra, di fronte a chiunque, è sempre stato quello di essere un sociopatico iperattivo, distaccato da ogni cosa, libero dalle emozioni e privo di tutti quei difetti chimici che non avrebbero fatto altro che danneggiarti. Ma quello che vedo io è ben diverso.» spiegò. «Io vedo un uomo dal cuore gentile che farebbe qualsiasi cosa per proteggere le persone che ama e che ha deciso di rimanere distaccato da ogni cosa per potersi difendere da tutto ciò che avrebbe potuto ferirlo.»

 Holmes abbassò lo sguardo.

 Per svariati minuti, il silenzio calò sulla stanza, avvolgendo entrambi.

 Poi, John ruppe la quiete per la seconda volta. «Mi dispiace tanto.»

 «Per cosa?» domandò il consulente investigativo.

 «Di non poterti dare ciò che vuoi.» rispose il dottore. I loro occhi si incontrarono nuovamente e il moro lesse in quelli del medico una tristezza profonda. «Di non provare ciò che provi tu per me… di non ricambiare come dovrei.»

 «Non sono un esperto in questo genere di cose, ma sono sicuro che qualcuno abbia detto che al cuore non si comanda. Non devi dispiacerti di nulla, non sei costretto a provare lo stesso.» replicò Sherlock. «Tu mi dai tutto ciò di cui ho bisogno: la tua amicizia. La tua sola presenza mi fa star bene. Non ti chiederei mai più di questo.»

 «Gesù, Sherlock sei-» sospirò John, ma venne interrotto dall’ingresso nella stanza di Sherrinford e dei suoi uomini.

 «Signori, che piacere rivedervi!» esclamò Sherrinford, avanzando e fermandosi di fronte a loro. «Vi trovo in forma. Anche tu, fratellino. Vedo che il buon dottore si è preso cura di te.» concluse volgendosi verso John e rivolgendogli un sorriso malizioso.

 «Vai all’inferno.» ringhiò John.

 «Dottore, così potrei offendermi.» affermò, fingendosi colpito nel vivo. Poi si volse verso suo fratello. «Ho bisogno del tuo aiuto, William. Alzati.» ordinò, indicando la porta con un cenno del capo.

 «Puoi scordarti il mio aiuto.»

 «Non sai nemmeno di cosa si tratta.» replicò il fratello, sorridendo. «Tu stesso avevi detto di voler proteggere i tuoi amici. Io voglio darti la possibilità di farlo.»

 Sherlock aggrottò le sopracciglia.

 «Il tuo amico Lestrade continua a chiamare sia te che il dottor Watson da giorni. Non vorrei che il vostro silenzio lo insospettisse, altrimenti il gioco non sarebbe più così divertente.» spiegò. «Quindi voglio che tu adesso venga con me, che lo chiami e che gli assicuri che tu e John siete insieme e che va tutto bene.»

 Il fratello lo osservò per qualche secondo. «No.»

 «Sicuro?» chiese Sherrinford, aggrottando le sopracciglia. «Ti avverto, i miei uomini muoiono dalla voglia di usare le loro pistole. E il dottor Watson si trova proprio nella traiettoria dei proiettili. Non vorremo che accada qualche spiacevole incidente, non è così?» non ebbe il tempo di concludere la frase, che i due scimmioni avevano già estratto le pistole e le avevano puntate contro il medico.

 Sherlock si irrigidì. «No, fermo! Vengo con te, farò quello che vuoi.»

 Sherrinford sorrise sornione. «Scelta saggia.» concluse. Poi si volse verso i suoi uomini e con un cenno indicò il consulente investigativo. «Aiutatelo a mettersi in piedi.»

 I due uomini avanzarono.

 «No» si oppose John, scattando in piedi, parandosi davanti all’amico con fare protettivo. «Non vi permetto di portarlo via.»

 «Va tutto bene, John.» assicurò Sherlock, mettendosi in piedi lentamente e affiancandolo. Gli poggiò una mano sulla spalla e cercò il suo sguardo. «Non preoccuparti. Non mi faranno del male. Hanno bisogno di noi.» sussurrò.

 «Sherlock sarà di ritorno entro venti minuti, dottore.» assicurò Sherrinford, sorridendo. «Non si preoccupi per la sua incolumità, non gli farei mai del male. Non in sua assenza.» detto questo, indicò la porta a Sherlock e facendogli cenno di precederlo, uscirono dalla stanza. 

 

 «Lestrade»

 La voce di Greg raggiunse le orecchie di Sherlock, meno squillante del solito, incrinata da una nota di preoccupazione.

 «Sono io.» disse il consulente investigativo.

 «Sherlock, grazie a Dio, mi hai fatto preoccupare! Non sai quanto sia felice di sentirti.» esclamò l’Ispettore. «Ma dove sei finito? E perché non rispondi al cellulare? Stai bene?»

 Sherlock poté sentire la canna della pistola accarezzargli la tempia come monito ad agire con saggezza. «Con calma, una domanda alla volta.» disse Holmes, in tono stranamente calmo, sperando che l’amico, dall’altro capo, riuscisse a cogliere qualcosa di strano in quella conversazione. «Ero andato fuori città per delle indagini e l’ho perso.» mentì.

 «E non potevi chiamarmi da una cabina? O con un telefono usa e getta? Per l’amor del cielo, ero preoccupato per te! E anche John lo era.» disse l’altro, sospirando. «A proposito: l’hai chiamato? È lì con te?»

 «Sì