giudicarlo. – lo bloccò subito Mary – Il dottor Watson è perfettamente qualificato per svolgere il suo lavoro. E per quanto riguarda il signor Sherlock Holmes, non è mai stato dimostrato che fosse un imbroglione ed un truffatore.”L’uomo aveva perso parte della sua baldanza, ma non si voleva dare per vinto:“Ma i giornali …”“Ah! – esclamò Mary – Perché i giornali sanno sempre tutto, vero? Inoltre, le vorrei far notare che il dottore ha perso un amico in un modo tragico. Quell’uomo, che fosse colpevole od innocente, si è ucciso! Se era colpevole, ha pagato per i suoi sbagli un prezzo più alto del necessario. Se, poi, fosse stato innocente, gente come lei lo avrebbe sulla coscienza e si dovrebbe vergognare per quello che ha detto!” “Giusto, signorina!” disse la signora Porter-Potter.“Senta giovanotto. – intervenne il signor Miller - Ci sta facendo perdere un sacco di tempo! Se non avesse trattenuto qui il dottore con le sue sciocchezze, la signora avrebbe già fatto e sarei già dentro io.”Anche altri pazienti iniziarono a mormorare apprezzamenti verso John:“Se il dottor Watson non le va bene, si tolga dai piedi, sarà uno in meno che avrò davanti.”“Il dottore è un ottimo medico e lei lo sta offendendo. Gli chieda scusa o se ne vada.”“Quei due avevano una relazione! – insistette caparbio l’uomo – Volete farvi curare da un dottore gay?”“Hai qualcosa contro i gay, amico?”L’uomo girò la testa, pronto a ribattere, ma si trovò davanti un uomo di mezza età, vestito come un motociclista, alto quasi due metri e decisamente grosso, con un bel po’ di tatuaggi sulla parte delle braccia che si vedevano. L’uomo deglutì e, vistosi messo in minoranza, se ne andò borbottando:“Andate tutti dal ciarlatano che vi meritate.”I pazienti applaudirono la ritirata dell’uomo. Il motociclista fece un largo sorriso a John:“Naturalmente non sono gay. – disse strizzando l’occhio – Direi che potremmo riprendere le visite.” John non poteva credere a quello che era successo. Passò lo sguardo stupito dal viso di un paziente all’altro, ma infine si fermò sul volto sorridente dell’infermiera bionda con il viso arrossato che si trovava al suo fianco: per la prima volta John Watson vide veramente Mary Morstan.

Note

1 Naturalmente è la scena al cimitero nel finale della 2x03 “The Reichenbach Fall”: da quello che dice, si capisce che John ha lasciato l’appartamento di Baker Street.

Come nasce un amore.

John Watson era rientrato nell’ambulatorio stranito: non si sarebbe mai aspettato una tale dimostrazione di stima ed affetto da parte dei suoi pazienti. Quando lo raggiunse, Mary notò che stava tremando:“Dottore, si sente bene? – chiese preoccupata – Vuole che chiami qualcuno?”“No. – rispose John – Sto bene, grazie.”Però non smetteva di tremare. Appoggiò le mani allo schienale della sedia, cercando di calmarsi, ma gli riusciva difficile. Era come se emozioni e sentimenti trattenuti per tanto tempo avessero rotto gli argini e cercassero una via di fuga per esplodere verso l’esterno.“Volevo … – riprese – ehm … volevo ringraziarla … Mary … lei … uhm … lei … è stata molto gentile a …”“Non è stata gentilezza. – lo interruppe lei con un sorriso – Penso veramente tutto quello che ho detto. Lei è un bravo medico, un uomo gentile e generoso. Mi dispiace tanto per la sua perdita.”John fece cenno di sì con la testa. “Il suo amico doveva essere un uomo eccezionale.”“Era l’essere umano più straordinario che abbia mai conosciuto. – disse John con voce incrinata – Nessuno mi potrà mai convincere che fosse un imbroglione, nemmeno lui.”“Nemmeno lui? – chiese Mary sorpresa – Lui ha confessato … ”John si voltò di scatto verso di lei con gli occhi velati, interrompendola, furioso:“NON HA CONFESSATO! Non so perché abbia tentato di convincermi che fosse un impostore. Forse pensava che avrei sofferto di meno. Stupido idiota che non era altro! Come avrei potuto soffrire di meno? Si è buttato da quel tetto davanti ai miei occhi! Sentivo la disperazione nella sua voce e non sono riuscito a convincerlo che avremmo superato tutto ... che avremmo trovato una soluzione … – la rabbia e la disperazione lacerarono tutte le difese di John che cadde in ginocchio piangendo – ERAVAMO AMICI! IO MI FIDAVO COMPLETAMENTE DI LUI E LUI SI È UCCISO CONVINTO CHE LO AVREI ABBANDONATO ALLA PRIMA DIFFICOLTÀ! ERO DISPOSTO A SFIDARE CHIUNQUE PER PROTEGGERLO! … lui mi ha tradito … non ha creduto in me … perché non si è fidato di me … perché mi ha lasciato solo …”Mary si inginocchiò accanto a John e lo prese fra le braccia stringendolo in un tenero abbraccio, accarezzandogli dolcemente i capelli, sussurrandogli parole di conforto e cullandolo mentre piangeva, finalmente senza riserve, la morte del suo migliore amico. Fu così che Sarah li trovò. Una piccola fitta di gelosia le strinse il cuore, perché avrebbe dato tutto per essere lei la donna che cullava John fra le braccia per consolarlo ed amarlo, ma sapeva che il loro momento era passato, che l’attimo in cui avrebbe potuto nascere qualcosa fra loro era