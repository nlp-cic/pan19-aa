essere riuscito a recitare bene la mia parte in queste settimane. Niente scenate, niente recriminazioni, niente attacchi gratuiti contro di te.

E anche niente chiarimenti e niente esternazioni irritate – e ti garantisco che di cose da dire, giorno dopo giorno, davanti al tuo entusiasmo e alle tue paranoie che si alternavano, alla tua felicità che lasciava il posto ai momenti di sconforto, e poi tornava, e poi svaniva ancora una volta, me ne sono salite alle labbra parecchie. Ma ho resistito e ho taciuto.

Se l'ho fatto così bene è anche perché, per certi versi, non è soltanto una recita.

Ti auguro davvero tutto il bene del mondo, tutte le soddisfazioni, tutte le gioie Sunny. Ti auguro di continuare a sorridere dentro e fuori dal campo, di brillare come facevi qui, di essere felice. Ti auguro il meglio di tutto, anche se non sarà con me e con il 10 del BVB sulle spalle.

Ma pensare che questa tua scelta non cambi tutto...

 

 

Dammi tutto adesso tutto quello che hai  Dammi l'odore addosso se no mi perderai  Della tua pelle in fiamme  Dammi l'amore in faccia  E i morsi sulla carne  La vita che si slaccia, e si slaccia

 

Tra poche ore ti accompagnerò nella tua nuova città, nella tua nuova casa. Mi fermerò per un po', ma poi dovrò tornare indietro, alla mia casa, alla mia vita. E allora sarà tutto diverso.

Non ricordo com'era vivere qui prima di te, Mario. Sarà che sono tornato a Dortmund e ti ho trovato, quasi ad aspettarmi, e poi è iniziato tutto. Non ricordo cosa voglia dire dormire in un letto vuoto, né avere soltanto i miei vestiti sparsi in giro per casa. Non ricordo cosa sia svegliarsi per andare agli allenamenti senza sentire, dopo aver aperto gli occhi, il tuo “Buongiorno” dolce ma ancora impastato di sonno. Non ricordo il sapore di tornare a casa ed essere soli in grandi stanze troppo vuote e silenziose.

Non lo ricordo, ma immagino che ci vorrà poco tempo perché mi torni la memoria.

Quando sarai uscito da quella porta cambierà tutto, è inutile negare che accadrà. Ma se tu avrai lo stimolo della novità a tenerti occupato – nuova squadra, nuova città, nuova vita – io sarò ancora qui dove tutto è cominciato; qui, a misurare giorno dopo giorno quanto sia distante la vita nuova rispetto a quello che era in passato.

 

Quello che davvero mi rode dentro, quello che ha rischiato di farmi uscire di testa in queste settimane e mandare a puttane tutti i miei buoni propositi, è che eravamo felici, qui.

Era bello quello che avevamo.

Il calcio, i compagni, la vita insieme. Nonostante gli impegni, ritagliarsi dei momenti per noi era semplice. Perché condividevamo qualcosa di più dell'amore, condividevamo una maglia e un obiettivo. Cos'altro si può chiedere dalla vita?

Poi mi hai detto che stavi per cambiare squadra... e allora è cambiato tutto.

E ti ho odiato, Mario, lo ammetto; e ti odio anche adesso. Ti odio tanto intensamente quanto ti amo. Perché non avevamo bisogno di chiederci cosa fosse la felicità, cazzo, noi ce l'avevamo in tasca. Perché hai voluto incasinare tutto. Perché hai deciso senza tenermi nella ben che minima considerazione – e in ogni caso, se anche tu lo avessi fatto, io non avrei mai potuto chiederti di non andare.

Principalmente perché il nostro piccolo mondo perfetto, alla fine, per te non si è rivelato abbastanza. Eri tutto per me, ma io non lo ero altrettanto.

Magari, anche se anagraficamente sono io il maggiore, sei tu di noi quello più maturo, quello capace di tenere distinti i due piani, lavoro e vita privata. Ho sempre detto di saperlo fare anche io, ma se penso a quanto mi sento tradito dalla tua partenza non ne sono poi così sicuro. Non sono sicuro che se l'occasione fosse capitata a me avrei risposto nello stesso modo, con la stessa freddezza e maturità.

Magari, e dico magari, per me saresti stato abbastanza, Mario. Saresti stato una buona ragione per dire “No grazie”. Una ragione in più, se ce ne fosse stato bisogno. Quella definitiva, per prendere la decisione migliore.

 

Sia come sia, è finito il tempo per i pensieri. Il conto alla rovescia si è concluso. Poche ore e cambierà tutto, Mario. Molto probabilmente cambieremo noi.

 

 


Basta dai, non ce lo lascio il cuore Un'altra volta ancora, buona fortuna amore


E ti sei chiesto mai, tutto finisse ora  È già finito tutto, ma ricomincia ancora  E ancora

 

Nessuno dei due se l'è sentita di affrontare l'argomento – per una volta siamo stati entrambi troppo codardi.

Che ne sarà di noi, tra un mese o due? Quando per vederci dovremo farci bastare i ritiri con la Nazionale, qualche giorno sottratto al normale scorrere del tempo – sempre che tutto vada per il verso giusto, che non si mettano di mezzo infortuni, club, problemi vari?

Quando il Borussia porterà me a nord, il Bayern te a sud. Quando le nostre strade non si incroceranno più, se non di sfuggita, poche volte all'anno.

Facciamo il lavoro più bello del mondo,