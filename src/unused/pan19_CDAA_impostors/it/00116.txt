e nelle ore di lezione. Gli esami sono vicini ».

« Hermione, è solo dicembre ».

« E prima che te ne accorga sarà maggio e implorerai per avere gli appunti ».

Ovviamente Hermione doveva menzionare gli esami. E naturalmente lei e Ron dovevano discutere se dicembre fosse un mese più o meno congruo per iniziare a preoccuparsi degli esami di fine anno.

Se li conosceva bene, fra poco sarebbero passati ad una litigata in piena regola sul Quidditch...

« Certo, perché una partita a cavallo di una scopa è più importante del tuo futuro ».

Appunto.

« Hermione, tu di Quidditch non hai mai capito nulla ».

La ragazza stava rispondendo qualcosa in tono seccato, quando Harry si alzò, sbadigliando sonoramente. Avrebbe voluto poter dormire per almeno un paio di giorni, ma alla prima ora avevano Trasfigurazione e se c'era una cosa che la McGranitt non sopportava, erano i ritardatari.

La Sala Grande brulicava ancora di voci e ragazzi che, concitati, si spintonavano verso la porta, sistemandosi alla meglio le divise e raggruppando i libri e le pergamene, rischiando di macchiarsi d'inchiostro. Alcune piume sfregavano ancora contro i fogli ruvidi e le risate si sommavano al lieve crepitio delle pagine sfogliate. Al tavolo degli insegnanti, la McGranitt parlava concitatamente con Silente, mentre Vitious discuteva con la professoressa Sinistra.

Harry si voltò e, a praticamente a passo di marcia, si diresse verso il secondo piano. Forse, se si fosse sbrigato, sarebbe riuscito a passare in infermeria, giusto per vedere se la principale vittima del suo disastro si stesse rimettendo.

Be', in realtà anche Pansy Parkinson e la Bulstrode erano state colpite ed avevano passato qualche giorno in compagnia dell'infermiera, ma era sicuro di averle appena prese di striscio e che stamattina fossero sedute al tavolo della loro Casa, impegnate a lamentarsi con aria fin troppo melodrammatica dell'incidente e della sua incapacità.

Mentre avanzava urtò un ragazzo, probabilmente un Corvonero del sesto anno, che gli rivolse a malapena un'occhiata seccata e una serie di borbottii, stranamente somiglianti a improperi sulla stupidità dei Grifondoro e promesse di maledizioni, prima di scansarlo in malo modo.

Harry lo guardò allontanarsi; ricordava di averlo visto con Seamus Finnigan dietro la capanna di Hagrid qualche sera prima, e dallo stato dei loro vestiti non doveva essere il loro primo incontro, ma forse era meglio tenere per sé queste considerazioni.

Senza preoccuparsene ulteriormente, Harry continuò la propria corsa. Se non fosse andato dritto in aula, sarebbe arrivato in ritardo anche quella mattina e avrebbe dovuto lucidare per l'ennesima volta i trofei della scuola, ma l'infermeria era giusti dietro l'angolo e non gli sembrava di sentire la voce di Madama Chips.

« Senta, ho perso abbastanza tempo qui ».

Il ragazzo si fermò sulla soglia, la mano tesa a sfiorare la maniglia e il fiato corto. Qualcuno, un uomo, stava discutendo con voce notevolmente irritata, probabilmente con tanta foga da non permettere replica al suo interlocutore.

Si era svegliato. Dopo quasi una settimana si era svegliato.






« Harry, non capisco... »



« Ho chiesto se sai qualcosa sugli Occhi di Priscilla ».



Non gli sembrava di aver chiesto qualcosa di strano, ma Hermione lo fissava come se gli fosse cresciuta una seconda testa e Ron aveva smesso immediatamente di mangiare, quindi doveva aver detto per forza qualcosa di sbagliato.



Il ragazzo si agitò sulla poltrona, tormentandosi l'unghia del pollice fino a farla sanguinare. Forse aveva capito male il nome, forse non erano gli occhi, ma qualche altra parte del corpo ugualmente macabra ed inquietante.



« Ascolta, Hermione, forse ho sbagliato nome... »



« No, no » lo interruppe la ragazza, scuotendo la testa. « Solo, mi sembra difficile credere che ti interessi di botanica ».



In effetti non gli interessava. Non in via permanente, almeno.



Lo sguardo dei suoi amici era ancora concentrato completamente su di lui, ed Harry si voltò ad osservare gli altri occupanti della sala per distrarsi un momento. Praticamente nessuno sembrava far caso alla loro conversazione, tutti troppo intenti a sfogliare distrattamente grossi e pesanti tomi su qualche creatura sconosciuta e noiosa o su erbe impossibili da ricordare, a giocare con piccole palline che si illuminavano ad ogni rimbalzo o a cercare angoli appartati fra gli scaffali. Se Merlino avesse avuto pietà di loro, forse Ron non aveva appena visto sua sorella ritirarsi con Dean dietro la sezione di magia e alchimia araba.



« Comunque sono contenta ti interessi finalmente a qualcosa di diverso dal Quidditch » disse in fretta Hermione, con voce più alta e stridula del normale e chiudendo in fretta il pesante tomo che aveva consultato per ore, portando su di sé l'attenzione di Ron. In quel momento Harry sentì il forte istinto di abbracciarla.



« Dicevo » riprese, fissando arcigna il ragazzo accanto a lei e grattandosi il mento con la piuma. « Gli Occhi di Priscilla sono una pianta piuttosto rara a fioritura annuale. Appartengono alla famiglia delle coclearie, le corolle possono essere utilizzate nella preparazione di alcune pozioni refrigeranti o antipiretiche, mentre i pistilli... »



Harry si abbandonò contro la poltrona, cullato dal calore del focolare e dal continuo, monotono tono dell'amica. Sperava in una spiegazione più semplice, magari di poche parole.



Purtroppo l'aveva chiesto ad Hermione e la ragazza, come spesso accadeva,