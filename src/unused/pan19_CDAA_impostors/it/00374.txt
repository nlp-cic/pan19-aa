a causa di un poliziotto. Passò qualche momento di silenzio pesante. Poi un sorrisetto amaro spuntò sulle labbra sottili del politico; suo fratello non apprezzava quell’espressione sul suo viso, non ora che grazie a Gregory si era riabituato a vedere chi si nascondeva dietro la maschera compassata di potere ed indifferenza “Avrei dovuto immaginarlo” Le sue parole grondavano dolore e amarezza.

Lestrade gli si avvicinò, gli occhi fiammeggianti puntati sull’uomo d’acciaio piegato davanti a lui. Sherlock si mosse irrequieto mentre una vampata d’ira gli stringeva la gola: quale parte della frase “fallo soffrire e ti farò pentire di essere venuto al mondo” non era stata colta dall’ottuso ispettore? Gli era sembrato di essere stato chiaro, non aveva iniziato a fare una delle solite disgressioni che facevano sorridere John.

Mycroft voltò la testa di lato: un debole tentativo di dimostrare chiusura nei confronti dell’altro.

“Non ti ho mai dato ragione di dubitare di me” Gli sfiorò l’angolo della bocca con un bacio “Sai benissimo che ti amo” Un altro bacio, meno casto del precedente, sul tendine esposto del collo. Si sfilò un guanto per accarezzargli la bella fronte corrugata; le sue dita sembravano incredibilmente scure contro quella pelle candida, simile ad un sottile foglio di carta costosa. Lo costrinse a voltarsi verso di lui per scrutare le profondità di quegli occhi azzurri “È stato solo sesso, Myc”

Il pugno che Sherlock abbatté sulla scrivania di mogano annegò la risposta del fratello, ma era pronto a scommettere che avesse a che fare con l’uso del soprannome. Gli prudevano le dita dalla voglia di uccidere Lestrade, mantenendolo a lungo sospeso nel limbo tra la vita e la morte fino a farlo ammattire – gli avrebbe dato una dimostrazione pratica del termine psicopatico, così forse ne avrebbe finalmente colto il significato.

“Mycroft, siamo onesti: avevo bisogno di una scopata e sapevo che non eri ancora pronto a rinunciare alla tua preziosa verginità” Quelle parole rischiarono quasi di mandare un aneurisma al cervello di Sherlock, il quale fissava incredulo lo schermo: Gregory stava davvero incolpando Mycroft della sua scappatella? Sperava vivamente che fosse ubriaco o sotto l’effetto di qualche sostanza stupefacente, e non semplicemente lobotomizzato, perché aveva scoperchiato il personale vasetto di Pandora del più giovane degli Holmes.

Vide il fratello raddrizzarsi e riguadagnare la sua superiorità fisica “Sembra che io abbia fatto bene ad aspettare: non mi sbaglio mai” Il politico non sapeva di essersi appena guadagnato l’eterna approvazione del fratellino “Ora mi lasci andare, per favore Ispettore”

“Sempre così fottutamente educato, schiavo delle buone maniere” Gli afferrò il polso e lo strattonò, ignorando i mugolii di dolore di Mycroft “Questa sera non te ne andrai proprio da nessuna parte” sibilò, prima di schiantare le labbra contro le sue. Sherlock non poteva stare a guardare mentre quella pessima caricatura di un uomo forzava a quel modo suo fratello. Digitò il numero dell’ispettore, sperando di distrarlo, tenendo gli occhi incollati sullo schermo.

“Non risponde, Ispettore?” Mycroft si esibì nella sua migliore espressione di completa disapprovazione; anche se aveva il completo controllo sulla sua bella maschera, la sofferenza che provava era tradita dal tremolio del corpo “Potrebbe essere avvenuto un omicidio e questo richiederebbe la sua presenza sulla scena del crimine, Ispettore” Sopracciglio elegantemente inarcato. Sguardo vacuo. Ghigno di superiorità. Non era una grande idea sfoderare tutte le sue risorse per farlo incazzare, vista la posizione nella quale si trovava.

“Oppure potrebbe essere semplicemente tuo fratello troppo annoiato che mi chiama per farsi procurare un omicidio bello fresco, manco fossi io il pazzo che va in giro ad uccidere la gente per la città perché non ha niente di meglio da fare” ribatté, spingendolo contro il muro dal quale si era appena allontanato “Non correrò il rischio”

Sherlock sospirò, mettendo a soqquadro il suo palazzo mentale alla ricerca di un modo per salvare Mycroft da quella situazione. Non poteva lasciare la postazione di controllo: aveva il terrore che, se avesse distolto lo sguardo, Gregory si sarebbe sentito libero di fargli del male; e suo fratello glielo avrebbe lasciato fare perché era così follemente e stupidamente innamorato, anche più indifeso di Sherlock. Non poteva telefonare alla polizia: sarebbe scoppiato uno scandalo di dimensioni clamorose – e poi voleva Lestrade per sé. Coinvolgere Anthea o qualcuno dei servizi segreti era altrettanto fuori questione. Ci doveva essere qualcosa… qualcuno… JOHN! John era la soluzione!

Mentre chiamava il suo coinquilino, la sua attenzione fu catturata da un gemito; Mycroft era ingabbiato tra l’ispettore e il muro: nessuna possibile via di scampo a meno che non avesse intelligentemente deciso di rispolverare le sue ottime doti di combattimento, ma non sembrava che l’opzione gli avesse anche solo sfiorato l’anticamera del cervello. Da quando era diventato il nuovo Gandhi, non-violenza e compagnia danzante?

“Sherlock?” La voce di John Watson non era per nulla assonnata anche se era appena stato buttato giù dal letto: l’addestramento da soldato per il quale Sherlock ringraziava tutti i santi giorni “Cosa succede?” Nella sua voce nessun terrore o segno di seccatura, solo meraviglioso e utile pragmatismo.

“Vai all’entrata secondaria del Diogenes Club. Mycroft è da solo con Gregory e non stanno conversando