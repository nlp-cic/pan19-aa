dalla testa.





“Perché non ci siamo sbarazzati di Leo quando ne abbiamo avuto la possibilità” grugnì Frank, che correva al suo fianco. Con quell’espressione corrucciata e le corna da renna, somigliava in modo impressionante ad un’alce inferocita. Il che non era difficile da immaginare, dato aveva già visto Frank in versione alce inferocita.





“Poteva almeno costruire uno di quei suoi automi e risparmiarci la fatica di correre trainando una slitta di un quintale” ansimò Jason, voltandosi verso i suoi compagni e quasi inciampando nel tentativo.





“Invece di guardare… la bontà che… c’è dietro al… mio prog… etto” anelò Leo che, nonostante le audaci parole, non sembrava più entusiasta dei suoi amici.





Il giorno prima, durante il consiglio mensile dei capigruppo, si era discusso a lungo sull’attività da organizzare. C’erano tanti nuovi arrivi da quando avevano sconfitto Gea e molti erano solo ragazzini spaventati e confusi. Era usanza del Campo Mezzosangue indire una qualche gara mortale per dare il benvenuto ai nuovi semidei. Quale migliore accoglienza per dei bambini impressionabili?





Leo ad un certo punto della discussione si era alzato e aveva esposto a tutti la sua ultima idea (ultima nel senso che non sarebbe sopravvissuto abbastanza da averne un’altra): “quest’anno Babbo Natale porterà regali per tutti!” aveva esclamato raggiante. “Costruirò io stesso la slitta. Ho solo bisogno di qualche renna, un vecchio barbuto e qualche folletto.” 





Ovviamente, a Percy non era toccato il ruolo del simpatico folletto.





“Forza, fannulloni, schiacciamoli tutti! Correte! Correte!” ululò Coach Hedge che, a differenza dei ragazzi, recitava la parte di un folle Babbo Natale assassino.





Al suo fianco, Annabeth, Piper e Hazel, con i loro graziosi vestiti da folletti, cercavano di zittirlo e lanciare i pacchi regalo ai nuovi semidei.





I bambini però sembravano contenti e ciò bastò perché i ragazzi continuassero a correre trascinandosi la slitta.





Ciò non li avrebbe comunque dissuaso dal dare uno scappellotto ciascuno a Leo.






Con la scaltrezza che anni di allenamenti semidivini gli avevano insegnato, Percy si avvicinò quatto quatto alla ciotola piena di dolci natalizi… e inciampò.







“Per tutti gli dei dell’Olimpo, cosa cavolo ci fa una corda qui?” disse, massaggiandosi il bernoccolo che lo scontro con il tavolo gli stava formando sulla fronte.







“Mi credi forse una stupida, Testa d’Alghe? Lo sapevo che avresti tentato di mangiare i dolci prima che potessimo metterli nella calza. La corda è solo una delle tante trappole che ho creato. Sono irraggiungibili” ghignò Annabeth.







Percy sospirò. “Lo sapevo che avrei firmato la mia condanna a morte il giorno che ti ho sposato.”






 

Sequel della drabble precedente (calza). Se non le leggete entrambe in ordine cronologico mi sa che non capirete questa.




“E adesso dove le appendiamo?” domandò Percy, premendosi una busta di piselli ghiacciati là dove pochi minuti prima era andato a sbattere con la fronte. Un bel regalino di Natale da parte della sua dolce mogliettina.







“Sotto la finestra, direi. Mi piace il contrasto di luce” rispose la mogliettina in questione.







“Sotto la finestra? Le calze vanno appese sul camino” obbiettò lui.







“Beh, Mr Ovvietà, noi il camino non ce l’abbiamo. Quindi le appenderemo alla finestra. Fine della discussione” replicò Annabeth.







“Beh, Mrs Dittatrice,” la scimmiottò Percy. “Io ho un’idea migliore: mangio i dolci e la faccio finita.” E si avvicinò alla sua calza di dolci.







“No! Percy, aspe—” tentò di avvisarlo Annabeth.







Ma era troppo tardi. Il figlio di Poseidone aveva già afferrato la calza e nel farlo aveva azionato una delle trappole Anti-Percy create dalla ragazza. Un pugno di plastica si materializzò all’improvviso colpendolo sul naso.







“Buon Natale a me” biascicò Percy dalla sua posizione supina sul pavimento.




È ambientata nello stesso Natale del Calendario dell'Avvento #5, cioè quella dove Annabeth è incinta.



Mentre cercava di tenere il passo di sua moglie, Percy si chiese chi fosse la divinità della procreazione. Perché aveva una gran voglia di farci una bella chiacchierata e chiedere spiegazioni sul repentino cambiamento d’umore delle donne gravide. 





Fino a un’ora prima, Annabeth era stata irritabile e scontrosa. Aveva lamentato per tutto il giorno del mal di schiena e dei piedi gonfi.





Percy le aveva comprato il gelato alla fragola che lei aveva chiesto, per poi sostituirlo con un pasticcio di carne al forno che però non era stato abbastanza veloce nel cuocersi — che sfacciato!— e così Annabeth si era alzata dal divano con straordinaria agilità per una donna che aveva messo su quindici chili e aveva proclamato a gran voce che suo marito era un egoista insensibile. Poi aveva aggiunto sorridendo che quella era proprio una bella giornata, e non sarebbe stata una buona idea uscire per fare compere?





Donne! pensò irritato Percy, non possono limitarsi ad essere belle e dolci e desiderose di protezione?





Annabeth continuava a tirarlo per il braccio, camminando speditamente sul marciapiede ghiacciato. A quanto pare i piedi non erano più gonfi.





Inspirò ad occhi chiusi. “Percy,” chiamò. “Lo senti il profumo del Natale?”





Percy vide un caffè con la coda dell’occhio e colse