sfogare quello che prova in un modo che non sia fiondarsi su di lui.

E nemmeno se ne rende conto, che Alex ha già tirato fuori dallo zainetto due penne ed un blocco, gli stessi che non mancano mai e che provvede sempre a portare in qualunque posto vadano o vada, perché scrivere sui fogli è più bello che scrivere sulle note del telefono, come sono stati costretti a fare l'ultima volta che l'ispirazione li ha colti, settimana scorsa nel cortile di una discoteca qualsiasi; se ne accorge solo quando Alex li spinge davanti a lui, gira il blocco in sua direzione e si alza per sedersi di fianco a lui, i lati del corpo a contatto, le labbra serrate nelle spiegazioni che non ha bisogno di dargli.

Gennaro, però, ora non sa cosa fare.

Prende in mano una delle penne, se la rigira tra le dita, fissa il foglio bianco e si lascia tornare in mente le frecciatine che Antonio gli riserva da qualche settimana, l'espressione esasperata di suo padre, il petto largo di Alessio contro al quale si era perso, le ragazze con cui stava scherzando prima, l'incertezza sulle basi e sulle fotografie, il sorriso sincero di Alessio davanti al quale si era ritrovato; non sa cosa fare, Gennaro, non sa come può racchiudere tutto in un testo e non sa come Alex possa capirlo anche adesso, mentre gli sfila la penna dalle dita e «Gennà», lo chiama, perché lo vede assente e lo vede confuso, lo vede sospirare con enfasi e lo vede chiudere gli occhi quando lo chiama di nuovo e poi non lo vede più, ha abbassato il viso e non lo vede più.

«Gennà, se n'è accorto pure Antonio», sussurra allora, e subito riesce nell'intento di riavere il suo viso di fronte, sconvolto e incattivito mentre «Antonio è una testa di cazzo» gli risponde – e rimane incattivito per poco, perché la faccia di Alex è ad una spanna dalla propria, ma sconvolto lo resta in ogni caso; «Lo so, appunto per quello, se l'ha capito lui».

Gennaro si chiede cosa Alex pensi che Antonio abbia capito – Antonio è una testa di cazzo e basta, per quanto lo riguarda -, un barlume di ragione gli porta qualche possibile indizio e gli fa abbassare di nuovo lo sguardo, a cercare di nascondersi dalle consapevolezze che Alex ha più di lui, perché che Antonio se n'è accorto non se n'era resto conto e forse, forse, un po' a disagio comincia a sentirsi davvero; «Ha capito cosa?», chiede allora, mentre comincia anche a mangiucchiarsi le dita e palesare il proprio nervosismo, come sa di non dover fare e come non riesce, senza neanche stupirsi troppo, ad evitare. La risposta di Alessio, però, tarda ad arrivargli, e quando lo fa si rivela essere un «Che stai male» incerto, come se nemmeno lui fosse convinto di quello che sta dicendo.

E difatti non lo è, perché Antonio ha capito ben altro e ne ha fatto parola solo con lui, a quanto pare, e Alex non sa se essergliene grato o odiarlo, perché la parte difficile da affrontare l'ha ovviamente lasciata a lui; Antonio, però, potrebbe anche averlo preso per il culo, e allora «Che sei preso male», dice ancora copiando le sue parole, e davvero non sarebbe la prima volta che Antonio gli rifila uno scherzo di gusto così cattivo.

Gennaro, però, non gliene dà né la conferma né la smentita, almeno non subito; «Anche tu lo sei», dice solo, per poi aggiungere un «Ti ho visto, prima» che parla da sé, perché Alex sa di avere passato l'intero principio della serata a subire, più che partecipare, e non è così strano che Gennaro se ne sia accorto.

Quindi annuisce, tanto non riuscirebbe comunque a nasconderlo, e si sente a disagio quando «Perché?» gli chiede Gennaro, perché lui non ha motivazioni più o meno fittizie da sostituire a quelle vere, non ha ansie da incolpare e anche se ce le avesse non le potrebbe usare, perché le ha già smontate con abilità quando Genn gli ha chiesto di farlo; si morde l'interno della guancia, allora, si rigira la penna che ha rubato all'altro tra le dita e non osa parlare, non osa guardarlo, non osa fare nulla che non sia fissare il foglio bianco ed immaginarvi una spiegazione da dargli, una dichiarazione più o meno velata che a parole non riesce a mettere in piedi.

Quando poi Gennaro lo chiama, in un «Alè» tremante e bisognoso di attenzioni, Alex alza lo sguardo ancora prima di pensare alle possibili conseguenze, tanto improbabili nella realtà quanto prepotenti nella propria mente; «Cos'hai?», gli chiede dopo pochi attimi, e il modo in cui riescano a scambiarsi cure e premure, ognuno comunque a modo suo, è tanto imbarazzante quanto prepotente, impressionante, terrorizzante sotto una serie di aspetti che Alex conta e non conta più, perché il viso di Gennaro è vicino come poche volte lo è stato ed è bello, gli viene difficile pensare ad altro, è bello davvero e Alex non sa cosa fare.

Quindi rimane fermo, evita di fare cose