flirtare, nessuno riesce a decidere. Harry inizia una storia su come uno dei suoi amici musicisti, Ed, si sia trasferito a Londra all’inizio dell’estate, ma dopo quindici minuti di Ed non ancora a Londra e Harry che sbiascica cose su lunghi viaggi in treno, Louis ha pietà degli altri (a Louis non dispiacciono le storie di Harry, lo guarda sempre teneramente mentre il suo ragazzo balbetta incoerentemente) e lo bacia per farlo tacere. Liam parla di corse campestri e del rinnovo della sua borsa di studio e dei suoi nuovi compagni all’università e di come stare in camera con Louis sia stata l’idea peggiore mai avuta, perché non pulisce mai e non smette mai di parlare e a volte Liam sente dei lamenti mentre lui è al telefono con Harry ed è davvero triste e brutto. Zayn parla ancora un po’ di Londra. Di camminare per il mercato di Notting Hill intorno a Camden di notte e di quella volta che ha visto Noel Gallagher su Carnaby Street.

È una serata stranamente tranquilla per loro, ma è davvero piacevole.

Zayn e Liam devono condividere una tenda, ma Zayn ha passato una giornata così bella che non trova le energie per avere una crisi al proposito. Si preparano lentamente per andare a letto e Zayn si sistema nel suo sacco a pelo con la schiena rivolta verso Liam e Liam fa lo stesso.

“Buona notte, amori miei,” grida Louis e Zayn e LIam ridono quando sentono Niall e Harry ripetere quel sentimentalismo.

“Buona notte, piccolo,” urla Zayn alla fine.

“Ehi!” grida Louis, ma nessuno gli risponde.

“Oggi è stato davvero bello,” dice Liam con gli occhi che sorridono.

Zayn annuisce. “Mhm. Nonostante tutto l’arrampicarsi.”

“Sei andato bene,” dice Liam mandando gli occhi al cielo.

“Mi avresti portato tu se fossi caduto, Leeyum?” chiede Zayn scherzosamente e la faccia di Liam fa questo cosa. Diventa completamente dolce e seria all’improvviso. Il cuore di Zayn ha un tremito nel suo petto. La mano di Liam si avvicina a dove la mano di Zayn è appoggiata tra i due sacchi a pelo. Intreccia le dita alle sue e guarda Zayn con un sorriso tenero.

“L’avrei fatto. Sempre” dice e Zayn sente quelle parole depositarsi nel suo cuore, scavando un percorso che nessun altro sarà capace di percorrere.


Quando sono con te, non c’è nessun altro posto dove vorrei essere. E io sono una persona che vorrebbe sempre essere in un altro posto
.2


Zayn si ricorda di aver letto quella citazione di David Levithan qualche anno prima e quanto lo abbia fatto pensare a Liam. In quel momento, non è mai stato più vero.

“Bene,” sussurra finalmente e Liam stringe le loro dita ancora più vicine.

E forse le cose non sono perfette. Ancora non hanno parlato del bacio sotto il vischio e c’è ancora la questione che fra pochi giorni ripartiranno e saranno così lontani l’uno dall’altro. E c’è ancora il vuore di Zayn che cerca di raggiungere e desidera qualcosa di più. Ma per ora, a Zayn non importa. È perfettamente felice di tutte le loro imperfezioni.

Zayn dorme tutta la notte e si sveglia con la mano di Liam ancora nella sua.

---

Quando raggiungono il cottage il giorno dopo, Zayn è ancora una volta esausto e si dirige verso la stanza sua e di Liam per fare una dormita. Quasi ride del fatto che solo due giorni prima il pensiero della “stanza sua e di Liam” l’avrebbe mandato immediatamente a fumarsi una sigaretta, ma ora semplicemente si sistema sopra le coperte e sorride mentre cerca il profumo di Liam su uno dei cuscini che hanno usato quando hanno dormito all’aperto la prima notte.

Si sveglia attorno alle quattro, con un po’ di fame e di voglia di fumare. Si rinfresca velocemente e si dirige verso la cucina deserta, dove trova un piatto con un hamburger e delle patatine e un bigliettino.


Siamo al lago. –Liam.
xx



Zayn riscalda il cibo (anche se il fatto di mangiare patatine molli scaldate gli fa male all’anima) e si dirige fuori con il piatto e una lattina di coca presa dal frigo. Si sistema su una delle sedie che i ragazzi hanno lasciato sulla spiaggia. Cerca con lo sguardo i suoi amici che sembrano essere presi da un match di wrestling. Niall è sulle spalle di Liam e Louis su quelle di Harry. Appena Zayn prende il primo morso del suo effettivamente delizioso hamburger, Niall cade dalle spalle di Liam e Louis urla felice.

Harry porta una mano verso l’alto e Louis gli dà il cinque.

Il pomeriggio prosegue con Zayn che legge un libro sulla spiaggia e il resto di loro ancora in acqua a giocare e a rifiutarsi di crescere. Ognuno di loro prova a convincerlo a entrare in acqua durante tutto il pomeriggio, ma il libro di Zayn è troppo interessante e lui si sente parecchio impigrito, quindi rimane dov’è. Questo non significa che non ha smesso di leggere qualche volta per godersi la vista di un Liam bagnato e senza maglietta che flette i muscoli ridendo felice. Zayn sorride ogni volta che viene beccato e semplicemente saluta con la mano, sperando di non sembrare uno stupido idiota