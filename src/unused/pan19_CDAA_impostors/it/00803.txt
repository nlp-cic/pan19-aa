mentalmente un sospiro d’esasperazione, cercando di mantenere i nervi saldi. Prima o poi, quella ragazzina lo avrebbe messo nei pasticci.«Ignorate il messaggio», suggerì ai giornalisti, accompagnato dalle silenti imprecazioni di Donovan al suo fianco. Oh, se l’avrebbe messo nei guai!«Ma… il messaggio dice “sbagliato.”»«Esatto», subentrò Sally. «Ignoratelo. La polizia si sta impegnando molto nelle indagini e possiamo assicurarvi che siamo molto vicini dallo scovare il colpevole».Ancora una volta, tutti i cellulari vibrarono.«Dice ancora “sbagliato”», informò una giornalista seduta sulla sinistra, i capelli rossi e piastrati lasciati sciolti.Lestrade aprì la bocca cercando le parole, ma quando i suoi occhi piccoli incontrarono quelli sanguinanti dall’ira della collega non seppe più cos’altro aggiungere. Una cosa era certa: quel giorno, avrebbe urlato inutilmente contro una bambina capricciosa. 

* 

John si ritrovò a passeggiare nel parco senza neanche volerlo davvero; la sua terapista gli aveva consigliato di camminare all’aria aperta, sgranchirsi lo spirito, e anche se da un lato tutto quel verde che poteva respirare lo sollevava, dall’altro gli ricordava di aver bisogno di un bastone di legno al quale sorreggersi.«John. John Watson?»L’aveva visto. Oh, se l’aveva visto!Era proprio questo il motivo che lo aveva spinto a fingersi sordo e a proseguire – per quanto la sua gamba malandata glielo consentisse – il più veloce possibile lontano dalla pinguedine di quel suo vecchio amico ma,  per quanto assurdo si possa credere, tre gambe non rendono un uomo più rapido – soprattutto se una di queste è fatta di legno -, così John Waston arrestò il passo, e si voltò verso l’uomo.Il viso paffuto, la montatura nera degli occhiali sembrarono illuminarsi insieme al sorriso piccolo dell’altro. «Mike. Mike Stamford. Eravamo insieme alla Barts».John attese che l’uomo gli si avvicinasse, porgendogli la mano. «Sì, sì. Ciao».«Lo so, sono ingrassato».John guardò altrove, evitando di incontrare l’enorme mole dell’uomo impossibile da ignorare. «No, no».Quello sembrò seriamente felice di averlo rivisto, tanto da non accorgersi del tono freddo e distaccato che l’ex medico militare gli stava riservando. «Ho saputo che ti sei fatto sparare, ma che ti è successo?»Per un momento i suoi fedeli compagni si materializzarono al posto di Mike Stamford: spari, fango, sangue e silenzio. Poi scivolarono via da tutto.«Mi hanno sparato».Persino la luce spontanea e cordiale che Mike emanava sembrava essersi dileguata.Non erano mai stati grandi amici, lui e Stamford; erano soliti parlare di medicina, prendere un caffè insieme nella pausa pranzo e scambiare quattro chiacchiere inutili. Il tempo, poi, aveva fatto il resto: John Watson era partito per l’Afghanistan e Dio solo sapeva cosa Mike avesse fatto in tutti gli anni. L’ex medico militare non se l’era mai nemmeno chiesto, eppure rivedere un viso conosciuto in quella Londra così sconosciuta gli lasciava un retrogusto dolceamaro nel palato.Mike gli aveva offerto un caffè e siccome John non toccava cibo dalla sera precedente si decise di accettare quella cortesia, ritrovandosi seduto col suo vecchio amico su una panchina a parlare di cose che non gli interessavano. In tal modo aveva scoperto che Mike insegnava medicina alle “nuove promesse come lo erano loro due”, e che la cosa non gli dispiaceva affatto.Non lo entusiasmò poi molto.«Tu resterai a Londra?»John aveva preso un lungo sorso, ricordandosi di non potersi permettere una grossa spesa visto l’affitto da versare per l’appartamento. «Non credo. Riesco andare avanti a stento e Londra è molto cara».«Ma non puoi andartene da Londra. Non sei più lo stesso».«Già», asserì. «Non sono più lo stesso».Il viso pieno dell’uomo diventò serio, quasi preoccupato per i pensieri che regnavano nella mente dell’ex medico militare, quasi gli appartenessero. «Harry non può darti una mano?»Una risata amara riempì il silenzio tra di loro. «Sì, come no».Fu in quel momento, con una semplice alzata di spalle, che Mike Stamford gli diede il consiglio che avrebbe cambiato la sua vita per sempre: «E se ti prendessi un coinquilino?»«Andiamo!», esclamò scettico John. «Chi mi accetterebbe?»Quella volta John la notò distintamente, la luce che si era fatta spazio negli occhi del suo vecchio amico. «Sei la seconda persona che me l’ha detto, questa mattina».«E chi sarebbe la prima?» 

* 

«Scotland Yard avrà imparato a maledirti in cinese».Il patologo sollevò lo sguardo sulla figura longilinea della donna che gli era di fronte, concentrata a sghignazzare sullo schermo del suo cellulare. Per un momento, si domandò se lo avesse ascoltato realmente o se, come al solito, sprecava inutilmente il suo fiato. Senza alcuna speranza.«È esattamente ciò che fanno le persone che brancolano nel buio», sogghignò sarcastica, smanettando con le sue dita snelle sul desktop. L’altro si sentì stupidamente contento di essere stato preso in considerazione da lei.Dal primo momento in cui l’aveva vista, Mark era stato incredibilmente attratto da lei. Era bastato un solo sguardo per focalizzare tutta