non si vedeva nulla se non un paio di occhi rossi, fatti di luce mutevole quanto quella dello squarcio. La Divina chiedeva aiuto, ed Elyanne comparve in quel momento. «Cosa sta succedendo qui?» le voci erano come echi lontani, riverberi di qualcosa accaduto non troppo tempo prima. «Scappate finché potete! Avvertite tutti!» dopo le parole della Divina, lo squarcio esplose, o almeno fu questa l’impressione dei presenti. Elyanne si coprì il viso con la mano, e quando la riabbassò lo squarcio era ancora lì, mutevole ed enigmatico come tutti gli altri. «Tu c’eri! E la Santissima ti ha chiesto aiuto! Chi ha attaccato il tempio? Quella visione era autentica? Cosa sta succedendo?!» Cassandra si era avvicinata a Trevelyan che non aveva più risposte di quante ne avesse la Cercatrice. «Non lo ricordo!» ripeté, forse per l’ennesima volta, Elyanne. Sapeva perché era là, ma non sapeva chi fosse colui che stava attaccando la Divina, né cosa fosse successo dopo. Era forse più confusa di Cassandra stessa, dato che lei c’era ma non ricordava. «Sono echi di eventi passati. L’Oblio sconfina in questo luogo» Solas stava osservando lo squarcio, il bastone da mago stretto in mano. «Questo squarcio è chiuso, ma non sigillato. Credo che il marchio potrebbe riaprirlo per sigillarlo adeguatamente». «Riaprirlo?» Elyanne non sembrava molto convinta. «Significa attirare l’attenzione di qualunque cosa ci sia di là». Solas annuì. «State pronti! Presto avremo compagnia!» Cassandra estrasse la spada. «Quando te la senti, Elyanne» le disse Xiric, stringendo il proprio bastone. Trevelyan sospirò. Strinse l’arco ancora più forte, facendo sbiancare le nocche, e alzò la mano sinistra. L’usuale raggio di luce verde scaturì dalla sua mano, andando a colpire lo squarcio. Gli istanti precedenti alla sua riapertura sembrarono interminabili, ma quando finalmente ci riuscì Elyanne decise che quello doveva essere un vero incubo da cui non riusciva a svegliarsi. Il demone che era fuoriuscito non era come tutti gli altri, pericolosi ma dopotutto a misura d’uomo. Questo era alto quasi quanto un gigante e grosso due, con quattro enormi corna che gli spuntavano dalla testa. Gli arcieri di Leliana cominciarono a scoccare, ma Elyanne si chiese quanto sarebbero servite quelle frecce. Non aveva mai visto nulla di simile e si chiedeva come avrebbero potuto sconfiggerlo. Sembrava davvero troppo.  Xiric l’aiutò a rialzarsi – non si era nemmeno accorta di essere caduta a terra – e insieme si unirono a tutti gli altri che combattevano. Quello che Elyanne si chiedeva era come l’avrebbero sconfitto. Sembrava impossibile riuscirci. Era troppo grande e troppo potente, e loro erano troppo pochi. Sul campo volavano incantesimi e frecce in egual misura, senza esclusione di colpi. Il demone contrattaccava, colpendo con grosse fruste fatte di fulmini. Elyanne si chiese come avrebbero fatto ad uscirne vivi.E poi, ebbe un’idea. Se quell’affare era uscito dallo squarcio, forse il marchio poteva fare qualcosa.Scoccò l’ultima freccia e si voltò verso Xiric. «Ho un’idea, ma devi coprirmi».«Vado dove vai tu» rispose l’elfa.Elyanne non se lo fece ripetere e cominciò a correre verso lo squarcio. Alcuni demoni ne uscirono e si avvicinarono a lei: la magia di Xiric li rispedì da dove erano venuti.Il marchio brillava sulla sua mano, e quando fu abbastanza vicina lo puntò verso lo squarcio. ci fu uno strano rumore, come di un’esplosione, ma non come quando li chiudeva; lo squarcio cambiò, come se si fosse scisso. Non troppo distante, il demone si accasciò su un ginocchio, indebolito. A quel punto, non fu difficile sconfiggerlo. Presto, il demone si dissolse e la sua essenza ritornò verso lo squarcio, tornando nell’Oblio.Elyanne puntò di nuovo la mano verso lo squarcio e lo chiuse. Qualcosa si ricongiunse con il Varco, ci fu il rumore di un’esplosione, una forte luce bianca e poi più nulla.


          (See the end of the chapter for  notes.)
          

 

 




  



 The Herald of Andraste?


 

L’alloggio che avevano trovato per Elyanne era una vecchia casa ad Haven, non troppo distante dalla chiesa. Trevelyan era priva di sensi da quando aveva chiuso lo squarcio al Tempio delle Sacre Ceneri, e Xiric non si era allontanata da lei per un solo istante. Era stata portata via dal Tempio da alcuni soldati, incaricati di raccogliere i feriti, ed era stata portata a Haven sotto lo sguardo attento della sua amica elfa. Qualcuno aveva detto che Xiric faceva quasi paura: era come la guardia del corpo di Elyanne, che scrutava e valutava la potenziale minaccia che chiunque poteva essere per Trevelyan.
Era rimasta in disparte quando, il primo giorno, lo speziale era arrivato accompagnato da Solas e l’aveva visitata. Elyanne giaceva sul letto tremante, respirando appena, quasi fosse preda di una febbre. Xiric cercava di non pensare che era qualcosa di molto peggio.
Solas aveva osservato e studiato il marchio, dicendo che “pulsa di magia sconosciuta”. Nonostante tutta la conoscenza magica che aveva appreso negli anni col Clan, Xiric non riusciva a capire quel marchio, e il fatto