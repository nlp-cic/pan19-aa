si vedeva più da ore e il mondo non era altro
che un'immensa pianura coperta di un manto che appariva grigio ed
ostile; la bufera intanto continuava a diventare più forte,
avvolgendoli in un abbraccio freddo e minaccioso. Non c'era luna in
cielo e le uniche luci erano dietro di loro: torce, tante torce. Ed
intorno a quelle torce c'erano armi brandite da soldati furiosi, che
gridavano ingiurie crudeli che il vento portava fino a loro come per
deriderli.



«Ce la possiamo fare, Sarah! C'è una baita qui
vicino, ben nascosta dal lato della montagna. Dobbiamo solo riuscire a
raggiungerla, poi saremo al sicuro!», continuò ad
urlare Stefan, forse per motivarla.



Ma lei era stanca, lui anche, e i soldati erano sempre più
vicini. Inciampò una volta e lui la rimise in piedi, una
seconda mise in serio pericolo l'equilibrio di entrambi, la terza li
trascinò tutti e due a terra, tra la neve soffice e mortale.



Stefan provò a rialzarsi, ma le sue braccia erano ormai
deboli, le gambe distrutte dalla fatica. Nessuno dei due aveva
più fiato. Le urla del vento si fecero più acute,
quelle degli uomini vittoriose e terribili. Le luci erano sempre
più vicine.



«Mi dispiace, Francis», singhiozzò lei.
«Mi dispiace, è solo colpa mia. Non avrei mai
dovuto convincervi a disertare, non avrei dovuto─»



Il sibilo insidioso di una freccia, un'esclamazione soffocata, poi
Stefan si accasciò di nuovo a terra. Lei urlò
vedendo il sangue spargersi sulla neve. Urlò e
urlò e urlò, mentre i soldati li raggiungevano e
formavano un cerchio scuro tutto intorno a loro. Per un attimo fu
silenzio, poi uno sputo ad insozzarle la faccia, il frusciare di una
spada estratta velocemente dal suo fodero, un ultimo grido pieno di
dolore e rabbia, infine il buio.





~*~


Il
ticchettio dell'orologio è un po' più veloce,
adesso, ma sempre molto lontano. Katherine si concentra di nuovo su
quello, tentando di dimenticare l'eco delle sue stesse urla, e
soprattutto il dolore straziante per la perdita di Stefan.



Non
era Stefan, non è Stefan, non ero io, sono io adesso, solo
adesso, non è Stefan, non lo era, non era lui, siamo vivi,
noi siamo vivi, CHI ERANO LORO?



Chi siamo stati
,
ribatte il nulla, semplicemente.





~*~


Adesso
può vederli.



Cadono
insieme a lei, cadono insieme al cielo e alle stelle. Uomini e donne
identici tra loro, ma vestiti con abiti di tante fogge diverse e con i
capelli acconciati in pettinature altrettanto differenti. Cadono anche
loro verso l'abisso, forse sono già caduti, forse stanno
ancora cadendo.



Forse
il destino dei doppelgänger è continuare a cadere
per sempre, cristallizzati in quel momento senza fine prima
dell'impatto, incapaci di morire davvero. Sospesi per
l'eternità in quel limbo senza colore, legati alla vita da
un filo rosso che parte dalle dita intrecciate di Silas ed Amara e si
dipana poi attraverso i secoli e verso la fine dei tempi, verso gli
ultimi di loro che porteranno avanti quella maledizione.



Promessa.



Sono
loro a sussurrare quella parola, proprio come sono stati loro a
rispondere alle sue domande. È una bella parola e l'idea che
suggerisce è molto più gradevole di quella che
Katherine considera la realtà: la promessa di un amore
destinato a compiersi verso la tragica realtà della vita
destinata ad interferire. Come possono loro credere davvero che─



Noi.



Katherine
scuote la testa. No, lei non è una di loro. Non ancora. Ma
lo sta diventando. Abbassa lo sguardo sulle proprie mani, ed eccola
lì la sua condanna: il filo rosso, sottile come seta,
resistente come acciaio, indissolubilmente legato al suo anulare, come
un macabro anello nuziale di una tragedia già scritta.



NO
,
urla Katherine. 
NO,
NO, NO, NO.



STEFAN.



STEFAN
,
urla ancora. E prima che il panico abbia la meglio su di lei, Katherine
realizza qualcosa di importante: quel filo rosso non la lega soltanto a
quell'assurda storia e a quei malinconici fantasmi, ma anche a Stefan
stesso. Allora trova la forza di muoversi, di uscire dalla paralisi di
quell'incantesimo fatto di paura, e afferra il filo con entrambe le
mani.



E
lui è lì, ovviamente. Non sa come fa a
riconoscerlo da tutti gli altri, ma sa che è 
lui
 non
appena lo vede. 
È
sempre stato Stefan
,
per lei.



Stefan
,
lo chiama ridendo, e sente lacrime di sollievo salirle agli occhi. Se
lui è lì con lei allora tutto questo non
può essere così male. Se l'eternità
è una continua caduta tra le sue braccia, allora forse si
può fare.



Tende
una mano verso di lui, e Stefan si allunga a sua volta per afferrarla.
Sorride come sorrideva tanti anni fa, quando ancora non aveva sofferto
a causa sua. È il più bel sorriso che Katherine
abbia mai visto.



Solo
alla fine, quando le loro mani infine si intrecciano l'una all'altra,
Katherine nota l'altro filo. Quello che, partendo dall'altra mano di
lui ─ la mano che non stringe la sua ─ si allunga