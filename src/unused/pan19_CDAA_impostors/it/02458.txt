un’altra. O magari chi aveva progettato quella trappola era morto, per questo non era lì a ucciderlo e Timmy era riuscito a strisciare in quella cuccetta con i suoi pacchi di biscotti.Era stato fortunato.Però adesso i biscotti erano quasi finiti e lui doveva uscire o sarebbe morto di fame. L’ansia gli attorcigliava lo stomaco, ma non poteva vomitare, sarebbe stato spreco di cibo. Si costrinse a mangiare un biscotto intero per non rischiare di svenire.Si tolse gli stivali per essere più silenzioso e scivolò giù dal suo nascondiglio, attento a ogni suono diverso dal monotono ronzio dei macchinari. Doveva tenere in mente la strada che aveva fatto, perché la nave era grande e lui rischiava di perdersi. Trovò un condotto dell’aria e per sicurezza ci si infilò dentro; siccome era piccolo riusciva a strisciare abbastanza bene, e poi doveva essere dimagrito, perché i pantaloni gli stavano larghi e invece all’inizio dei giochi erano giusti.A un certo punto un filo di luce gli suggerì che il condotto stava per finire; strisciò pianissimo e si trovò con la faccia davanti a quella che sembrava una rete. Per un momento gli si fermò il cuore e si appiattì contro le pareti del condotto, ma poi si accorse che non sentiva nessun rumore, si fece coraggio e provò a guardare fuori, oltre le maglie della rete.Lì doveva esserci qualcuno, anche se per ora non si vedeva; doveva avere lasciato lì la sua roba, o forse essere morto. Era una stanza abbastanza grande, con dei graziosi divanetti e un mobile bar come quelli che aveva visto a Capitol City, e soprattutto molti punti in cui uno piccolo come lui avrebbe potuto nascondersi, all’occorrenza. C’era uno zaino pieno di cose, una coperta, una specie di fornelletto elettrico con una padella, un rotolo di filo di nylon trasparente e persino un piccolo mucchio di coltelli, un falcetto, una specie di spada corta che non ricordava come si chiamasse.Doveva esserci della roba da mangiare, nello zaino. Valutò che poteva farlo passare per il condotto, e poi dall’uscita del condotto al suo nascondiglio la strada era tortuosa, quindi anche se il proprietario dello zaino avesse capito che era passato da lì poi non sarebbe riuscito a trovarlo. Timmy scostò piano piano la rete e scivolò fuori dal condotto.Era appena arrivato al mucchio delle armi quando sentì un rumore. Era abbastanza lontano, veniva da oltre la porta chiusa; terrorizzato, afferrò uno dei coltelli e si incuneò tra il mobile bar e una grossa poltrona. La persona che stava arrivando faceva un sacco di rumore e ogni tanto si fermava a fare qualcosa, Timmy non capiva cosa. Avrebbe avuto tutto il tempo di arrampicarsi di nuovo nel condotto, gli venne da piangere per non averlo fatto, perché adesso era in trappola. Deglutì, sentendo le lacrime scorrergli sulla faccia.Gli sembrò che passassero delle ore, poi la porta si aprì. Timmy riconobbe il tributo del quattro, quello con i rasta lunghissimi e i tatuaggi a mezzaluna sulla pelle scottata. Non si accorse di lui; si diresse verso lo zaino e appoggiò a terra il tridente, accese il fornelletto elettrico e tirò fuori un pesce da un secchio che aveva con sé, buttandolo nella padella. Timmy notò che aveva legato a una delle punte del tridente un pezzo del filo di nylon reso pesante da un fil di ferro modellato a uncino, sicuramente lo usava per pescare; pregò che il suo stomaco stesse zitto e non lo tradisse.Poi Quattro socchiuse la porta e ci appoggiò il secchio sopra, in modo che cadesse se qualcuno tentava di entrare, e allora Timmy capì che ci aveva messo tanto perché doveva avere messo delle trappole nel corridoio.Lo vide sbuffare e massaggiarsi il retro del collo con le mani sporche; poi si sedette davanti al fornelletto, girò il pesce e aspettò qualche minuto. A un certo punto si prese la faccia tra le mani e Timmy pensò che piangesse, ma non ne era sicuro, perché non aveva fatto rumore, però poi aveva tirato su col naso e si era stropicciato gli occhi. Timmy si ricordò che li aveva azzurri e che stavano bene nella sua faccia abbronzata.Quattro spense il fornelletto, allungò la mano per prendere un coltello e tagliò un pezzetto di pesce, soffiandoci sopra prima di mangiarlo.Timmy sapeva bene che, quando le persone si sentivano sicure di sé e non stavano all’erta, era possibile arrivargli alle spalle senza che se ne accorgessero.L’aveva fatto mille volte quando giocava a nascondino; era facile. Non lo scoprivano quasi mai.Però quello non era nascondino. Se, mentre lui si avvicinava, Quattro l’avesse visto, non si sarebbe appoggiato a un tronco d’albero urlando “tana per Timmy!”, lo avrebbe ucciso senza pensarci un attimo. Ma quelli erano gli Hunger Games e, quasi per fare onore al nome, Timmy si sentiva comunque sul punto di morire di fame. Le sue possibilità di arrivare vivo alla fine erano quasi nulle. E allora, forse, se proprio doveva morire, sarebbe stato meglio morire velocemente con mezzo metro di tridente nello stomaco, lì e ora, invece di morire di fame nel suo bugigattolo.Strinse il coltello.Il ragazzo del quattro continuava a mangiare il suo pesce, tagliandolo con uno