sul letto e si coricò di fianco a lui, sempre tenendolo fra le braccia:

“Non fa nulla. – ribatté con un sorriso – La cosa più importante è che possiamo continuare a stare insieme. Per baciarci o fare l’amore, avremo tutto il tempo del mondo.”

“Non sarò di molta compagnia. – sospirò John – Mi sento molto stanco.”

Sherlock si sistemò meglio sul piccolo letto ed accomodò John fra le proprie braccia nel modo migliore:

“Dormi pure. – disse, dando a John un leggero bacio sulla testa – Veglierò affinché il tuo sonno sia tranquillo.”

John si era già addormentato.

Sherlock ne ascoltò il respiro regolare e sommesso.

Sorrise.

“Si è sistemato tutto. – pensò felice – Ora che anche Mycroft ha deciso di non ostacolarci, non ci potrà più separare nessuno.”

La felicità di Sherlock e John, però, era destinata a durare molto poco.

 

 

Tutto sembrava tornato come prima.

Sherlock e John erano di nuovo inseparabili.

Se anche gli abitanti del villaggio avevano capito quale fosse il loro vero rapporto, nessuno fece commenti.

Nemmeno Wilfred disse nulla.

Mycroft mugugnava un po’, se li sorprendeva a baciarsi, ma, in realtà, gli bastava vedere il sorriso felice di John per smettere di protestare.

Era una mattina di tarda estate.

I guerrieri, che sorvegliavano i confini del territorio della tribù, videro arrivare un piccolo drappello di Sassoni, che stavano cavalcando allo scoperto e non sembravano avere intenzioni ostili.

Mycroft, John e Sherlock raggiunsero il gruppo per capire che cosa volessero.

I due gruppi di cavalieri si stavano avvicinando lentamente.

Avevano tutti le armi ben in vista, ma nessuno sembrava intenzionato ad estrarle.

Quando furono a portata di voce, i due gruppi si fermarono, fronteggiandosi.

Dopo qualche minuti di studio silenzioso, Mycroft ruppe gli indugi:

“Sono Mycroft, figlio di Wilfred, capo del villaggio dei Britanni. – esordì – Chi siete e a cosa dobbiamo la vostra visita?”

“Sono Moran, figlio di Jenter. – rispose il più anziano dei Sassoni – Sono in cerca di mio figlio.”

Mycroft si sentì morire dentro.

Non poteva essere il padre di John.

Lanciò un’occhiata di sottecchi al figlio.

Quell’uomo non gli assomigliava per nulla.

Il sassone che aveva detto di chiamarsi Moran aveva circa l’età di Mycroft.

Aveva i capelli biondo cenere e gli occhi di un azzurro glaciale.

La forma del viso era decisa e spigolosa.

Sembrava non avere nulla in comune con la fisionomia di John.

“Tuo figlio?” domandò Mycroft, con il cuore in gola, ma la voce ferma.

“Sì. – rispose Moran – Quasi sedici primavera fa, stavo attraversando un territorio confinante con la mia gente. Il carro con a bordo mia moglie e mio figlio ebbe dei problemi e si allontanò dal resto del gruppo. Non hanno più fatto ritorno. Per tutto questo tempo li ho pianti per morti, poi ho sentito parlare di un Britanno biondo. L’età corrisponde a quella di mio figlio. – la voce dell’uomo si spezzò, commosso – Lo vedo appena dietro di te. Riconosco nel suo sguardo gli occhi meravigliosi di sua madre. Se porta al collo una collana con una piccola pietra verde e smussata, non può che essere mio figlio.”

John si portò d’istinto la mano al collo, da cui pendeva una collana con una piccola pietra verde.

“Padre?” chiese in tono interrogativo, senza riuscire a porre la domanda.

“Sarete nostri ospiti. – rispose Mycroft a Moran, senza guardare il figlio – Seguite i guerrieri, vi scorteranno fino al villaggio.”

Mycroft girò il cavallo, trovandosi davanti il volto sconvolto di John.

“Dobbiamo parlare. – disse in tono sommesso – Ci sono alcune cose che dovrei dirti.”

John fissò gli occhi dell’uomo che ricordava di avere chiamato padre da sempre.

Spostò lo sguardo sullo sconosciuto che asseriva di essere il suo vero padre.

Moran aveva un’espressione fredda e rapace, che fece rabbrividire John.

Quello che lo sconvolse di più, però, fu vedere la colpa dipinta sul volto e negli occhi di Mycroft.

John, improvvisamente, capì che Moran stava cercando lui.

Capì che Mycroft non fosse suo padre.

Che gli aveva mentito per tutta la sua vita.

 

 

Mycroft aveva girato il cavallo e si era diretto verso il villaggio.

John lo seguiva, affiancato da Sherlock, che non sapeva cosa dire.

John osservava la schiena dell’uomo che aveva sempre chiamato padre e non sapeva più cosa sentiva.

Era ferito.

Arrabbiato.

Deluso.

Confuso.

Girò il cavallo e lo lanciò al galoppo.

Non sentì l’urlo di Mycroft, che cercava di richiamarlo.

Il suo corpo era concentrato sulla corsa del cavallo.

Sull’aria che gli colpiva la faccia.

Sul rumore degli zoccoli che gli riempiva le orecchie.

Cercava di dimenticare che l’uomo che aveva amato e rispettato come un padre, per tutta la sua vita, era un bugiardo.

John sentiva che tutto il suo mondo era crollato.

Non sapeva più chi fosse.

Non sapeva più di chi si potesse fidare.

Lui era un nemico.

Un Sassone.

Era per questo che Mycroft era sempre stato così severo con lui?

Era per questo che lo aveva picchiato, quando aveva scoperto la