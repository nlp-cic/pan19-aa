amato nessuno in vita sua e sapeva che per l’uomo era la stessa cosa. Insieme erano finalmente felici, entrambi stavano, un poco alla volta, lasciando il dolore del passato alle spalle e giorno dopo giorno, insieme, stavano costruendo la loro nuova vita.

Non era facile, non lo era per niente.

Il loro lavoro era difficile, gli orrori che affrontavano ogni giorno davano loro incubi dai quali si svegliavano sudati e ansimanti nel cuore della notte. Ma ora non era più da soli ad affrontarli. Ora erano insieme. Ora erano entrambi con l’unica persona che poteva capire quello che l’altro sentiva.

Ogni tanto Spencer si faceva ancora spaventare dai dubbi e dalle incertezze della loro relazione, ma poi i baci dolci di Derek, le sue mani calde e i suoi occhi profondi glieli facevano dimenticare. Ed ecco che Derek lo adagiava con dolcezza sul letto, lo toccava come mai nessuno aveva fatto, lo amava fino a lasciarlo senza fiato.

E i dubbi, tutti gli stupidi dubbi di Spencer sparivano mentre lui si perdeva nel piacere che Derek era in grado di dargli.

Un sorriso dolce si dipinse sulle sue labbra al pensiero del suo compagno.

“Cosa ci fa un ragazzo così carino tutto solo su una panchina la notte di Natale?”

Spencer alzò gli occhi dal suo caffè per incontrare quelli profondi e pieni di saggezza di una donna ferma di fronte a lui. La osservò per un attimo: era una bella donna, distinta. Una donna quasi autorevole, ma con negli occhi qualcosa di strano, una luce velata da uno strano divertimento che sfuggiva completamente alla comprensione di Spencer.

“Niente, semplicemente rincorro i miei pensieri.” Rispose lui sorridendo alla donna.

“Non hai una casa calda dove pensare?”

“Sì.”

Sorridendo dolcemente a Spencer la donna si sedette al suo fianco e lo guardò. Per un attimo Spencer si perse in quello sguardo colmo di calore. Un calore sconosciuto da tempo, quello dello sguardo amorevole di una madre.

“Vai a casa, figliolo.”

“Non ho nessuno da cui tornare.”

“Non hai una famiglia?”

“Il mio ragazzo è andato a Chicago per festeggiare con la sua, perciò sono da solo. A casa mi deprimo, meglio stare qui.”

“Vieni con me, avanti.”

Senza nemmeno pensare o fermarsi a riflettere su quello che stava facendo Spencer seguì quella donna in silenzio, facendosi guidare da lei per strade che, un poco alla volta, diventavano sempre più familiari.

Quando arrivarono di fronte a un portone la donna si fermò e si girò a guardarlo sorridendogli.

“E’ sempre meglio pensare in una casa calda e accogliente, Dottor Reid.”

“Lei mi conosce?” Spencer guardò il portone. “Certo che mi conosce, domanda stupida visto che mi ha portato a casa mia.”

“Ti conosco e sapevo dove trovarti, mio figlio me lo ha detto.”

“Suo figlio?”

“Che poi sarei io.”

Troppo confuso dalle parole della donna Spencer non si era accorto che il portone si era aperto e non aveva sentito Derek scendere le scale. Quando sentì la sua voce si girò a guardarlo, confuso.

“Io non capisco.”

Derek gli sorrise e si rivolse alla donna, “grazie per avermelo recuperato mamma, ma ora entra in casa, si gela qui fuori.”

“Entrate anche voi in fretta, sarete anche giovani e forti ma potete ammalarvi anche voi.”

“Agli ordini, signora,” ribatté Derek ridendo e dandole un buffetto sulla guancia. Sorridendo la donna sparì nel portone e finalmente Derek poté rivolgere tutte le sue attenzioni al suo stupido ragazzo.

“Io stavo finendo di addobbare casa tua con le mie sorelle, per cui ho mandato lei a recuperarti, sapevo dov’eri, Spencer. Lo so dove vai tutti gli anni alla vigilia di Natale. Lo so che la tua casa vuota, seppur calda, non riesce a darti quello che vuoi. Puoi mentire a chiunque, ma non a me Pretty Boy e lo sai.”

“Io… io non capisco. Tu dovevi essere a Chicago.”

Derek scosse la testa divertito e passò le braccia attorno al corpo magro di Spencer, tirandoselo contro a stringendolo a sé.

“Pensavi davvero che ti avrei permesso di passare un altro Natale da solo?”

“Io…”

Derek sentì la voce di Spencer incrinarsi, sentì le sue lacrime scivolare lungo il suo collo e semplicemente lo strinse di più a sé, accarezzandogli la schiena solo per fargli sentire la sua presenza. Quella non era una cosa improvvisa, da tempo aveva pensato di passare il loro primo Natale insieme.

E non era difficile quando avevi una madre e delle sorelle che ti adoravano e che erano pronte anche ad andare in capo al mondo per te. Figuriamoci arrivare fino a Washington.

E l’unica cosa che Derek voleva per essere felice, era passare il Natale con Spencer, ridargli tutti i Natali che aveva perso, ridargli il calore e l’affetto di una famiglia.

Quando si fu calmato, Spencer si staccò da lui e gli sorrise. Un sorriso luminoso e felice, un sorriso che fece dimenticare a Derek il freddo di quella notte e la neve che piano e silenziosa aveva iniziato a cadere su di loro.

“Buon Natale, Spencer.” Mormorò sorridendogli dolcemente.

“Buon Natale, Derek.” Rispose il giovane baciando