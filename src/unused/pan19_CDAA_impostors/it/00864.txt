“Tony…”
“Andate via, ho detto.” Ribadì, alzando il tono della voce.
I due si scambiarono uno sguardo rassegnato e lasciarono il laboratorio in silenzio.
 
Le cose andarono solo peggiorando.
Dopo il piccolo alterco con Bucky e Natasha, si chiuse in laboratorio per cinque giorni di fila, negando l’accesso a chiunque, Pepper e Rhodey inclusi.
Per cinque giorni, a turno, tutti cercarono di portare la piccola Sarah Marie da suo padre, ma ogni sforzo risultava inutile.
Dopo la sfuriata, Tony si chiuse in un mutismo estremo. Non rispondeva ai richiami degli amici e si rifiutava di parlare perfino a JARVIS.
Le sue uniche azioni consistevano nel fissare lo schermo del computer e picchiare le dita sulla tastiera, con la speranza di riuscire a trovare Steve in qualche modo, ma niente era l’unica risposta che controlli incrociati, algoritmi e hackeraggi di satelliti riuscivano a dargli.
Ogni tanto si metteva a fissare le armature, la tentazione di indossarne una e volare fino in Corea era forte.
Ma qualcosa dentro di sé glielo impediva.
Erano giorni che non si occupava di Sarah Marie, non le si avvicinava né riusciva a guardarla, ma allo stesso tempo non riusciva ad abbandonarla.
 
Il sesto giorno finalmente decise di uscire dal suo esilio volontario, la scarsità di sonno e di cibo iniziavano a farsi sentire, anche da uno cocciuto come lui.
Quando arrivò al suo piano, trovò Sam e Natasha con la bambina. Wilson le stava dando il biberon del pomeriggio, la teneva in braccio delicatamente e rimase sorpreso dal vedere finalmente Tony. Natasha si alzò di scatto dal divano. Lui le lanciò un’occhiataccia eloquente e la donna rimase immobile a fissarlo.
“Tony…”
Ma lui la ignorò e si diresse con una certa premura verso camera sua, chiudendo la porta a chiave dietro di sé. Per alcuni istanti rimase impietrito appoggiato alla porta, cercando di respirare regolarmente e ricacciando indietro le lacrime che sentiva pungergli gli occhi.
Dopodiché, si infilò sotto la doccia per sciacquarsi velocemente e sentì i muscoli cedere, il getto d’acqua calda in qualche modo lo fece rilassare in modo fin quasi doloroso.
Andò a nascondersi tra le coperte senza neanche infilarsi un paio di mutande, era troppo esausto anche solo per sforzarsi di ricordare dov’era il cassetto della biancheria, figurarsi raggiungerlo.
Si addormentò quasi istantaneamente, abbracciando il cuscino di Steve, poteva sentire ancora il suo profumo.
Dormì ad intermittenza, perché gli incubi erano tornati a fargli visita, fino al giorno seguente.
Si trascinò fuori dal letto svogliatamente, prendendo le prime cose a caso dal guardaroba per mettersele addosso.
C’era un silenzio tombale una volta uscito dalla stanza, era un silenzio quasi assordante.
Poco dopo, JARVIS lo avvisò che la colazione era pronta per lui sul bancone della cucina. Non poteva stare ancora lontano dal cibo, erano passati troppi giorni dall’ultima volta che aveva avuto un pasto più o meno completo.
Infilzò un mucchietto di uova strapazzate e le addentò controvoglia, guardandosi attorno.
Era tutto in ordine, c’era fin troppa pace. Probabilmente qualcuno del team aveva portato via Sarah Marie. Fortunatamente, a differenza sua, c’era chi aveva sale in zucca.
Nemmeno la notte di sonno era riuscita a dargli il coraggio anche solo di andare a cercarla.
La sua colazione fu l’equivalente dell’ingurgitare dei sassi, ma, quanto meno, il suo stomaco smise di emettere suoni indecenti.
Proprio mentre stava mettendo via i piatti nella lavastoviglie, arrivarono Natasha e Sarah Marie, sistemata in un comodo marsupio.
“Ehi, stellina. Guarda chi c’è, il tuo papà.”
Si stava avvicinando a lui mentre la tirava fuori dal marsupio, ma Tony la fermò.
“Natasha, no.” La guardò per qualche istante e si affrettò ad andarsene via, lasciando nuovamente la donna imbambolata, cosa che non accadeva praticamente mai, ma Tony ci era riuscito già un paio di volte nel giro di pochissimo tempo.
Quindi, come suo solito, andò a chiudersi nel suo laboratorio, con la speranza che fare qualcosa gli tenesse la mente occupata, speranza vana a quanto pareva.
 
Dopo circa un’ora, sentì entrare qualcuno dalla porta.
“Natasha, vai via.” Disse lui con voce ferma.
“Sono da sola.” I passi si avvicinavano e la rassicurazione dell’amica gli fece leggermente rilassare la postura.
“Che sta succedendo, Tony?” Andò a sedersi accanto a lui, anche se quest’ultimo non staccò lo sguardo dal monitor del suo pc.
“Non lo so.” Tony continuò a trafficare con il suo computer, evitando accuratamente di girarsi e incrociare lo sguardo dell’amica.
“E’ tua figlia, Tony. Ha bisogno di te.”
Non ricevette alcuna risposta.
“Steve ne rimarrebbe deluso, lo sai.”
Tony a quel punto picchiò un pugno sul tavolo, girandosi di scatto verso Natasha.
“Non nominare Steve. Non credere di sapere cosa Steve potrebbe pensare.”
Cercò di calmarsi per un istante. “Glielo avevo detto che non sarei stato in grado di fare il padre.”
Si prese la testa fra le mani, disperato, si sentiva mancare l’aria.
“Tony…”
“Vattene via!”
“Ho detto di andartene via!” Urlò, in preda al panico.
Lei