finire la frase che lo smorza candela lo colpì alla spalla. Ma che cazzo aveva quel prete maledetto?"Non voglio armi nella mia chiesa" disse il prete, indicando il fucile con un cenno del mento.Concesso che, in effetti, il prete aveva ragione, Jean non riuscì a tenere la linguaccia a freno. "Disse il prete che usa lo smorza candela come mazza chiodata!"L'uomo lo fulminò, anzi lo bruciò con gli occhi, dal basso della sua altezza. A Jean i preti e la gente di chiesa non erano mai piaciuti, ma questo monaco in particolare sembrava un diavolo con l'abito sacro. Era a dir poco spaventoso, quasi quanto il silenzio che era caduto pesante sulla chiesa.Per un attimo, il cacciatore sentì il metallo dello smorza candela in testa, ma non accadde niente di tutto ciò. Dopo un lungo respiro ed un ultimo sguardo indagatore, il prete si mise lo smorza candela sottobraccio."Tu devi essere il cacciatore. Dico bene?""Come dite voi, padre.""Sei un pazzo."Jean inarcò un sopracciglio. "Si tratta del mio mestiere, padre, faccio questo da--""Sì, sì, da quando eri alto così, il papà ti ha insegnato a tenere in mano il fucile prima che il tuo attrezzo, hai imparato a piazzare trappole ancor prima di camminare, le solite vecchie storie che tutti quelli della tua risma raccontano ogni volta."Il cacciatore sgranò gli occhi. Un prete che parlava chiaramente di gioielli di famiglia senza farsi alcuna remora? E dentro alla chiesa, la casa del Signore? Persino lui, tutto fuorché religioso, rimase a dir poco sbalordito. Tuttavia fu un altro particolare ad attirare davvero la sua attenzione."C'è stato qualcun altro prima di me, padre?"L'uomo fischiò e roteò gli occhi, per poi alzarli al cielo. "Più di quanti ne avrei voluti ospitare. E non m'illudo che tu sia meglio. Sono tutti scappati, gambe in spalla, gridando mamma e al lupo, al lupo."Jean ripensò alla sua bella bicocca (che non possedeva) nel sud della Francia, da quanto tempo non ci tornasse, e quanto necessitasse di una bella spolverata; chissà, poi, se erano entrati i ladri mentre lui era via."Ma ormai sei qua. Seguimi, ti porto dal parroco" disse il prete, girando sui tacchi, smorza candela in spalla dritto come l'asta di una bandiera, e si avviò lungo la navata."Scusatemi, padre, ma il mio cavallo è là fuori con tutti i miei averi."Il prete si voltò e gli lanciò un'occhiata di sufficienza. "Ti aspettiamo in canonica, allora. Segui la salita qui di fianco fino alla grande casa. Di' che ti manda padre Levi e lì qualcuno ti metterà il tuo cavallo e la tua roba al sicuro."Levi non gli sembrava un nome molto adatto a un prete cristiano, ma tacque. Neanche il suo nome da damerino era il più indicato per un cacciatore.





****          



 





****





****





****



Jean si svegliò con l’impressione d’avere fatto un brutto sogno. Non male come prima notte di sonno nel suo letto nuovo! Nel suo incubo terrificante, andava per boschi di notte (lui, per boschi, di notte?) e veniva sorpreso da un lupo enorme, il più grosso che avesse mai visto. Stava per essere mangiato, aveva visto le fauci vicinissime al viso ma, chissà come, era riuscito miracolosamente a sfuggirgli. Stiracchiandosi, Jean convenne con se stesso che aveva bevuto davvero troppo!Aveva bevuto così tanto che si era pisciato sotto durante la notte: trovò i pantaloni abbandonati in una cesta e, Dio, che fetore! Il cattivo odore si era attaccato alle pareti della stanza e doveva mandarlo via. Strano, si disse nell’aprire la finestra, come si fosse ripreso così bene dalla sbornia. Di solito si svegliava completamente rintronato, stanchissimo, incapace di mettersi in piedi e… Per quale ragione il suo borsello era sul davanzale della finestra?Jean prese il sacchettino di tessuto in mano e lo tastò. Ricordava con precisione quanti soldi avesse e per essere certo, si mise al tavolo a contarli. Ma non aveva speso neanche una moneta, il che –se consinderava che era quasi del tutto certo che si trattasse di una sbornia- era improbabile.Fissò lo spazio della finestra aperta, allarmato. Guardò i pantaloni intrisi della sua urina e capì, ricordando di colpo molto bene i particolari della notte trascorsa. Scese un brivido lungo la sua schiena e non si trattò di piacere. Un lupo, grande o piccolo, era un lupo. Tuttavia, la bestia gigantesca che aveva visto non poteva essere un lupo normale: era fuori discussione.Trovarsi ad ammettere che poteva trattarsi di un lupo mannaro era una possibilità troppo agghiacciante da accettare ma, si disse sfregandosi la faccia con le mani gelate, sembrava essere la spiegazione più plausibile per tenere insieme tutti i fattori. Come si uccide un lupo mannaro? Ne doveva parlare col prete, farsi dare una benedizione, dell’acqua santa, proiettili d’argento? Sarebbe stato un cacciatore o un assassino?Il suo stomaco gorgogliò dalla fame e Jean capì ch’era troppo presto per affollare il suo piccolo cervello di così tante domande. Controvoglia,