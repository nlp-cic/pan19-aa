dal tuo amante invece di stare qui ad intrometterti nelle relazioni altrui?”Quelle parole scatenarono l’ilarità dell’Oscuro, una risata fredda eppure, in qualche modo, vera.“Non c’è nessuna relazione, e a quanto pare tu sei l’unico a non averlo capito.” disse, mentre parlava il suo sguardo, quanto il suo tono, si fecero via via più duri e cupi. I sensi dell’ex Regina Cattiva si allertarono alla minaccia insita nel viso di Emma.Robin, da parte sua, continuò a sbraitarle contro. Un cane che abbaia contro un orso.“Questi non sono affari tuoi!”“Certo che lo sono.” replicò distrattamente la donna, e l’aura di pericolo svanì come per magia. “E perché?!”Alla domanda del ladro l’Oscuro non rispose. La sua magia, d’altro canto, allontanò l’uomo da Regina, rimasta in silenzio fino a quel momento. Gli sguardi delle due si incontrarono.“Emma, cosa vuoi?” chiese pacatamente la mora, senza mai distogliere lo sguardo da lei.“Ho pensato servisse una mano con il boscaiolo…” rispose alzando le spalle, il viso leggermente imbronciato. Sembrava di nuovo la vecchia Emma, ma Regina rimase all’erta.“So difendermi benissimo da sola. Lo sai bene...”“Sì. Ma so anche quanto tu sia convinta di non avere altre scelte, o possibilità…” lanciò un’occhiata a Robin, bloccato dalla magia a dieci passi da Regina. “Sai benissimo che quella… persona lì non è alla tua altezza, ma continui a tenerlo…”Regina la guardò esterrefatta, gli occhi spalancati dallo stupore. “E tu cosa ne sai?” le chiese, tra l’acido e il curioso.“Oh, lo so bene…” disse l’Oscuro, incrociando le braccia sotto al petto e appoggiando la spalla ad un albero, un sorriso sul volto. “Me l’hai detto tu stessa.” confessò, il sorriso che si allargava fino a diventare maligno nel momento in cui posò lo sguardo sull’uomo.“Regina, cosa…”“Dai, Regina, confessa!” la esortò Emma, interrompendo Robin. “Digli la verità! Digli che stai con lui solo perché pensi di non avere altra scelta!”“Vattene.” disse la mora lanciandole un’occhiata di fuoco.Emma sembrò rattristata da quell’ordine. La guardò negli occhi.“Menti a te stessa.” disse prima di sparire in una nuvola nera.Robin, libero dalla magia, si avvicinò nuovamente alla donna.“ Regina….” “Robin, smettila! Tra noi è finita!”  gli urlò la mora esasperata, fulminandolo con lo sguardo. Robin la guardò con aria di sconfitta, ma prima di poter anche solo aprire bocca udì dei passi di molta gente in avvicinamento.I due si voltarono verso la fonte del rumore in tempo per vedere l’intero gruppo che si faceva largo tra gli alberi.David mostrò con un sorriso di orgoglio il fungo a Regina.“ L’abbiamo trovato!” esultò accostandosi a loro, non notando le loro espressioni afflitte.Regina lo degnò appena di uno sguardo prima di strappargli il fungo dalle mani per poi avanzare tra le persone come un treno, costringendole a spostarsi. “Regina! Dove stai andando?” chiese Snow “A preparare la zuppa…” rispose sarcasticamente Regina, continuando a camminare. Guidati dall’esempio di Mary Margaret, che stava praticamente rincorrendo il sindaco, tutti gli altri la seguirono fino alla cripta.Mentre metteva gli ingredienti in un grosso calderone, apparso magicamente, Regina ordinò a Mary Margaret di chiamare Henry.“ Perché?” chiese sorpresa.Regina le lanciò un’ occhiata obliqua mentre faceva cadere un liquido scuro nel calderone.“In quanto autore, Henry è l’unico tra noi ad essere stato scelto da Merlino…”spiegò la mora “ Quindi è l’unico che può comunicare con lui.”Henry arrivò dieci minuti dopo, trafelato per la corsa che aveva fatto per arrivare fin lì ma con il sorriso sul viso.Regina gli spiegò cosa avrebbe dovuto fare, quindi lo fece posizionare davanti al calderone, una mano sulla sua spalla.“ Appena sei pronto…” gli porse il fungo, mantenendo il contatto con lui più del necessario. “ Butta il fungo nel calderone.”Henry annuì, prese un respiro e lasciò cadere il fungo nella pozione.Si sprigionò un fumo grigio, dal quale apparve un volto incredibilmente giovane e preoccupato.“ Non ho molto tempo.” disse Merlino “ L’Oscuro mi ha trovato. L’unica che può salvarla dall’oscurità è lei stessa… deve rinunciare al potere. Deve….” Il volto sparì all’improvviso, inghiottito dall’oscurità.

 Emma apparve nel mezzo del suo salone. La luce morente del giorno illuminava appena l’ampia casa, lasciandola nella penombra dell’appartamento vuoto.Con uno scatto iniziò a camminare su e giù per la sala, il viso contratto dalla tensione.“Lo so ….” sussurrò,  lo sguardo basso. Di colpo cadde a terra, tenendosi la testa tra le mani. “ Lo so!” gridò  “ Lasciami in pace! So cosa devo fare, sono settimane che me lo ripeti…”Cadde il silenzio, ma non per molto.“ Lo farò.”  disse la voce di Emma “ Ho già lanciato la maledizione, non ti fidi ancora di me? Presto tutti pagheranno