. Deve esserle giunta voce, ma è straniera, potrebbe non averlo nemmeno considerato vero. Lei non sa niente del Nord."
E io non so niente di lei.
Era stato un pensiero così spontaneo che scosse Jon nel profondo. Incontrarla era quello che aveva segretamente voluto di più da quando aveva saputo la verità sulla sua famiglia, ma era anche ciò che lo disturbava di più. Da ragazzo aveva letto tante cose sui Targaryen, era così affascinato dalle loro gesta, dai draghi, dalle loro intricate storie familiari, dalla pazzia, dalla grandezza.
Ma farne parte non era nei piani.
Proprio adesso che il Nord gli restituiva il suo posto nella sua famiglia, il destino glielo negava di nuovo.

-o-

"Io non conosco molto bene l'etichetta, mia signora. So come ci si rivolge ad una Regina ma non so come si rivolgano due Re tra di loro. è una questione piuttosto recente, per me."
In realtà non aveva dimistichezza con le regine in generale, l'unica che avesse mai visto era Cercei Lannister, quando aveva fatto loro visita accompagnando Re Robert.
La Sala Grande era vuota. C'erano solo due guardie, lasciate rispettivamente da Daenerys Targaryen e da Jon Stark, come garante delle rispettive incolumità.
Non importava quanto aveva fantasticato su quell'incontro.
Niente eguagliava l'averla di fronte. Niente eguagliava leggere nei suoi occhi che per lei era lo stesso.
Daenerys aveva rispettato i patti. La Regina d'Argento,conquistatrice di Westeros, era arrivata al Castello con pochi fidati uomini (Tyrion Lannister? Non credeva ai suoi occhi) e la delusione generale fu palpabile quando la videro a cavallo di un destriero bianco e non di uno dei suoi draghi, come si diceva avesse conquistato Castel Granito.
Anche lui l'aveva accolta con un piccolo manipolo di persone, il suo consiglio più ristretto, mentre tutti i Lord delle altre casate del Nord sarebbero arrivati da lui solo l'indomani. Non si immaginava che dopo pochissimi convenievoli scambiati più che altro da Ser Davos e Tyrion Lannister, lei prendessa parola, dicendo, semplicemente. "Lasciateci."
Perfino il suo Primo Ministro l'aveva guardata con sorpresa. Il suo sguardo era chiaramente perplesso riguardo alla sua totale mancanza di diplomazia.
"Per favore" aggiunse lei, solo per assecondarlo.
Sansa e Ser Davos l'avevano guardato interrogativi, e lui aveva accettato con un piccolo cenno del capo.
Era d'accordo con lei. Prima di qualsiasi discorso, doveva poterla guardare in faccia.
Quindi ora erano soli, seduti ad un tavolo, con un bicchiere di vino ciascuno.
Lei prese un sorso dal suo calice ma continuava a non parlare. Lo fissava avidamente e Jon capiva che cercava qualcosa in lui, qualcosa di familiare, qualcosa di suo fratello, qualcosa di se stessa.
Qualcosa che lui non poteva darle.
Lei era così diversa da lui, così simile a quello che scrivevano nei libri. Capelli bianchi, occhi viola, e quell'ardore inquieto, non sembrava una dama profumata, una regina, una lady del Sud, sembrava quello che era sempre stata, una Khaleese Dothraki.
Quando finalmente lei finì di studiarlo, lui capì di averla delusa. "Mi dispiace." disse, senza nemmeno conoscerne il motivo. Lei evitava di guardarlo, stringendo in mano un bicchiere sempre più vuoto.
"Non sei suo figlio." disse infine, restituendogli uno sguardo duro. "Non sei il figlio di Rhaegar."
Jon sapeva che i suoi dubbi erano legittimi, ma quelle parole lo fecero arrabbiare. "Mio fratello Brandon non è un bugiardo. Lui è il Corvo Con Tre Occhi, lui ha visto" pensava che quelle parole per lei non avessero significato ma Daenerys sembrava aver capito.
Evidentemente chi poteva restare incolume dentro una pira di fuoco poteva dare credito alla magia antica del Nord.
"Ma questo non cambia la mia posizione, io non ho alcuna ambizione sul Trono di Spade. Non lascerò mai il Nord o la mia famiglia. Io sono nato qui, sono cresciuto come uno Stark, come mia madre. " riferirsi a sua madre come ad una donna con un nome era una cosa nuova per lui. "Io appartengo al Nord."
Erano state parole dure per lei, Jon l'aveva capito da come aveva rapidamente cambiato espressione, il suo viso era diventato meno duro, meno distante, i suoi occhi languidi e liquidi come vino. Temette di averla offesa, per un istante, rifiutando così categoricamente la parentela che li legava, ma non era disposto a rinunciare alla sua vera famiglia.
"Ti invidio, Re del Nord."
Queste parole lo colpirono. Lei aveva un sorriso amaro negli occhi che nascondeva i tanti mesi della sua infanzia perduta, senza un padre, una madre, senza una casa, principessa di un popolo che non conosceva e che non si curava di lei, eternamente in esilio, eternamente sola, circondata da uomini con cui aveva intrecciato solo rapporti di potere, o che l'avevano tradita, abbandonata o forse mai nemmeno davvero amata.
L'unico dolce ricordo che aveva della sua famiglia erano i racconti su Rhaegar di Ser Barristan Selmy, le strappavano un sorriso perchè immaginava suo fratello in tanti modi ed ogni racconto era una nuova scoperta per lei. Immaginava che incontrare suo figlio sarebbe stato l'