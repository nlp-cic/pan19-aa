’altro lato del letto.

Studiò il volto addormentato di Alec, provando a interpretare i suoi pensieri: di tanto in tanto si agitava nel sonno, mormorando qualcosa di incromprensibile. Gli tornò in mente il momento in cui l’aveva ritrovato così: immobile e stravolto, a un passo dal scivolare via da lui.

Si sforzò di scacciar via il bisogno istintivo di svegliarlo.

Izzy prese una mano del fratello maggiore e se la posò in grembo.

“Faremo in modo di sì” promise, stringendola fra le sue.

Jace annuì; accarezzò una guancia di Alec e si sorprese nel sentirla umida.

“E tu, Izzy?” chiese, orientando la sua apprensione verso la sorella. “Tu stai bene?”

La ragazza non rispose subito; tornò a guardare Alec, il senso di colpa evidente nella severità improvvisa della sua espressione.

“Iz…”

Jace cercò di incrociare il suo sguardo, ma Isabelle lo evitò.

“… Non è stata colpa tua: il demone ha attaccato Alec.”

“Ma la rabbia era la mia” replicò la ragazza. “Le emozioni erano le mie. Le ha fiutate, ha letto le mie paure, ha capito che poteva usarmi. Non sono mai stata una debole, Jace” proseguì, indurendo la sua espressione. “Ho sempre pensato che nessuno avesse il potere di farmi sentire così, di rendermi fragile. Ma è successo: due volte” aggiunse, tornando a distogliere lo sguardo. “Vi ho quasi persi entrambi, questa settimana: e in entrambi i casi la colpa era mia.”

“Ti sbagli.”

Jace posò una mano su quelle di Izzy, che ancora stringevano le dita di Alec.

“Hai impedito ai lupi di trasformarmi in spezzatino. E mi hai portato da Alec: ci hai salvati entrambi.”

La ragazza scosse la testa.

“A volte ho paura che il demone ci sia ancora” mormorò, sfiorando istintivamente la cicatrice dietro al collo. “Che sia ancora dentro di me, da qualche parte. Proprio come le cose che ho detto ad Alec.”

“Nulla di ciò che è accaduto quella sera è colpa tua” la rassicurò ancora Jace. “O di Alec. Non c’è nulla di demoniaco in voi.”

La sua espressione si rabbuiò, mentre tornava a guardare il fratello. Le immagini distorte del suo passato – degli esperimenti a cui il padre l’aveva sottoposto ancor prima che nascesse – aggredirono la sensazione di familiarità e sicurezza scaturita dal legame parabatai.

“Il vostro sangue…” riprese, senza sapere bene come proseguire. Gli venne spontaneo scostare la mano da quella di Izzy, ma la sorella lo trattenne per il polso.

“Il sangue non c’entra nulla” dichiarò, guardandolo negli occhi. “Non è mai contato niente: specialmente per noi.”

Jace sorrise amaro.

“Ma se il sangue è di demone…”

“Sei nostro fratello Jace” lo interruppe Izzy, rinnovando la decisione nel suo sguardo. “Demone o non demone: e non sei diverso da me e Alec, o da mamma e papà. Avremo anche sangue angelico, ma non siamo angeli. Siamo deboli e imperfetti: sanguiniamo e facciamo del male agli altri. Facilis…”

“… descensus Averno” proseguì Jace, sorridendo di nuovo. Quella frase – il mantra suo e di Alec – era stata il suo appiglio durante la prigionia nella Città Silente. L’aveva aiutato a rimanere in sé, a ricordargli che, qualsiasi cosa gli avessero fatto, non c’era nulla in grado di piegarlo.

 “Ma paghiamo sempre per quello che facciamo” affermò, tornando a guardare Izzy. “I Lightwood commettono errori e ne affrontano le conseguenze: è questo che ci rende diversi” aggiunse, tornando a stringere una spalla di Izzy. “È questo che ci rende…”

 “… infrangibili.”

Un sussurro impastato giunse a completare la sua frase.

Il sorriso di Jace si fece più allegro, mentre chinava lo sguardo per incrociare quello assonnato di Alec. Il fratello maggiore strinse la mano di Izzy, ancora intrecciata alla sua, e si stropicciò gli occhi con quella libera.

“Ehi…” aggiunse, a mo’ di saluto.

“Ehi!” ripeté Jace, sfiorandogli una guancia con il pollice. “Non pensi di aver dormito abbastanza in questi giorni?”

Il tono ironico nascondeva una punta di apprensione.

Alec gli sorrise, ma il suo sguardo non sembrava rilassato; c’era tristezza, dietro quel sorriso. E lo stesso senso di colpa che ancora segnava lo sguardo della sorella.

“Mi sei mancato” farfugliò, senza riuscire a reprimere uno sbadiglio. La sua mano cercò quella di Jace e quando la trovò il contatto sembrò rasserenarlo almeno in parte.

“Ci sei mancato” lo corresse Izzy, scalciando via gli stivali dai piedi. Si arrampicò sul letto e si accoccolò vicino ad Alec, lasciando che il fratello le circondasse le spalle con un braccio.

Un guizzo divertito illuminò lo sguardo di Jace.

“Immagino sia praticamente impossibile non sentire la mia mancanza” commentò, sdraiandosi a sua volta e intrecciando le dita dietro la nuca. “D’altronde sono irresistibile.”

“Come non detto” borbottò Alec, stringendosi contro Izzy, per fargli spazio. “Mi state schiacciando. Sono troppo alto per stare in mezzo.”

“Sta’ zitto e torna a dormire” lo rimbrottò