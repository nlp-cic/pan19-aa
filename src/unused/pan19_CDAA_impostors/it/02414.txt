che Cosimo ha sviluppato per Bianca è ben
presto diventata amore: non è un giovane di mezze misure e non ha bisogno di
distrazioni che gli rallegrino le serate.

Bianca è un balsamo per i suoi sogni, in procinto di
infrangersi nel modo più silenzioso e violento possibile.

È la Musa dei suoi disegni e l’ispiratrice del suo cuore:
sa riconoscere i suoi sentimenti e sa che vuole portarla fino all’altare.

Per questi motivi il tradimento dei suoi genitori lo
colpisce e lo ferisce, ma la scelta di Bianca è quella che brucia più del sale
su quella ferita.

La ragazza lo osserva dall’alto della strada a Roma,
piangendo per quell’amore destinato a scomparire e, sperando, che il futuro
riservi a Cosimo una compagna che lotterà sempre
per lui, come lei non è stata capace di fare.



 



 



[Mai avrei sperato, mai








e
 invece è tutto così forte




così fragile, forte da resistere








e
 io insieme a te scriver le pagine]






 



 




 



 


La madre di Cosimo era
stata molto chiara con lei, fin dai primi giorni del suo matrimonio: Cosimo era
un uomo difficile da amare e, soprattutto, un uomo che riteneva ormai perduto
l’unico amore della sua vita.



Con questi presupposti e
dopo la loro prima notte di nozze, Contessina si era già convinta di aver
sbagliato scegliendo di diventare una Medici.



Cosimo non le parla, se
non per dirle informazioni che riguardano la casa e i suoi compiti, non cerca
un minimo contatto con lei, tralasciando le sue visite notturne, effettuate
solo per dovere verso la sua famiglia e con lo scopo di procreare un erede;
quando finiscono si riveste sempre in fretta, lasciandola, senza neanche
guardarla.



È quell’ostilità
indifferente a ferirla, non il fatto che lui non la ami e non la desideri. La
sua tenacia e la sua forza la spingono a non arrendersi e, dopo qualche tempo,
finalmente Contessina riesce a vedere:
scorge le ombre che l’hanno colpita quando si sono conosciuti, riconosce il
tremore che lo coglie quando entra nella sua stanza la sera e ha capito che
dietro tanta ostilità c’è solo un cuore ferito.



Ed è quando lei, in una di
quelle numerosi notti fredde, gli sussurra un “Resta” e Cosimo la guarda, magari per la prima volta, decidendo di addormentarsi di fianco a lei che
Contessina pensa che, forse, non tutto è perduto.




 

~



 

Non c’è stato realmente un momento in cui Cosimo ha capito: che il sostegno e la fedeltà di
sua moglie fossero scontate erano cose già ovvie, ma il silenzioso rivolgersi a
lei per ogni situazione che lo angosciasse era qualcosa che non avrebbe mai
neanche sperato.

Si credeva destinato a un matrimonio infelice e di
facciata, ma Cosimo ha imparato a rispettarla, ad avere bisogno di lei, a
fidarsi e, infine, ad amarla.

Sa che Contessina comprende i suoi silenzi, parlando a
volte per lui e a volte tacendo mentre si avvicina piano e lo abbraccia, per
fargli capire che lei è lì.

Hanno avuto un figlio insieme e questo ha creato un
legame che non credeva possibile.

Gli è stato insegnato che la sua famiglia deve fare la
storia e, di tutte le scelte che gli hanno fatto odiare i suoi genitori, Cosimo
ringrazia suo padre di avergli fatto scrivere queste pagine, che comporranno i
libri di storia e daranno potere ai Medici, con al suo fianco Contessina.



 



 

[E immagina che buffo se lo capirò
Così tutto d’un tratto, poi guardandoti
Che mi hai cambiata per sempre]




 



 




 



 

Il modo di guardarla di Cosimo cambia non appena scopre
che lei è incinta: ha già imparato a stimarla e rispettarla, ma l’amore è
qualcosa che Contessina crede non vedrà mai nei suoi occhi.

Mentre lei gli comunica quella notizia, è la felicità a
farsi strada nel suo viso: per la sua famiglia e, solo dopo, per lui.

Durante la gravidanza, lui l’ha sempre trattata con
premure quasi estranee al suo carattere, infastidendola anche non poche volte.

Ma il momento che Contessina conserverà sempre dentro di
sé, è stato quando, dopo il parto e le cure al piccolo, Cosimo è entrato nella
stanza dove lei stava tenendo nelle braccia il bambino.

Custodirà con cura l’immagine del suo volto, traboccante
di emozione ma sempre serioso, e il camminare timoroso verso quel piccolo
figurino.

Gli afferra una manina, cercando di essere delicato e lo
chiama, incredulo delle parole che sta pronunciando.

Si china verso di lei e la bacia sulla fronte, chiudendo
gli occhi.

«Grazie.»



 

~



 

La notizia di diventare padre lo ha sorpreso, ma non
troppo: sapeva benissimo che aveva il dovere di continuare la dinasta de’
Medici ed era giusto che un giorno arrivasse quella notizia.

Nonostante questo, si scopre timoroso verso quella figura
che Contessina tiene tra le mani, sentendo l’angoscia dentro di sé, per la
paura di non essere adatto a fare il padre.

Le sue mani maneggiano oro e contratti e il suo cuore si
è inaridito da tempo: come potrà mai offrire amore a quella creatura?

Quando lo osserva, addormentato e indifeso, sente fiorire
un naturale sentimento dentro di lui, qualcosa che non credeva avrebbe mai più
provato.

Sorride e vorrebbe gridare al mondo che è felice, che ha
un figlio