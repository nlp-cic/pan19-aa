dei grossi scontri con Warren, né aveva mai subito delle gravi perdite, e in più Ling pur essendo una brava stratega era una ragazza molto pacifica e dal temperamento docile: vedere con i propri occhi cosa avevano rischiato e fino a dove potessero spingersi delle persone per ottenere qualcosa, per lei doveva essere stato uno shock vero e proprio.

Stiles vide che Gina, con aria preoccupata, stava venendo verso di loro con Bernie – doveva essere corsa a chiamarlo – e la rassicurò con un cenno della mano.

Bernie con delicatezza prese in braccio la sua Sorella Maggiore e insieme a Hilma la portò lontana dalla serra, dopo che Gina diede loro dei consigli su cosa dare a Ling per farla stare subito meglio.

Non ebbero tempo di commentare la cosa, perché Marjorie si avvicinò a loro con espressione molto seria. «Credo che potremmo avere fra le mani un problema più grosso del previsto, seguitemi».

Stiles irrigidì la mascella e seguì le sue indicazione, insieme a Gina, Josh e Philip.

Marjorie li guidò verso l’angolo opposto della serra, dove spiccava un cespuglio molto piccolo di un tipo di strozzalupo anomala per via del suo colore: giallo.

Marjorie si rivolse a Josh. «Di questa specie questo è l’unisco cespo che avete?»

«Sì».

Stiles vide Gina sbarrare gli occhi e inginocchiarsi per cercare febbricitante qualcosa alla base del cespuglio; Philip era impietrito e sembrava emanare una furia gelida. Non era un buon segno.

«Scusate» biascicò Stiles, «sono solo un semplice umano: cos’è di preciso questa pianta?»

Philip gli rispose atono. «Un tipo di strozzalupo quasi estinta, la più letale che esista».

Stiles assentì inespressivo. «Mi sembra un’ottima notizia. A titolo preventivo possiamo almeno ricavare un antidoto con quella che abbiamo qui?»

Marjorie sbuffò sarcastica. «È questo il punto, non esiste un antidoto: l’unica soluzione è praticare al più presto e con precisione chirurgica un taglio molto profondo lungo il plesso solare» con il pollice accennò alla zona da incidere, facendo deglutire Stiles a stento, «in modo tale che evapori via dal corpo». Nel mondo in cui vivevano, in cui era impossibile ricevere dei soccorsi immediati, le probabilità di salvezza da quel tipo di avvelenamento erano quindi molto prossime allo zero. No bueno.

«Un ramo è stato reciso» annunciò Gina.

Stiles reagì di scatto, afferrando Josh per una spalla e spingendolo contro la parete della sera. «Perché cazzo hai fatto una cosa simile?!»

«Non avevo mai visto una strozzalupo così in vita mia» protestò Josh, scosso «non sapevo i suoi effetti e non ho ricevuto alcuna informazione a riguardo!»

Stiles sentì la proprie dita flettersi più volte per creare un pugno, ma Philip gli sbatté un braccio sul petto con un gesto secco, riportandolo alla realtà. Non c’era tempo da perdere in una scazzottata. E aveva promesso a Derek di non essere impulsivo.

«Quanti tipi di strozzalupo avete seminato?» domandò Gina, pragmatica e fredda.

«Con questa gialla tre» le rispose Josh. «L’intero campo ha completato la fioritura tre giorni fa. Warren ci ha chiesto subito un ramo di quella gialla, e glielo abbiamo consegnato».

Stiles si passò una mano sulla fronte. «Ok, ragioniamo: nell’Eden qualsiasi tipo di strozzalupo può avere effetto su un mannaro soltanto se nella vita reale suddetto mannaro ne è stato effetto, giusto?» Gina assentì veloce. «Dato che questa gialla è così rara, ci sono probabilità molto basse che i soldati di Warren becchino alla cieca il mannaro che ne è stato effetto in precedenza».

«A meno che» aggiunse Marjorie, «non sappiano già che proprio quel mannaro che colpiscono ne è stato effetto».

Stiles gesticolò nervoso. «Dobbiamo subito spargere la voce: da questo momento in poi ogni mannaro non deve assolutamente dire a nessuno da che tipo di strozzalupo è stato effetto nel mondo reale».

«In genere questo è un tipo di informazione che nessuno dà» precisò Philip, «ma del resto» e indicò la pianta gialla, «anche quella è qualcosa che in genere non dovrebbe crescere così».

Stiles aggrottò la fronte. «Cosa stai cercando di insinuare?»

«In biblioteca abbiamo l’elenco delle piante velenose o letali che crescono nell’Eden, e ogni singolo anno lo rinnoviamo: la strozzalupo gialla non è mai stata in quell’elenco» specificò scandendo bene l’ultima frase. «Per quanto ne sappiamo, questa è la primissima a fiorire nell’Eden».

Stiles vide gli altri allarmati quanto lui. «Una bizzarria alquanto sorprendente» biascicò atono.

«E c’entrano ancora una volta i Devoti Sacrificali» aggiunse Gina, rialzandosi da terra. «Fra il Regno e loro, sono proprio loro a essere più a contatto con la natura, quindi mi sembra lecito ipotizzare che i semi siano tutta opera loro: dove hanno trovato però i semi di quella gialla?»

Stiles azzardò un’ipotesi e sentì la propria bocca asciugarsi. «Forse la domanda non è dove, ma come si sono procurati i semi» fece notare.

Marjorie si rabbuiò e aggrottò la fronte. «Pensi che per averli abbiano chiesto uno scambio agli Osservatori» realizzò.

«Solo gli Osservatori possono introdurre qualcosa di nuovo nell’Eden»