salutarla e di non stancarsi troppo! Tua moglie è sempre così cortese e premurosa!»
Ma il maestro, che era un acuto osservatore, si era accorto che l’espressione di Vegeta cambiava appena impercettibilmente, ma cambiava, quando sentiva nominare Bulma o suo figlio.
«Trunks-chan sta migliorando molto nella sua tecnica. E mi sembra che stia crescendo a vista d’occhio!»
Nonostante il Saiyan tentasse di dissimulare il proprio interesse verso quanto stesse accadendo sulla Terra, era palese quanto rimanesse deluso se Whis non gli portava qualche resoconto.
Fin dal loro primo approdo sulla Terra, il maestro aveva notato quanto fosse unita quella strana coppia, e ne era rimasto affascinato.
Al contrario di Lord Beerus, lui non ricordava il loro precedente incontro con i Saiyan, ma in quanto maestro di una divinità del Settimo Universo, conosceva la storia di tutte le specie viventi del loro mondo.
Dei Saiyan sapeva che erano un popolo guerriero noto per la loro indole violenta e fiera, ma che erano stati sterminati tutti diversi anni prima da un essere appartenente ad un’altra specie.
Sapeva anche che gli unici due superstiti ora vivevano sul pianeta Terra, e che uno dei due era il principe dei Saiyan, ormai senza regno.
Quando lo avevano incontraro su quella nave da crociera, Whis non era rimasto colpito dal carattere aggressivo e indomito di Vegeta, sebbene Lord Beerus non lo avesse neanche minimamente considerato come un possibile avversario.
Al contrario del suo padrone, Whis non era solito schernire i combattenti più deboli, e aveva ammirato il seppur vano tentativo di Vegeta di attaccare il Dio della Distruzione.
Ciò che lo aveva colpito, invece, era la gentile signora terrestre che si era presentata come moglie del Saiyan: non solo per la cortesia con cui li aveva accolti, ignara di quanto stesse per succedere, ma anche per la schiettezza con il quale si rivolgeva al marito. Del resto, lui era uno dei guerrieri più potenti dell’universo, e avrebbe potuto schiacciare con un dito chiunque gli si fosse rivolto con insolenza, eppure sembrava incassare i rimproveri della moglie come un uomo qualunque.
In seguito, Vegeta aveva rinunciato ad affrontare Lord Beerus, ben conscio che ogni tentativo di batterlo sarebbe stato vano e avrebbe solo provocato maggiormente la sua rabbia.
Si era abbassato a cercare di compiacerlo in tutti i modi, non per una vera paura nei suoi confronti, ma per ciò che il demone avrebbe potuto fare al suo pianeta e alla sua gente.
Sì, Vegeta era un Saiyan, ma era chiaro quanto fosse forte ormai il suo legame con la Terra e con i suoi abitanti.
E infatti, quando la tensione era aumentata e Bulma-san era stata schiaffeggiata da Lord Beerus, Vegeta aveva perso tutto il suo autocontrollo ed era letteralmente impazzito dalla rabbia, dando prova del suo attaccamento alla Terrestre.
Quello era un atto d’amore estremo che il maestro Whis non si sarebbe mai aspettato da un Saiyan. Aveva letto negli occhi del guerriero non solo una grande rabbia, ma la disperazione per non essere riuscito a evitare che qualcuno facesse del male alla sua donna.
Whis era rimasto molto colpito da quel gesto così umano e inaspettato, e poi aveva iniziato a studiarli di nascosto.
Nessuno dei due coniugi amava darlo a vedere, ma era evidente quanto tenessero l’uno all’altra: quando erano in pubblico raramente si parlavano, se non di questioni pratiche o per rimproverarsi a vicenda, e Vegeta solitamente rifuggiva la folla, preferendo starsene in disparte.
Eppure, nei momenti di maggiore preoccupazione, i due si cercavano anche solo con lo sgaurdo, scambiandosi occhiate significative oppure cercando il silenzioso sostegno del partner. In casi più estremi Vegeta, che fino a due secondi prima era appoggiato al muro a braccia conserte, lontano da tutti, si catapultava a fianco della moglie e le appoggiava la mano su una spalla, in un riservato tentativo di abbraccio.
Whis aveva notato quelle piccolezze a cui nessuno sembrava far caso – piccoli gesti d’affetto con cui forse Vegeta sperava di non attirare imbarazzanti attenzioni, ma a cui non rinunciava pur di svolgere al meglio il suo ruolo di marito e padre.
Whis riteneva che, se il Saiyan non fosse stato così ossessionato dal voler superare Goku a ogni costo, sarebbe riuscito nel suo intento in breve tempo. Doveva solo focalizzare la sua attenzione su ciò che gli stava a cuore veramente – e smetterla di essere sempre così nervoso.
Ad ogni modo, lui trovava che Vegeta e Bulma fossero una coppia adorabile, ed era lieto di aver assunto il ruolo di messaggero per quei due cocciuti innamorati.
Non gli era sfuggito il significato della divisa da combattimento che Bulma aveva realizzato per il marito prima che lui partisse: voleva che lui avesse sempre con sé qualcosa che lo facesse pensare a lei. Nei rari momenti di pausa dagli allenamenti, Vegeta se ne stava con lo sguardo un po’ triste e perso nei suoi pensieri, così Whis gli accennava alla sua famiglia:
«Trunks-chan e Bulma-san mi hanno chiesto come procedono i tuoi allenamenti. Sanno quanto è importante per te, ma credo che tu manchi molto ad entrambi, soprattutto a tua moglie! Il piccolo si distrae con la scuola e con gli amici, ma Bulma non ha la stessa energia di quando ci sei tu nei paraggi. Dovresti vedere come le brillano gli occhi di