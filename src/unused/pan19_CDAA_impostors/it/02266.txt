suoi occhi erano scuri come quelli della madre e aveva sempre invidiato la sorellina.
«Sono magnifici» confermò la cameriera aprendo il baule che si trovava ai piedi del letto a baldacchino. Si mise alla ricerca di un abito da farle mettere, alla fine ne scelse uno di colore giallo sole e lo posò sul letto per poi voltarsi verso la sua padrona. «Vi va bene questo vestito, principessa?»chiese.
L’altra annuì e si alzò in piedi. Teneva ancora il panno con cui l’aveva aiutata ad asciugarsi avvolto attorno al corpo esile. Le sue mani sfiorarono la seta morbida del vestito: si trattava di uno dei suoi preferiti ed era contenta che Margaret avesse scelto proprio quello da farle indossare quel giorno.
«Perfetto, tra tre giorni dovrebbe arrivare il mio futuro marito» notò.
Diverse volte in quei giorni, dopo che il padre le aveva annunciato che l’avrebbe sposato, si era spesso chiesta come fosse Jon Baratheon. Aveva sentito parlare bene di lui: secondo le voci era davvero molto diverso dal padre, oltre che essere una persona gentile. Sembrava che fosse un uomo d’onore e la cosa non la sorprendeva, siccome gli Stark davano tanta importanza all’onore. Pareva pure che fosse un tipo affascinante e che assomigliasse parecchio a sua madre quanto la Targaryen alla sua.
Consumò la sua colazione insieme ai membri della sua famiglia, sebbene stranamente suo padre, a causa di una riunione improvvisa e importante del Concilio Ristretto, non era con loro. Mangiarono in silenzio, e dopo la colazione sua madre le intimò di seguirla in giardino.
Si sistemarono su una delle tante panchine di marmo grigio che si trovavano ai lati dei sentieri e Visenya posò le mani sulle sue gambe.
«Cosa pensi di questo matrimonio?» il tono di sua madre era dolce.
«Ho sentito parlare bene di Jon e, se è vero quello che dicono, sarà un buon marito» rispose fissando un fiorellino bianco che si trovava tra i fili d’erba oltre il sentiero davanti a loro.
«Sai, quando ero giovane, tuo padre sembrava che sarebbe stato un buon marito. Mia madre mi disse: ‘dicono che sia un vero e proprio principe buono come quello delle canzoni. Vedrai che non ti farà soffrire’. Tutte stupidaggini!» esclamò freddamente la regina e si passò nervosamente una mano tra i capelli. «Lui e le sue maledette tre teste di drago. Io sono sempre stata piuttosto fragile e i miei primi due parti sono stati terribili, quasi sono morta» raccontò alla figlia che l’ascoltava attentamente in silenzio «Dopo la nascita di Aegon, i maester dissero che un altro parto mi avrebbe uccisa.»continuò.
«Così mio padre se ne andò con Lyanna Stark perché sperava che lei gli avrebbe dato la terza testa di drago?» ipotizzò la ragazza. Sua madre alzò e abbassò le spalle in risposta, il suo sguardo si era fatto cupo.
«Può darsi, ma la sua fu una vera è propria sciocchezza: avrebbe potuto avere tutte le donne del regno, ma lui ha dovuto proprio sceglierne una che era promessa sposa ad un altro uomo» si percepiva chiaramente il rancore nel suo tono. «Se non restavo incinta per la terza volta, ovvero di te, chissà cosa sarebbe successo. Per poco siamo andati perfino vicini alla guerra civile» aggiunse.
La figlia le prese una mano tra le sue è e gliela strinse con forza come segno di solidarietà.
«Regina Elia» una voce maschile le fece voltare e, a pochi metri da loro, videro ser Arthur Dayne.
Per quanto ne sapeva Visenya, quell’uomo si trovava con suo padre quando questi ricevette la notizia della gravidanza di sua madre. Aveva i capelli lunghi fino alle spalle di colore nero, lisci. I suoi occhi, invece, erano di un viola tendente al lilla. La sua armatura dorata brillava, appariva sempre lucida, e sembrava portarla con fierezza insieme al mantello bianco. Visenya non sapeva da quanti anni fosse nelle Guardie Reali, ma le avevano detto che fosse un grande cavaliere: molto in gamba con la spada e forte.
«Principessa Visenya» la salutò e stinse con la mano l’elsa della sua spada.
“Come si chiama pure la sua spada?” si chiese mentalmente, non ricordandoselo proprio. Chissà, più tardi le sarebbe venuto in mente.
«Buongiorno, ser Arthur» lo salutò ripensando alla bambola dagli insoliti occhi color viola che le aveva regalato quando aveva solo tre anni. Di tutte le bambole della sua infanzia, quella era l’unica che non aveva buttato quando compì sedici anni. L’era particolarmente affezionata e si era sempre ripromessa di regalarla alla sua prima figlia femmina, se mai ne avrebbe avuta una.
«Vi serve qualcosa, ser Arthur?» chiese sua madre.
«Devo parlarvi» rispose l’uomo, sbrigativo.
Elia si alzò in piedi e, dopo aver lanciato un caloroso sorriso alla figlia e averle dato un bacio sulla fronte, se ne andò insieme al cavaliere. Visenya la osservò allontanarsi, rimanendo immobile sulla panchina.
“Ancora pochi giorni e incontrerò il mio futuro marito”, era nervosa e si chiedeva come fosse il suo futuro marito, sebbene dalle descrizioni fornitele poteva farsi un’idea abbastanza precisa del suo aspetto e carattere.

Tre giorni dopo

Il viaggio