può arrivare il loro interesse, ma fanno un tentativo»

Agron sbuffò, ma non disse nulla. Si limitò a bere il suo caffè, giocando con il burro semi sciolto nel piattino. «Allora, lo farai?»

«Vedrò di organizzare per stasera, okay?»

Agron sorrise e annuì. «Sei la migliore» disse e alzò il braccio per chiamare il cameriere e ordinare ancora.

 

Quella sera Nasir si presentò al locale in ritardo, vestito con una maglietta di lino bianco leggerissima e oversize, jeans e sandali gitani.

«Scusate. Scusate scusate, lavoro» disse, mortificato. In realtà, aveva più l'aria di chi aveva passato due ore a prepararsi.

Il resto del gruppo era già al tavolo, birra alla mano e sorrisi rilassati.

«L’importante è che tu ce l’abbia fatta» lo accolse Naevia, baciandogli una guancia e facendolo accomodare accanto a lei. Agron, dall’altro lato del tavolo, gli sorrise in saluto.

«Problemi con quel convegno?» gli chiese, sistemandosi in automatico la polo verde che aveva passato ore a decidere se indossare o meno.

«Siamo andati un po' per le lunghe» spiegò con un sorriso professionale. «è bello vederti. Stai bene con quella maglia. Qualcosa di diverso dalla pelle nera»

«Credevo che la pelle mi stesse da dio» ghignò, offrendogli il suo boccale quando nessuno venne a prendere la sua ordinazione.

Nasir prese il boccale fra le mani e bevve un sorso pieno «Ti sta da dio» disse, seducente «Ma così sembri più... innocuo»

«Ah, è tutta apparenza, allora» ciondolò con la testa e si poggiò contro la sedia, senza mai staccare gli occhi da lui. «Magari potresti approfittarne»

Nasir gli rifila un sorrisetto divertito «forse sei tu che devi preoccuparti di me, qui fuori...»

«U-uh, interessante» si spinse in avanti, guardandolo malizioso. «Potrei voler approfondire...»

Nasir allungò le gambe sotto al tavolo.

«Allora, la tua giornata?»

Agron ghignò, divertito. «Speri che mi tradirò e ti dirò qualcosa del mio lavoro?» scherzò. Era rilassante parlare con lui, gli piaceva da impazzire. «E’ andato tutto bene, per una volta non ci sono stati ritardi né piagnistei» rispose alla fine, con una scrollatina di spalle. «Ho avuto addirittura il tempo di tornare a casa e fare un riposino»

«Che uomo fortunato» ironizzò Nasir, divertito. «Hey, sto cercando di indagare quanto gay sia la tua vita. Sono sicuro che disegni costumi per il teatro, o qualche altra cosa favolosa del genere»

Agron scosse la testa, ridendo. «Non lo scoprirai mai»

«Intrigante» Nasir riuscì finalmente a ordinare qualcosa per se, e visto che la birra di Agron era praticamente finita, ne chiese due. «Allora, film preferiti? Che musica ascolti? Devo fare tutto io?»

«Mmmh, vediamo» Agron ci pensò su per qualche minuto. «Mi piace la musica underground e i film d’azione. Ho adorato l’ultimo Mad Max» s’illuminò tutto.

Nasir sorrise. «Ecco da dove prendi ispirazione per i vestiti. Potresti provare a suonare quella specie di chitarra che sputa fuoco»

«Ohhh quella è fighissima! Quando sono fighe le scene di quel tipo? Credo mi sia venuto duro più di una volta!» Agron si esaltò, cominciando a ripercorrere a parole tutto il film.

Nasir lo lasciò fare, un po’ travolto dal suo entusiasmo. Rimase ad ascoltarlo, bevendo con calma la sua birra e annuendo di tanto in tanto, quando Agron aveva bisogno della sua approvazione su questa o quella scena. «Sembri molto appassionato di cinema» osservò.

Agron scrollò le spalle. «Ho studiato recitazione, quando mi sono trasferito qui in America. Dopo il diploma sono andato a Los Angeles per un po’, sperando di fare il colpo grosso. Ma non è andata come speravo e ho deciso di tornare a casa e riprendere gli studi, e la recitazione è passata in secondo piano. Ma il cinema resta il mio vizio» raccontò con un sorrisetto.

«Adesso capisco perché le facce cattive ti vengono così bene» lo provocò Nasir. «Saresti stato un ottimo attore porno»

Agron scoppia a ridere e gli lancia una patatina. «Se solo gli avessi dato una possibilità, allora...»

Nasir inarcò un sopracciglio. «A chi?»

«A quel produttore di porno gay che si era innamorato di me, ovviamente. Mi avrebbe fatto diventare una stella»

Nasir fece appena in tempo a mettere giù la sua birra, prima di scoppiare a ridere. «Dici sul serio? Ti prego, dimmi che dici sul serio»

«Sono sempre serio quando parlo del mio sexy amante cinquantatrenne» Il ghigno gli tagliava la faccia a metà, dandogli un aspetto quasi grottesco. Bevve e scrollò le spalle. «Scherzavo, ovviamente. Ho fatto qualche pubblicità e nulla di più. Non bucavo lo schermo, a detta loro» ammise senza alcun problema. Era passato così tanto tempo che non faceva più male. Soprattutto ora che aveva scoperto la sua vera vocazione.

«Secondo me saresti stato grandioso» disse Nasir, con onestà. «Mi dispiace»

A quelle parole Agron si