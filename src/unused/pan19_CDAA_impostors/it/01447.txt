mente, e lui è sul punto di scacciarla con una risatina, dicendosi che è probabilmente solo il ricordo di un sogno o una fantasia erotica quando qualcuno bussa alla porta e lui si ripara d'istinto dietro alle coperte prima di rendersi conto di aver addosso un paio di calzoni della tuta e una maglietta – due indumenti che nemmeno ubriaco fradicio avrebbe mai potuto scegliere di indossare.

Allora chi l'ha vestito?

Buggy borbotta un "Avanti" a mezza voce, e la faccia che vede comparire dalla fessura della porta per poco non lo fa urlare.

"Shanks?"

L'uomo sorride, tutto capelli rossi e pelle abbronzata che risalta in modo indegno sotto la camicia che porta, i primi due bottoni slacciati. "Ehi! Pensavo non ti saresti mai svegliato. Stavo preparando la colazione, ma non ricordo come preferisci le uova."

Buggy sbatte le palpebre un paio di volte. "Eh?" La colazione. Ora che ci fa caso, nell'aria sente veleggiare un aroma di caffè.

"Colazione, Buggs. Sto facendo uova e pancetta. Come vuoi le uova?"

"Nella mia cucina?"

Shanks ride. "No, in quella del tizio di fronte! Dai, datti una mossa. E dimmi come vuoi le uova."

Buggy si alza, lasciando con rammarico il lenzuolo che lo protegge. Il vago sentore di una mano che scivola tra i suoi capelli e un corpo premuto contro il suo continua a farsi largo nella sua memoria e lui cerca, con insistenza, di cacciarla via, anche se con scarsi risultati. No. Non con Shanks.

"Strapazzate?" Borbotta. Lui adesso si sente parecchio strapazzato.

Shanks gli fa il segno di "okay" con la mano e dopo essersi raccomandato di non metterci troppo in bagno sparisce, lasciando Buggy con la bocca aperta a far compagnia al mal di testa e a un nuovo, ancora più pressante desiderio di morire.

Buggy ama Shanks fin da quando aveva sette anni e i due sono, per la prima volta, finiti insieme nella classe del professor Roger. Hanno frequentato le stesse scuole medie, le stesse superiori, e solo all'Università hanno preso strade diverse, anche se in qualche modo continuavano sempre a incontrarsi. Come la sera prima.

Nella doccia Buggy si lascia stordire dal rumore dell'acqua che si infrange sulla sua pelle. Shanks, d'altro canto, non ha mai mostrato di considerarlo qualcosa più di un vecchio amico d'infanzia. C'erano stati, durante gli anni, dei momenti, dei quasi qualcosa che sfumavano sempre via prima che Buggy riuscisse ad allungare le mani per afferrarli.

Alle superiori Shanks l'aveva baciato una volta. "Per provare", aveva detto lui. Ma oltre quello, c'erano solo sguardi che venivano distolti all'ultimo istante e frasi che venivano pronunciate solo per metà – una storia fatta di se, e ma, e cose che sarebbero potute essere ma che alla fin fine si riducevano, stagnando nell'ombra, in nulla.

Buggy esce dalla doccia, si asciuga vigorosamente la pelle e i capelli e indossa una maglia a collo largo sopra un paio di calzoni che gli arrivano a mezza gamba prima di uscire dal bagno. Un elastico in bocca, raccoglie i capelli lunghi in una coda mentre entra in cucina, accolto dal profumo della colazione e da Shanks, in grembiule, davanti ai fornelli come se fosse la cosa più normale del mondo. Buggy sente una morsa allo stomaco a cui non vuole assolutamente dare una spiegazione. Ha solo un po' fame, tutto qui.

Quando si accorge dell'altro, Shanks spegne i fornelli e si volta a guardarlo. "Giusto in tempo. La colazione è servita!"

La cucina di Buggy consiste in un piccolo piano cottura affiancato da un lato dal lavello e dal frigorifero e, dall'altro, un forno fin troppo grande per i bisogni di una persona sola. Un tavolo circondato da tre o quattro sedie si trova esattamente nel centro della stanza, ed è lì che i due si siedono, la colazione disposta in tavola davanti a ciascuno di loro.

Shanks rende grazie e si fionda sulle uova mentre Buggy lo fissa come se fosse una bestia strana.

Shanks, la bocca piena, gli restituisce lo sguardo con un sopracciglio inarcato. "Cosa?"

"Da quando tu cucini?"

"Sono sempre stato bravo a cucinare," si difende Shanks e Buggy scoppia a ridere.

"Ma per favore! Hai sempre fatto schifo!"

"Non è vero!"

Il bisticcio dura fino a che Buggy, spinto dai morsi della fame, non si trova costretto a ingerire il cibo e ad ammettere che, okay, fosse Shanks non fa proprio schifo in cucina. E che la pancetta gli è venuta dannatamente bene.

Shanks gli fa un sorriso tutto denti. "Vero? Dov'è che vai a prendere sta roba?"

"Che roba?"

Shanks fa un gesto vago alle proprie spalle in direzione del frigo. "Tutto. Hai un sacco di cibo di superlusso là dentro."

Buggy deglutisce una forchettata di uova. "Ma è ovvio no? Io prendo solo il meglio."

Shanks si stringe nelle spalle. "Non saprei, io non vado oltre le offerte al discount..."

Buggy si copre il viso con la mano. "Sei una vergogna."

"