cui concentrarsi. Tutto quello che voleva era rilassarsi e fare una piacevole conversazione con l'unica persona che tollerava accanto a sé.

Anthea esitò per qualche istante, ma poi abbassò lo sguardo e sorrise.

“Certo, Sir.”

Quel sorriso gli provocò una fitta allo stomaco che gli tolse ogni parola. Semplicemente ricambiò e annuì prendendo il telefono per fare una telefonata.

 

Quando attraversarono l'ingresso della villa, Anthea lo seguiva sempre a due passi di distanza ma, diversamente dal solito, aveva messo via il suo fedele blackberry.

Lui la guidò come la sera prima nel suo salotto e si tolse il cappotto e la giacca prima dirigersi al tavolo dei liquori.

“Cosa preferisci bere?” le chiese voltandosi a guardarla nel momento esatto in cui anche lei si liberava della giacca rimanendo con una delicata e morbida camicetta.


Elegante e sexy allo stesso tempo.


“Solo vino bianco, grazie Mycroft.”

Quando le portò il bicchiere lei si era seduta sulla poltrona, esattamente come la sera prima, e lui la imitò.

“Allora, di cosa si tratta stasera? Continui a sentirti solo?”

“Volevo solo passare una serata con una persona piacevole.”

“Ci sono i tuoi genitori in città.”“Anche se provo dell'affetto incondizionato per i miei familiari, non ho molto di cui parlare con loro.”“Oh, capisco. Quanto è passato? Due anni? No, un po' di più.”

“A cosa ti riferisci?”

“È passato un po' di tempo da quando sei stato con una donna. Pensavo avresti potuto approfittarne in Serbia, mentre eri sotto copertura, ma so che non lo hai fatto. Era evidente che non ti fossi... sfogato.” aveva spiegato lei incurante della reazione scioccata di Mycroft. “Vuoi forse che trovi qualcuno per te? Una professionista?”“Andrea... Non so di che parli. Cosa sarebbe successo due anni fa?”“Quella donna... L'impiegata del MI-5 con cui hai avuto una breve relazione.”

“Tu... Non avresti dovuto saperlo. Sono stato molto attento a coprire le mie tracce.”“Non abbastanza.” replicò lei ridendo. “E comunque era troppo vecchia per te.”

“Era più giovane di me.”

“Era comunque troppo vecchia. Tu dovresti stare con una donna più giovane. Diciamo dieci o dodici anni in meno di te. Sarebbe abbastanza adulta da essere una donna di classe, ma abbastanza giovane da poterti dare dei figli, se li desideri.”

“Quindi una donna della tua età.”“Sì, più o meno.”

“Io non desidero avere figli.”

“I tuoi genitori ne saranno delusi.”“Non ho mai fatto mistero di ciò e, vista la carriera che ho intrapreso, è meglio così. Una famiglia sarebbe un ostacolo nel compimento del mio dovere.”

“Mi dispiace per i tuoi genitori. Non avranno mai dei nipoti visto che neanche tuo fratello sembra volerli rendere nonni.”“Mia madre nutre ancora delle speranze in lui, incredibilmente.”“E ha anche selezionato una fortunata candidata?”

Mycroft scoppiò a ridere all'idea. Era assurda, ma chissà perché riusciva perfettamente a immaginare sua madre combinare un matrimonio per suo fratello.

“Nemmeno io desidero dei figli.” aveva aggiunto Anthea poco dopo, mentre faceva ruotare il liquido nel suo bicchiere.

Mycroft non replicò. Lo aveva sospettato, ma non ne aveva mai avuto la conferma.

“Non penso di essere tagliata per essere madre.” aveva detto lei rispondendo alla sua tacita domanda. “L'istinto materno non è presente in tutte le donne e in egual misura. La pretesa di possederlo è solo una convenzione sociale. La convinzione di essere realizzata come donna solo mettendo al mondo un altro essere umano è dovuta solo a secoli di imposizione maschilista e religiosa.”

“Rispetto la tua decisione, ma non capisco perché tu ti stia giustificando con me. A meno che, in realtà, non stia cercando di convincere te stessa.”

Lei sorrise abbassando lo sguardo, apparentemente in imbarazzo, e in quel momento il maggiordomo annunciò che la cena era servita.

L'antico tavolo presente nella sala era stato apparecchiato elegantemente. I due posti erano stati disposti uno di fronte all'altro, al centro. Mycroft fu felice che non fossero stati apparecchiati i due lati a capo tavola come da tradizione. Non avrebbe sopportato di dover urlare per conversare.

“Non hai mai ospiti qui, vero?”

“Questa casa è la mia oasi di pace. Perché dovrei?”

“Mai avuti?”“Raramente. E non per mia scelta.”

“Neanche qualche donna?”

Lui cercò di rimproverarla con uno sguardo severo, ma in realtà era divertito.

“Questa casa, che io adoro esattamente così com'è, agli altri non piace. In molti, compresi i miei stessi genitori, dicono che è fredda e poco accogliente. Pare ricordi un museo.”

“A me piace. Sembra di essere tornati indietro nel tempo, e lo trovo affascinante.”

Sorrise compiaciuto all'idea che condividessero gli stessi gusti.

“Quindi, abbiamo parlato di relazioni, figli e ora anche della casa. Ora di cosa desideri parlare?” lo provocò lei mentre addentava un pezzo di patata.

“Qualsiasi argomento andrà bene. È stata una giornata pesante e desidero solo distrarmi.”

“Potremo parlare del perché mi hai invitato qui. Hai evitato accuratamente il discorso sino ad ora.”