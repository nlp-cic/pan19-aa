BDT difanfic100_itaRating: Pg15 (al momento)Avvertimenti: AU, slash, avventura/azione, epoca dei malandrini, vari ed eventuali...Genere: introspettivo, romantico, tetro 

Beta: Billaneve 

Riassunto: Capelli lunghi mossi dal vento come onde sinuose del più oscuro dei mari intento a riflettere l'azzurro terso del cielo, l'ovale perfetto indurito da quell'espressione tirata e sorpresa su cui gli occhi, due schegge di un ghiacciaio tibetano, ardevano di orgoglio e forza. Tutto il corpo esprimeva una potenza delineata nella cascata di muscoli non più acerbi.

 Note: la storia è WIP e non betata. Non sono certa di quando, nell'origine, Remus sia stato trasformato in Mannaro (nel Lexicon non ne ho trovata traccia)... quindi ho inventato. E sì, mi serve per la trama XD   

Tabelle: Tabella BDT e Scalata al WST 






            (See the end of the chapter for  more notes.)
            


CAPITOLO 2


 

Quando tornò nel casino di caccia adibito ad abitazione, suo padre se n'era già andato. Non che nutrisse qualche illusione, solo, continuava inspiegabilmente a far male.

L'espressione dello zio, quando lo raggiunse per la cena, non era per nulla rassicurante. Avrebbe dovuto avvertirlo dei tre ragazzi che si erano spinti fin troppo vicino alla barriera per i gusti di chiunque e specialmente per i suoi - soprattutto considerato che in settimana ci sarebbero stati i tre giorni di luna piena - ma qualcosa, negli occhi dorati di uno di loro, gli impedì di parlare. Dopotutto erano maghi e si sarebbero teoricamente potuti difendere da un suo eventuale attacco. Triste pensare che avesse cose più importanti di un branco di adolescenti a cui pensare.

Anche se quegli occhi continuava a sentirseli addosso.

Elianda stava servendo la cena, anche se non era espressamente compito suo. Lei era un'istitutrice, non una governante. Ignorò lei, come se fosse veramente un Lord e non il figlio licantropo parcheggiato in una prigione dorata, e, poco dopo, ignorò anche la cena.

L'espressione dello zio gli aveva tolto l'appetito. Posò le posate incrociandole sul piatto fondamentalmente intonso.

"È così grave?" chiese incapace di trattenersi oltre.

"Dopo cena." gli ricordò l'uomo, la lunga chioma nera sfoggiata da giovane aveva lasciato il posto ad un taglio corto spruzzato di numerosi capelli bianchi che li facevano sembrare dello stesso grigio dei suoi occhi. Le rughe sul volto, quella sera, sembravano più profonde che mai.

"Beh, io ho finito e tu non sembri intenzionato ad abbuffarti ulteriormente," ironizzò il ragazzo, escludendo completamente la donna dalla loro conversazione.

Ma, dopotutto, lei non era mai contata. Era solo l'istitutrice part-time, legata da un Patto Infrangibile al suo servizio e al silenzio.

"Sirius, smetti di fare il cafone e aspetta che tutti abbiano finito di mangiare prima di rovinarci l'appetito."

Il ragazzo strinse i pugni e si alzò da tavola, sordo ai richiami del mago.

L'uomo lo raggiunse venti minuti più tardi, trovandolo come sempre al pianoforte.

A dieci anni il bambino aveva mandato piuttosto coloritamente al diavolo il proprio insegnante che l'aveva ripreso duramente perché non riusciva ad essere sufficientemente veloce dopo una notte di luna piena.

Da quel giorno Sirius suonava quasi esclusivamente per rabbia.

Alphard rimase in silenzio, attendendo la brusca fine della sonata; quell'insegnate avrebbe dovuto ascoltarlo ora: non sufficientemente veloce! Erano i martelletti ad avere difficoltà ad assecondarlo, eppure non perdevano mai una nota.

Il silenzio calò improvviso, esattamente come l'uomo sapeva sarebbe successo, interrotto soltanto dal fiato corto del ragazzo.

"Siete entrambi d'accordo, non è così?" ansò ogni parola, come se delle tenaglie arroventate gliele stessero togliendo a viva forza dalla gola.

"La decisione deve essere tua."

Una risata isterica e sincopata abbandonò le giovani labbra "Sacrificherà mio fratello sei io rifiuto, non è così?" non attese nemmeno risposta, prima di continuare "Non gli importa nulla se questo distruggerà Regulus? Non gli interessa di distruggere l'avvenire di suo figlio se Voldemort dovesse cadere, purché lui sia al sicuro?! Ma quale padre immolerebbe i propri figli per salvare la propria dannatissima testa?" la voce era cresciuta fino a divenire un rombo di tuono.

C'era un pianto disperato, sconosciuto agli occhi, in quelle parole; c'era una solitudine detestata che lo imprigionava in quel fazzoletto - piuttosto ampio ad essere sincero - di terra; c'era un amore sconfinato per quel fratello con cui condivideva null'altro che il sangue e che non vedeva né sentiva da dieci anni. Un amore che l'avrebbe portato a sacrificarsi sempre e comunque.

"Non c'è altro modo, non è così?" gli chiese subito dopo, con una voce così sottile che era difficile credere fosse la sua.

Seduto davanti a quel pianoforte a coda, in quel momento, sembrava così piccolo, schiacciato dal peso del mondo intero.

"Tua cugina Bellatrix ha sposato Rodulphus Lestrende. Lord Lestrenge è stato catturato dagli Auror durante un raid contro i Mangiamorte. Rod e suo fratello Rebastan hanno giurato vendetta e probabilmente si uniranno alle sue schiere e Bella sembrava entusiasti all'idea di seguirli."

"Non me ne frega nulla di Bellatrix." sibilò Sirius "E se