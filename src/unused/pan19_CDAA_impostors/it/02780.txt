Non lo ringrazio, non gli dico addio. Voltandomi lascio cadere il cappello, e corro giù, giù, lungo le gradinate. Corro tanto veloce quanto mi permettono le gambe ancora doloranti, nel caso Chirko mi chiamasse ancora. Se sarò lontano a sufficienza, non dovrò fare finta di non averlo sentito.

Se sarò abbastanza lontano, non dovrò sentire le porte chiudersi dietro di me.

 

 

 

˜

 

 

Gli uomini e le donne yitz mi ritrovano solo qualche giorno più tardi, nel vicolo in fondo ad una via che cade a pezzi, legato come un cane ad un vecchio e scarico box per ologrammi. Il mio collo è gonfio e contuso, perché ho tentato per tutto il tempo di liberarmi. Le mie unghie sono spezzate e sanguinanti, perché ho cercato di spezzare la catena.
“Sono stati gli yafas del tuo quartiere a farti questo?” mi chiedono, e si limitano a guardarmi. Non mi aiutano.

“Si.”, rispondo. Il cuore mi rimbomba contro il petto, perché non mi stanno aiutando, perché potrebbero andarsene, perché forse morirò qui. Non piango. “Hanno detto che gli yitz non possono giocare. Che gli yitz sono solo dei cani.”

“E tu che hai fatto?”

“Ho morso uno di loro.”

Scoppiano a ridere. “Gli yafas sanno di merda.”, aggiungo.

Finalmente si avvicinano a me, si accovacciano. “Capisci, adesso?” mi chiedono, toccando la catena.

Quando chiudo gli occhi, vedo Chirko, quel suo sorriso così semplice. Ho ancora addosso la tunica che mi ha donato, nascosta dentro il forno di pietra della mia capanna. Non ho più l’odore del giardino addosso, ma non ha più importanza.

Quando dico “Si.”, suona come un addio. Ed ha il sapore di una promessa.

 

 

 

˜

 

Seduto sulle casse di provviste accatastate sul retro, ascolto dal mio angolo mentre uomini e donne yitz borbottano e scuotono il capo. Una donna è in piedi al centro dell’assemblea.
“Calcoleremo le logistiche. Riuniremo le persone necessarie, organizzeremo rotte e provviste, e solo dopo attaccheremo.”
Vogliamo attaccare ora, dicono le persone tutt’intorno. Ma quella donna è Vel, il loro leader, e le sue sono parole dure come il ferro. “Chiunque dovesse attaccare ora finirebbe ammazzato, ed io fumerei alla salute delle vostre morti inutili prima di dimenticarmi di voi.”. E questo è quanto.

Li guardo dividersi in gruppi. Con sé portano le loro armi – quelle che hanno rubato, o quelle che hanno comprato con soldi rubati -, discutono di mappe, piani ed inventari lunghi abbastanza da rotolare giù dal tavolo.

Vel si avvicina al mio angolo, le braccia incrociate.

“Hai capito qualcosa di tutto ciò?”, mi chiede.

“Si.” rispondo. “Voglio aiutarvi.”

“Non vedi l’ora di uccidere sporchi yafas, vero?”

“I ragazzi della mia età” comincio “lì nelle baracche, sono tutti yafas.”

“E ti trattano male?”

Volto la testa e sputo a terra, come ho visto fare gli altri uomini. Vel, dal canto suo, grugnisce.

“Vediamo di aspettare almeno sino a quando sarai in grado di sputare come si deve.”

“Posso farlo.”, replico.

“Fare cosa? Sputare agli yafas? Nessuno muore per gli sputi, nemmeno i ratti.”

Non mi lascia il tempo per ribattere, scioglie le braccia e mi scompiglia i capelli prima di andarsene. La prendo come una sfida, e l’accetto.
Nei giorni, nelle settimane, nei mesi seguenti, l’affronto.

Taglio molte più borse di qualsiasi altro ragazzino yitz e, un giorno, squarcio una borsa contenente una datacard, e quella datacard ci regala gli elenchi completi delle consegne di provviste, di tutti i percorsi che seguiranno, ci consegna le password dei magazzini e dei sotterranei appartenenti ai corporati yafas.
Vel mi scompiglia ancora una volta i capelli, e mi regala un coltello a serramanico con cui rimpiazzare la vecchia lama rudimentale.

Mi accuccio tra le ombre, osservo gli uomini e le donne allenarsi coi loro blaster. Conto quanti colpi contiene una cartuccia a gas standard, quanto duri prima di aver bisogno di essere ricaricata. Sono cinquecento colpi. Memorizzo quanti minuti ci vogliano per ricaricare un power pack, quanto per una cartuccia clipper, per un power pack a ripetizione. Imparo che le munizioni stordenti stridono acute come un bollitore, mentre i fucili ad impulso non fanno alcun suono.

Vel mi scopre a guardare, ad imparare. Non mi dice di andarmene, ma mi rivolge un gesto dalle ombre e mi consegna un vecchio rampino a pistola. La gomma che ne riveste gli artigli è consumata per l’uso, ma la presa è ancora forte e sicura. Il cavo si tende ancora alla perfezione.

“Usala” mi dice “per rubare altri segreti dagli yafas.”

Cerco di non sogghignare. “Non posso.”

“Non puoi? Ho sentito bene?”

“Esatto.” dico, ed avvicino la pistola al corpo, sogghignando. “Devo aspettare sino a quando non sarò in grado di sputare come si deve.”

“Furbetto.” Vel mi arruffa i capelli, ancora una volta. “Speriamo che la tua mira sia buona tanto quanto la tua memoria.”

E lo è.

 

 

˜

 

 

Qualche giorno più tardi, dico a Vel di essere abbastanza