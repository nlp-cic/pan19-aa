’anno c’è molta concorrenza. Soprattutto da parte di una certa Lisa che necessita qualcuno da cui spillare i soldi e Mr. Sono-il-quarterback-e-me-la-tiro sembra il primo della lista. » Gabriel, amico d’infanzia di Cas, lo raggiunse al tavolo, sedendosi di fianco ad osservare con lui l’unica fonte di pensieri che occupava la testolina del moro da mesi ormai.   « Sta zitto! » lo apostrofò il diretto interessato, riportando il suo sognante sguardo al polpettone, precedentemente spappolato da lui stesso per il nervosismo.   « Come siamo suscettibili! » si lamentò Gab, esaminando con attenzione ciò che il suo, di vassoio conteneva. « Con che coraggio chiamano questa roba ‘cibo’? » disse riluttante, spostando quella roba il più lontano possibile dal suo volto, dopo averla accuratamente annusata e rischiato di beccarsi un attacco di nausea fulminante.   





Every single day
I find it hard to say
I could be yours alone
You will see someday
That all along the way
I was yours to hold
I was yours to hold





   Castiel, incurante dei problemi intestinali del suo amico, alzò nuovamente il capo, per un’ultima sbirciatina, e appena si accorse che la comitiva stava alzandosi per andar via, gli pestò il piede, agitandosi. « Gab, si sta alzando. Gab, si - sta - alzando. Gab, sembra che debba passare da qui. Gab, perché sta passando di qui? Dio, e se mi vede? Gab, che faccio? Sta venendo qui, sta venendo quiiiiii. » il tono di voce era gradualmente aumentato di qualche ottava, tanto che le ultime parole risuonarono così acute che sembrava si fosse tramutato in un fischio ad ultrasuoni per cani. Stava completamente perdendo il controllo. Ciò che succedeva quotidianamente, in pratica.   Riuscì a contenere il suo respiro affannoso, ma non poté far nulla per le guance, che avevano preso un colorito molto simile ad un peperone, e per qualche piccola goccia di sudore freddo che stava facendosi largo sulla fronte.   « Cristo, calmati o sarò costretto a spiaccicarti questa sottospecie di polpettone in faccia! » bisbigliò l’amico, ancora dolorante a causa del colpo, mentre reprimeva la voglia di far uscire lo scaricatore di porto che era in lui. « Va bene, va bene. » asserì Cas, facendo dei respiri lenti per calmarsi.   





That all along the way
I was yours to hold
I was yours to hold





     Dean, intanto, si era ormai mosso dal tavolo con la sua combriccola e, per forza di cose, stava passando di fianco al tavolo, dove un Castiel in panico e un Gabriel bestemmiatore erano seduti. Al suo fianco si era sistemata Lisa, pimpante ed allegra per aver ritrovato il suo cagnolino fidato, e lui le cingeva la vita. Nel darle un bacio sulla tempia, il giovane quarterback volse involontariamente lo sguardo verso i due ragazzi e s’imbatté in un paio di occhi blu, più che tristi, rassegnati e si sentì messo a nudo. Arrossì appena, imbarazzato per quella sensazione così strana che non aveva provato mai in vita sua, nemmeno con Sam, il suo amato fratellino, con cui aveva un rapporto molto intimo.   Castiel, in tutta risposta, abbassò lo sguardo, ormai completamente viola in volto e si alzò dal tavolo, diretto nel cortile, lasciando la mente di Dean aperta a miriadi di domande sul perché di quel comportamento.   




~  •  ~ •  ~ •  ~ • ~ • ~   




   





I see you walking by
Your hair always hiding your face
I wonder why you've been hurting
I wish I had some way to say





     Castiel esaminava il prato sotto i suoi piedi, aspettando la fine degli allenamenti, fuori dagli spogliatoi maschili. Per ammazzare il tempo, inseguiva il percorso di un’ape che gironzolava fra i fiori, meravigliandosi per quanto fosse operosa. Ogni tanto, riportava alla mente il vero motivo per cui era lì, in piedi, in un posto così poco consono per lui, e si malediceva.   « Dannata voglia di fare scommesse! » bisbigliò fra sé, strappando una margherita dal prato. « …e dannato Balthazar! » aggiunse, iniziando a strappare i suoi poveri petali bianchi. Se non fosse stato per lui, non si sarebbe trovato di fronte al bivio tra lo scegliere se scoparselo, o parlare con Dean. Per quanto avrebbe preferito la prima, alla fine scelse la seconda. Almeno così aveva un incentivo più concreto per scambiargli la parola.   Al minimo rumore proveniente dall’interno dell’edificio, si pietrificava come se a momenti sarebbe stato al cospetto della Massima Autorità dello Stato, mentre si tormentava le mani e il cervello, alla ricerca di qualcosa intelligente da dire. L’unica frase che era riuscito a formulare era ‘Ciao, forse tu non mi conosci, ma sono Castiel e ho perso una scommessa con dei miei amici e adesso dovrei parlarti.’ Penoso, del tutto penoso, ma pensò che forse Dean avrebbe colto la sincerità e una risatina magari gliel’avrebbe strappata. In fondo, non sembrava così particolarmente stronzo.   Intanto, in alcuni cespugli lì vicino, erano appollaiati Gabriel e Balthazar, per controllare se Cas avrebbe davvero retto oppure se sarebbe scappato, ed eventualmente arrivare in suo soccorso.   Dopo più qualche minuto d’attesa