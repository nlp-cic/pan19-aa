Marco si volta alla ricerca di qualcosa... o per meglio dire di qualcuno... poi guarda l'orologio al polso e di nuovo rivolto al suo amico commenta «è in ritardo», proprio mentre arriva una chiamata sul suo iPhone... «sì, sono già arrivato» e poi aggiunge «no, qualche minuto fa» guarda Mario e gli fa l'occhiolino... «ok, allora aspetto, grazie» premendo il tasto per chiudere la conversazione ed infilando di nuovo l'iPhone nella tasca dei jeans, fa quei due passi che lo separano da Mario e senza un motivo apparente gli passa le braccia intorno al torso cadendogli quasi addosso... Mario indietreggia involontariamente, spinto dal peso dell'amico, gli dà dei colpetti amichevoli sulla schiena e quando Marco alza lo sguardo, fissando il giovane negli occhi, gli dice «a cosa devo questo abbraccio?» sorridendo... Marco lascia la presa un attimo, solleva leggermente le spalle e poi dopo qualche secondo ammette «sono felice Mario...» aggiungendo «la signora dell'immobiliare ritarda un attimo» e poi senza preavviso afferra l'amico da dietro, le braccia intorno al corpo, stringendolo forte... per sentire il suo calore in quella giornata fredda ed appoggiando il viso sulla sua schiena... Mario ride e lascia fare l'amico... nonostante si sia accorto di una signora che dal balcone del terzo piano della palazzina li sta guardando incuriosita...

«Palla?» Marco e Mario stanno chiacchierando, in attesa dell'arrivo della signora dell'immobiliare, «palla? Signori, per favore!» Mario si volta verso il gruppo di ragazzini, che sbracciando verso di loro fanno ampi gesti indicando i loro piedi... e dopo un attimo, quando si sono resi conto che hanno davanti a loro due dei giovani più promettenti della Germania calcistica, urlano ed accorrono festanti. Mario abbassa lo sguardo e così fa Marco e a pochi metri da loro ecco un pallone... i due amici non si sono accorti che un tiro aveva terminato la sua corsa proprio dalle loro parti... i ragazzini arrivano correndo, afferrano le mani dei due giovani e tirando cercano di costringerli a seguirli, quando mai gli potrà capitare di nuovo di giocare a calcio con Reus e Götze? Mario si volta verso Marco e sorride... ed il biondo dallo sguardo capisce al volo che intenzioni ha il giovane... «dai Sunny» esclama Marco mentre si toglie il giacchetto e lo appoggia sul cofano della macchina. E' una mattina di gennaio e quindi particolarmente fredda, un freddo pungente, anche se è una giornata soleggiata, ma ai due amici bastano pochi tocchi, qualche scatto per entrare nell'atmosfera partita... i ragazzini gasati, per niente intimoriti dalla presenza dei due nazionali tedeschi, li affrontano cercando di rubar loro la palla, Mario da una parte, Marco dall'altra, si divertono, sfidandosi a distanza... qualche passante si ferma incuriosito, qualcuno riconosce i due amici, qualcuno chiede chi sono, c'è il vecchietto che invece del solito spettacolo degli operai che lavorano per la strada, preferisce di gran lunga questo fuori programma, qualcuno che stava procedendo a passo sostenuto perchè in ritardo, appoggia la borsa per terra, ignorando le lancette che inesorabilmente avanzano e si ferma ad assistere... Marco e Mario dopo un poco si accorgono del pubblico che si è formato intorno a loro e quindi si lasciano andare, qualche numero spettacolare e qualche flash ad immortalare le loro gesta... uno scatto di Marco che con una finta cerca di evitare l'intervento di Mario, ma il giovane intuisce le intenzioni dell'amico e lo blocca sottraendogli la palla... poi si ferma e Marco non capisce il perchè, almeno non subito, Mario ha notato una signora sulla trentina ferma vicina alla macchina di Marco... «credo sia per noi» Mario indica al biondo con la mano... salutano i ragazzini che preso di nuovo possesso della palla ricominciano a giocare come se non fosse successo nulla... Marco e Mario una breve corsetta ed eccoli che recuperano i giacchetti che avevano appoggiato sul cofano della macchina. «Scusate il ritardo, sono stata trattenuta da alcuni clienti» il biondo sorride e la signora continua, «tu dovresti essere Marco, vero?» ricevendo in risposta «sì, Cristina sono io, ci siamo sentiti solo per telefono» lei volge lo sguardo alla destra di Marco «Mario» il giovane allunga la mano presentandosi, «piacere» risponde lei, aggiungendo «io direi di andare, perchè poi ho un altro appuntamento» allungando la mano destra ed invitando i due ragazzi a raggiungere la palazzina.

La chiave nella toppa, alcuni giri e la porta si apre, senza produrre alcun rumore, il buio viene scacciato dalla luce che prepotentemente entra rischiarando una grande stanza vuota davanti a loro. La signora procede a gran passo verso la porta finestra dall'altra parte, alza la serranda così che anche i residui di oscurità svaniscano, apre la finestra e lascia entrare l'aria fresca della mattina che attutisce immediatamente l'odore di chiuso, tipico di quei luoghi che rimangono chiusi per troppo tempo. I raggi di sole, nonostante la fredda giornata di gennaio, cominciano a far sentire il loro tepore, soprattutto per chi si lascia colpire da loro. «Nelle ultime settimane non ho avuto tempo di cambiare aria» si giustifica Cristina, convinta che però quel piccolo contrattempo non