Danny lo guarda serio, ma non è serio, è che quella domanda l’ha lasciato senza parole ma non vuole mostrare di esserne sorpreso.“Pensavo ti accompagnasse Lori.”“E perché lo pensavi?”“Perché te l’ha chiesto?”“Certo, e siccome me l’ha chiesto io ovviamente avrei dovuto dire di sì.”“Beh, mi pare che sia quello che fai sempre.”“Come, prego?”“Cosa?”“Ti ho sentito.”“E allora perché dici 'come, prego'?”“Danny, posso sapere cosa c’è che non va?”“No.”Steve sospira per mantenere la calma e torna a guardare il collega dal finestrino.“Ci riprovo. Mi molli qui e vuoi che mostri ancora le mie doti da super uomo camminando fino a casa nonostante sia a pezzi, o mi ci porti tu?”“Ti porto io. Ce la fai a salire o mi faccio portare un deambulatore?” chiede Danny con un sorriso storto.“Simpatico, Daniel. Davvero molto, molto spiritoso.”Zoppicando, Steve passa dall’altra parte dell’auto e si siede al posto del passeggero, voltandosi a guardare il collega.“Sei proprio arrabbiato. E io che pensavo che fossi felice di avermi ritrovato vivo.”Danny apre la bocca per rispondere ma poi la richiude e innesca la marcia. “Lasciamo riposare Freud in pace, ok? E riposa anche tu. Hai l’aria di averne bisogno.”Steve sorride, perché sa che prima o poi avrà la meglio. Danny stringe i denti e schiaccia il piede sull’acceleratore, perché sa esattamente la stessa cosa.La casa li accoglie silenziosa e buia, eccezion fatta per il brontolio di Danny che sta elencando i motivi per i quali Steve non avrebbe dovuto fare quello che ha fatto, e quelli per i quali invece avrebbe dovuto farsi visitare da un medico all’ospedale.“Danny, non ho niente di così grave. Ti prometto che se la situazione dovesse peggiorare, mi farò portare in ospedale, va bene? Ora ho solo voglia di sdraiarmi e dormire.”Danny lo osserva avviarsi al piano di sopra e si sente quasi al sicuro. Forse non gli toccherà rispondere alle domande scomode che sa che il suo partner ha in testa.Si avvia verso il divano dove ormai passa tutte le sue notti e si lascia cadere pesantemente, un attimo prima di sentire la voce di Steve che lo chiama dal piano superiore. No, non è al sicuro.“Cosa ti serve? Una badante?” sibila, non potendo però fare a meno di correre al piano superiore.Steve è davanti allo specchio, seminudo, e si sta osservando. Danny guarda i lividi sul suo corpo e sente un senso di nausea e un nodo alla gola. Non è un ragazzino e non è un tipo facilmente impressionabile, ma qui si sta parlando di Steve. Quello è il corpo di Steve, e pensare al dolore che deve aver provato gli fa crescere a dismisura quel nodo in gola.Il capitano lo guarda dal riflesso nello specchio.“Ehi, tutto bene?” chiede aggrottando le sopracciglia.“Sì, sì” minimizza Danny muovendo una mano. “Cosa ti serve?” aggiunge poi senza incrociare il suo sguardo.“Vorrei farmi una doccia e poi mi servirebbe una mano per rimettere le bende. Sempre che tu non sia così arrabbiato da preferire che mi arrangi da solo.”“Steven, non sono arrabbiato.”Stavolta Steve perde la pazienza e si volta verso di lui. Si vede che è nervoso perché mentre parla la vena che ha sul collo si gonfia paurosamente.“Senti, non sono stupido, ok? Sei arrabbiato con me e ok, lo capisco. Ho fatto una cazzata. Mi sono fidato di Jenna e mi sono quasi fatto ammazzare. Però, visto che sono vivo, mi sarebbe piaciuto vederti felice per una volta!”“Ero felice, brutto idiota!”Ok, questa gli era proprio scappata. Steve lo guarda e alza le mani. Per un attimo Danny pensa che lo voglia prendere per il collo, anche se sarebbe troppo crudele anche per Steve McGarrett, ma poi quelle stesse mani si posano sulle sue spalle e lo sguardo si addolcisce.“Bene, mi fa piacere. E cosa ti ha fatto cambiare idea?”“Non ho cambiato idea” ammette Danny abbassando lo sguardo ma senza divincolarsi dalla sua presa. “Ma tu non puoi immaginare com'è stato…” mormora poi sentendosi completamente esposto.Steve non risponde e Danny non può far altro che alzare lo sguardo e le parole escono da sole.“Quando Jenna ha chiamato e ci ha detto che ti aveva… consegnato a Wo Fat… E’ stato terribile, Steve. E’ stata la prima volta che ho avuto davvero paura di averti perso. E quando ti ho trovato, tu… tu mi hai chiesto di Wo Fat! Ma come diavolo ti funziona il cervello? Non hai pensato alle persone che si sono preoccupate per te? Non c’è solo Lori, sai? Non c’era solo lei che non vedeva l’ora di buttarti le braccia al collo – cosa che peraltro ha fatto – per dimostrarti quanto era felice che fossi vivo!”Steve sta per sorridere, si vede da come la bocca si muove impercettibilmente.“Tu non mi hai abbracciato, però” dice calmo.“Perché tu mi hai chiesto di Wo Fat! Nemmeno il tempo di liberarti e