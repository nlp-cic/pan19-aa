poteva provare con Sparking Red, Winch
Green o Poison Pink. Probabilmente Niji era abbastanza paranoico da aggiornare la password a
rotazione. Tuttavia il primo tentativo ebbe successo, e Sanji
poté accedere alla miniera d’oro delle malefatte del suo gemello.



Non dovette sforzarsi affatto per trovare la più
recente: il computer era stato messo in stand-by con il documento della
verifica di anatomia dell’indomani già aperto. Non poteva cancellare il file, Niji si sarebbe accorto dell’intrusione, inoltre di certo
avevano già memorizzato domande e risposte del test. Così stampò il foglio per
avere prove concrete del furto, rimise tutto come l’aveva trovato e se ne andò.



Ora doveva soltanto andare a casa di Chopper per
rivelare l’accaduto al professor Hiluluk e
convincerlo a cambiare le domande della verifica per l’indomani. 



La missione di Mister Prince aveva avuto completo
successo!



 



***



 



Quando il professore consegnò le fotocopie della
verifica, Sanji tenne gli occhi incollati alle facce
dei suoi fratelli, già pregustando la loro costernazione. Non venne deluso da Yonji, con cui erano stati condivisi i frutti del piano
solo quella mattina; Niji aveva l’aria di chi avrebbe
voluto mangiarsi il dannato pezzo di carta, mentre Ichiji
non lasciò che la sorpresa alterasse i suoi impassibili lineamenti eccetto che
per un lieve contrarsi della mascella. Pazienza, Sanji
aveva intenzione di rifarsi quando il maggiore avesse clamorosamente perso la
scommessa.



In effetti Ichiji perse: 90
punti contro i 100 di Law. Il cuoco avrebbe preferito una batosta peggiore, ma
dopotutto aveva a che fare con Sua Maestà dei Perfettini, chiedere di più era
inverosimile. Si consolò guardando Niji inveire sul
suo 70 e Yonji sospirare abbattuto sul suo 50.




Sanji


e Law si misero di fronte ai banchi dei due sconfitti (mentre Yonji intuita l’antifona si defilava per non essere
coinvolto) esibendo sogghigni da squali affamati:



“Allora, perdenti?
Spero non abbiate perso anche la
memoria: cercate di non perdere tempo,
il club di cucina sta aspettando i suoi nuovi sguatteri!”



 




 





Ok
forse sono stata un po’ cattivella con i Vinsmoke
(che personalmente adoro) quindi vi beccate pure l’


OMAKE

:



 



 Sanji credeva che avere i due fratelli maggiori costretti a
pelare patate al suo servizio sarebbe stata una dolce, dolce vendetta. 



Ma non aveva tenuto abbastanza da conto il fascino
regale di Ichiji e la sua determinazione spaventosa
nel raggiungere la perfezione in qualsiasi cosa facesse; né poteva immaginare
l’effetto della lingua tagliente di Niji, che restava
libera di lanciare frecciate sarcastiche di una malignità tanto arguta da
risultare accattivante.



Di conseguenza, tutte le studentesse del club di
cucina (e anche parecchi studenti maschi) stavano ignorando completamente i
propri incarichi, troppo impegnate a sbavare copiosamente per i due Vinsmoke:



“Avete visto con che incredibile raffinatezza
sbuccia le patate Ichiji-sama?!”



“Aaaah, maltrattami
ancora, Niji-sama!”



“Ah!” “Oh!” “Ih!”



Dopo quasi un’ora di simili urletti estasiati che
rischiavano di fargli venire un travaso di bile, Sanji
sbraitò con tutto il fiato che aveva in corpo:



“VOI DUE FUORI DALLA MIA CUCINA! E NON TORNATE MAI
PIÙ!”


 

 

 





Romantico
salvataggio




 



Con l’arrivo dell’estate la Ciurma di Cappello di
Paglia si trovò a fronteggiare una grave crisi: mancanza di soldi e di tempo
per andare al mare! Così, a mali estremi, il gruppo decise di trasferire
temporaneamente le riunioni pomeridiane in un nuovo ‘quartier generale non
ufficiale’: la piscina comunale, Fishman Island,
gestita dal più recentemente acquisito compagno, Jinbe.



Era un bel posto, anche se affollato e spesso
caotico (il fatto che il caos aumentasse esponenzialmente ogni volta che la
Ciurma era presente non stupiva ormai più nessuno). 



Ognuno aveva il suo modo preferito di passare il
tempo: Rufy e Usopp
giocavano in piscina; Chopper si alternava tra loro e la bancarella dei gelati;
Robin leggeva un libro sotto l’ombrellone mentre Franky
faceva mosse di ballo di fronte a lei sulle note della radiolina d’antiquariato
di Brook, steso su un lettino affiancato a quello di Nami che prendeva il sole, con Sanji
che le offriva ogni tipo di bibita ghiacciata e spuntino fresco estratto dalla
sua borsa frigorifera che aveva riempito fino all’orlo prima di partire da
casa. Zoro aveva disteso a terra il proprio asciugamano e dormiva al sole lì
accanto, quindi ogni volta che il cuoco si chinava a prendere qualcosa nella
borsa immaginava come sarebbe stato chinarsi un po’ di più per posare le sue
labbra su quelle sottili e rilassate nel sonno del suo amore segreto.



Ma come sempre scacciava questa fantasticheria
considerandola irrealizzabile e tornava a fare gli occhi dolci a Nami, rifugiandosi nella rassicurante abitudine di una
recita ormai collaudata.



Improvvisamente però una voce colma di panico si
levò al di sopra della confusione generale.



A Sanji era capitato
spesso di sentire la voce di Usopp assumere toni
spaventati, ma mai prima il suo terrore era stato così genuino:



“Aiuto! Aiutatemi! Il mio amico non riemerge! Sta
affogando! Morirà!”




Sanji


si mise a correre verso l’acqua, subito affiancato da Zoro: l’acuto istinto di
percezione del pericolo dello spadaccino era in grado di farlo passare dal
sonno profondo all’attacco in modo immediato.



Ma per quanto fossero veloci, gli aspiranti ‘salvatori’
furono battuti sul tempo. Quando