, come un animale appena soddisfatto, ingoiando lentamente quel liquido mentre teneva gli occhi chiusi.
Si distanziò appena solo quando ingoiò l’ultima volta, pulendosi le labbra e guardando l’uomo, ancora in ginocchio sotto di lui.
«Sei venuto presto.» Affermò pacato, dicendo solo l’evidenza, senza ironia né presunzione.
Amava farlo venire, perché stava a significare che era attratto da lui e dal suo corpo e dalle sue attenzioni.
Si rialzò, sedendo col fondoschiena sul bordo della scrivania, portandosi una mano a pulirsi un angolo della bocca per non lasciare traccia; la schiena appena inarcata, con le gambe scoperte e l’addome lasciato appena nudo.
Lo osservò sedersi sulla scrivania, mentre si ripuliva appena il viso. Sorrise, Erwin, mentre si riallacciava i pantaloni e si tirava verso il più giovane, avvolgendogli le braccia intorno ai fianchi, appoggiando il viso contro il suo ventre scoperto, baciandoglielo appena.
«Colpa tua.» Mormorò appena, sfregando la guancia contro il ventre piatto, le braccia avvolte intorno alla sua vita con dolcezza e possesso.
Gli piaceva tenerlo contro di sé, dargli prova del suo affetto in quel modo un po’ fisico, ma sentito. Proprio perché, alla fine, Rivaille ispirava tenerezza ai suoi occhi – malgrado il sesso fosse il più delle volte brutale e appassionato.
Le dita bianche affondarono tra i suoi ciuffi biondi, accogliendolo contro di sé e lasciandolo accoccolarsi, come un bambino, e quel pensiero lo fece sorridere internamente, mentre gli carezzava il capo.
«Forse vuoi dire merito mio.» Lo corresse sornione, staccandosi dal bordo della scrivania solo per mettersi seduto sulle sue gambe, appoggiato di lato contro il petto ampio dell’uomo; le braccia intrecciate dietro al di lui collo, lo sguardo fisso sul suo volto baciandogli una guancia.
Il biondo lo strinse meglio, quando l’altro gli salì addosso, posando il viso contro il suo petto e tenendogli le mani intorno alle spalle. Era bella, la sensazione di averlo contro, abbracciato; il calore che scaturiva dai loro corpi vicini.
Erwin rimase zitto per un po’, prima di decidere di fare un discorso che, in effetti, aveva evitato fino a quel momento; non voleva tenergli nascosto un episodio come quello e, del resto, ne andava della loro fiducia reciproca, a cui lui teneva particolarmente.
«Mary mi ha chiesto di uscire-» Mormorò, mentre teneva le braccia intorno alla vita del minore; non lo stringeva forte, ma con possesso e sicurezza, mentre tuttavia cercava il suo sguardo. Sapeva che, probabilmente, avrebbe equivocato immediatamente le sue parole, così si apprestò ad aggiungere un «Non ho intenzione di uscirci, lo sai.»
Malgrado tutto, però, Rivaille si sarebbe fatto dei problemi, ed era l’ultima cosa che Erwin voleva, perché per lui contava solo il moro, nessun altro. Non voleva nessuno nella sua vita a parte lui.
Si immobilizzò sul posto, il moro, come marmo, tendendo i muscoli e dilatando appena le iridi.
Era stato così in fretta che non aveva nemmeno avuto tempo di prepararsi psicologicamente o capire che qualcosa non andava.
Non gli aveva detto nulla, non stava ad intendere nulla di quella richiesta di uscire da parte della donna; o per lo meno, avrebbe dovuto pensarla così.
Lentamente, si distaccò dal di lui petto, guardando in basso, fisso, per non guardarlo in viso, con gli occhi oscurati dalla frangia corta.
«… Ah, sì?» Chiese in un mormorio che uscì più come un sibilo che altro. «Che le hai risposto?»
I suoi dubbi e le sue paure, che era riuscito a contenere per tutto quel tempo fino a quel momento, ritornarono a marchiarlo con forza e dolore, non avendo altra possibilità se non quella di immaginarsi come solo un passatempo, per Erwin.
Sapeva che Mary provava qualcosa, per lui, fin da quando era arrivato nel villaggio come un delinquente. Sapeva anche delle varie volte in cui aveva tentato di approcciarsi con Erwin, per quanto fossero fallite.
Ma ora che aveva la mente piena di domande sul loro rapporto, non poteva non spaventarsi internamente, al sentire il nome di lei uscire dalla bocca di Erwin di punto in bianco, quando non era mai stata nominata, se non sporadiche volte in qualche discussione.
Calcolato, che Rivaille si fosse subito irrigidito e avesse cercato, nel suo sguardo, qualcosa per dubitare di lui. A volte, quel tipo di comportamento lo infastidiva: ci teneva, al moro, ci teneva fin troppo, e vedere come scarsamente i suoi tentativi di rendergli noto il suo attaccamento, la sua devozione, non fossero capiti, gli faceva male.
«Come credi che le abbia risposto?» Chiese, a propria volta. L’idea che non si fidasse di lui, a volte era insopportabile; sapeva che Rivaille non aveva mai avuto molta fiducia nel prossimo – se non proprio per niente – ma l’essere confrontato con gli altri, lo irritava. Lui era diverso, lui non lo avrebbe mai tradito senza dirglielo. Non era il tipo di uomo da farlo.
«Rivaille… Tu cosa credi che sia, la nostra relazione?»
Il cuore gli cedette, dolente, mentre le mani lasciavano la presa dal suo collo e si abbassavano sul proprio grembo.
Serrò i denti