oh. Ah. Ugh. Questo non va bene,” annunciò Deadpool. “Non penso che la tua pelle debba venir via a questo modo, ma che ne so io, dopotutto...”

Peter deglutì. “Fantastico…,” gracchiò. “Ora vomito.”

Una maschera nera e rossa lo scrutò dall'alto. “Oh. Ehy. Sei con me?”

“Mai.”

“Non fare così. Gli amici sono gentili l'uno con l'altro.”

“… non siamo amici.” Peter chiuse gli occhi e ingoiò contro la bile che minacciava di risalirgli in gola. “Quanto sono messo male?”

Deadpool rimase in silenzio per mezzo secondo, ma era abbastanza per far sentire Peter decisamente a disagio. “Beh, alle pupe piacciono le cicatrici, no? Beh, io piaccio e sono tutto cicatrici, in pratica, così...”

“Quanto sono messo male?” Peter ripetè con testardaggine.

Deadpool esalò un respiro. “Amico. La tua gamba sembra una bistecca. Una di quelle crude. Che è stata bruciata. Molto malamente. È… veramente sgradevole.”

“… Cristo …” Gemette.

Quello spiegava il dolore terribile.

Sarebbe guarito e anche molto più velocemente di qualsiasi essere umano normale, ma anche con la guarigione accelerata ci avrebbe impiegato un paio di giorni.

Non sarebbe mai tornato a casa così. Anche il solo pensiero di mettersi in posizione verticale e caricare in qualsiasi modo la sua gamba lo faceva sentire sudaticcio e nauseato. Non poteva proprio.

“Ricordami… di non farmi esplodere di nuovo… okay?” Raspò “Non è… così divertente come ti fanno credere.”

“Sì. Credimi, lo so.”

Probabilmente lo sapeva, realizzò Peter. Era un pensiero stranamente confortante.

Deadpool annuì con un'aria improvvisamente determinata, il che non era mai una buona cosa. “Beh allora… c'è solo una cosa da fare adesso, giusto?” Si allungò verso Peter.

“Mi finisci?” Chiese Peter, gli occhi socchiusi e scherzando solo per metà. “Perché non sono in grado di fermarti...”

“Non essere cretino.” Wade sembrava genuinamente offeso. “O ancora più cretinissimo del solito.”

“Quella… non è manco una parola...”

“Oh, taci. Chi sei? Capitan Grammatica? Qui per correggere il tuo uso del congiuntivo e pugnalarti in faccia con una virgola?”

Peter sorrise.

Poi svenne. Che, probabilmente, era per il suo bene.

---

Il fandom italiano è gravemente povero in termini di fic Spideypool. Ho dovuto sopperire! Questa è una traduzione autorizzata di una fanfic estremamente famosa nel fandom (originale: qui), divisa in due parti. Ho scelto di tradurre questo lavoro in primis per la sua brevità, poi perché è raro trovare un Deadpool IC, e questo, a parer mio, lo è parecchio.L'autrice si è ispirata a un mix di fumetti-MCU-Superfamily universe, quest'ultimo accennato mooooolto vagamente (nella traduzione è, tipo, invisibile XD).

E niente, spero che vi piaccia! Qualsiasi commento verrà prontamente girato in forma privata all'autrice originale.Ed eccomi qui col secondo (e ultimo) capitolo. Ringrazio i recensori (risponderò dopo, promesso!), i lettori e tutti coloro ai quali è piaciuta anche un pochino questa storia. Prossimamente pubblicherò alcune drabble che ho scritto sulla ship, e sto pensando se tradurre o meno una long-fic. Vedremo. ^_^

Nel frattempo, godetevi il capitolo!


Peter aprì lentamente gli occhi.



Davanti al suo campo visivo c'era un soffitto. Era un soffitto con cui non era familiare, con macchie non familiari e privo degli adesivi di stelline brillanti del suo soffitto a casa.



Brontolò, sonnolento. C'era qualcosa di strano e sbagliato, in un certo senso, ma in quel momento non riusciva a capire che cosa fosse esattamente…



“Oh, ehy. Sei vivo.”



Gelò al suono della voce e voltò di scatto il viso.



Deadpool.



Era nella stessa stanza con Deadpool e il suo segno di ragno non si era attivato.




Era nella stessa stanza con Deadpool.




Deadpool, che era palesemente pronto a picchiarlo e ucciderlo nel sonno, qualcosa di rosso e appiccicoso colava dalle sue dita… sangue, poteva solo che essere il sangue di una delle sue molte vittime indifese o… il sangue di Peter… merda, lo avrebbe…



Peter aveva avuto incubi che erano iniziati proprio in quel modo.



Saltò. Non aveva scelto razionalmente di muoversi, ma come al solito il suo corpo reagì prima di avere il tempo di pensarci. Un secondo era sdraiato sul divano, e il secondo dopo era accovacciato accanto alla parete più lontana, respirando freneticamente.



“Wow,” Wade strascicò le parole. “Sei veloce.”



Peter scosse la testa e cercò di ripulire la sua visione sfocata. Si sentiva prossimo ad un attacco di panico. C'era qualcosa di sbagliato nel suo corpo. Tutto sembrava così pesante e lento. Deadpool doveva avergli fatto qualcosa. Doveva aver…



“Stai lontano!” Ordinò. La sua voce risuonava ruvida e si interruppe a metà. “Metti le mani dove posso vederle!”



“Amico,” disse Wade, dimenando le dita “Le mie mani? Seriamente? Perché non ti preoccupi di quello che posso fare con le dita dei piedi? Per non parlare dei denti