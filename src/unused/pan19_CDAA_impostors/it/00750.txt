è stato un errore, ti pregherei di non parlarne più”

Grantaire emise su un finto broncio “Ieri eri più simpatico, Apollo” cantilenò

Enjolras dovette fare uno sforzo sovrumano per non alzare la voce. Era un illuso, questo era Grantaire: fastidioso, petulante, costantemente ubriaco, e il giorno prima era stata un’eccezione che mai più si sarebbe ripetuta.

“Ieri ero più–“ ripeté “Che stupido. Che stupido, stupido, stupido sono stato” disse infilandosi le scarpe e alzandosi “Che idiota sono stato a credere che forse, infondo–“ rise, una risata amara “Sai che c’è? Dimenticalo, dimentica tutto. Buona giornata, R maiuscola” aggiunse.

Glielo aveva detto anche ieri, gli aveva chiesto di dimenticare quella serata, ma adesso era diverso, adesso era lucido.

“Apollo–“ chiamò Grantaire, con una strana voce

Enjolras sentì un brivido lungo la schiena, ma rispose “Ti ho detto di non chiamarmi così” e se ne andò.

 

 

Erano passate due settimane da quel giorno, quando le cose presero nuovamente una brutta piega.

Grantaire, contrariamente a quello che aveva creduto Enjolras, non aveva smesso di venire agli incontri, al contrario, aveva cominciato a portare con sé qualche bottiglia da casa.

Aveva ripreso a bere fino a svenire su una sedia, ma ogni tanto si intrometteva nelle discussioni, e come unico contributo negava qualsiasi cosa Enjolras dicesse.

Ogni tanto, quei discorsi, erano pure sensati.

Citava libri, film, filosofi. Faceva metafore azzeccate e si esprimeva in un modo che avrebbe fatto invidia a Cicerone, certe volte.

Ma, ogni volta, continuava a chiamarlo Apollo.

Anche prima lo chiamava così, certo, ma non con la stessa frequenza con cui lo faceva adesso. Certe sere non diceva neanche una volta il suo vero nome, preferendo quel nomignolo insulso.

Gli aveva ripetuto decine di volte, in quelle due settimane, di smetterla, ma Grantaire continuava imperterrito, e ogni volta che lo diceva ad Enjolras tornava in mente quella sera, quell’orribile sensazione che aveva avuto.

E allora si arrabbiava. Si arrabbiava e cominciava a urlargli contro, i suoi discorsi diventavano sempre meno efficaci, mentre quelli di Grantaire centravano sempre di più il bersaglio e, alla fine, oltre tutte le parole, Enjolras sentiva solo quel nome Apollo.

Ma quella sera, Grantaire non era alla riunione.

Sentiva uno strano nodo allo stomaco, come se stesse succedendo qualcosa di orribile, e lui avesse la possibilità di evitarlo.

Ogni secondo quella sensazione peggiorava, fino a quando, a venti minuti prima della fine della riunione, Enjolras sentì di non poterla più sopportare.

“Scusate un attimo” disse, alzandosi di botto dalla sedia

Tutti i suoi amici lo fissarono stupiti, non era da lui alzarsi così

“Enjolras, ti senti bene?” chiese Joly, lievemente preoccupato “Sei bianco come un cadavere”

“Io– si, sto bene, devo solo prendere una boccata d’aria fresca, scusatemi” disse, avviandosi verso la porta

“Vuoi che ti accompagni?” si propose Jehan, ma il biondo scosse la testa, senza neanche rispondere.

Si ritrovò a passeggiare per le vie solitarie di Parigi, le mani in tasca e la testa fra le nuvole.

Cosa diavolo gli stava succedendo?

Non seppe se fu per caso e intenzionalmente, ma si trovò a passare di fronte alla casa di Grantaire.

Non avrebbe saputo dire cosa lo muovesse, ma si ritrovò a pensare che forse, se non era venuto alla riunione stava male, ed era il caso che controllasse se aveva bisogno di qualcosa.

L’unica cosa che, arrivato davanti alla porta, pensò, era che Grantaire l’aveva lasciata aperta, e da dentro proveniva una luce e alcuni rumori.

Grantaire poteva pure essere un ubriacone, poteva pure essere totalmente e completamente inaffidabile, ma mai in condizioni normali avrebbe lasciato la porta aperta.

C’era qualche problema, se lo sentiva.

Non gli passò in mente di bussare, non gli passò in mente di essere cauto, semplicemente, spalancò la porta ed entrò.

“Grantaire? Ci sei?” urlò, gli rispose il silenzio “Grantaire? Tutto bene?” chiese ancora, abbassando un poco la voce “Grantaire?” fece per la terza volta e, finalmente, qualcuno rispose.

“Apollo!” urlò una voce decisamente poco sobria dal salotto.

Niente lo avrebbe potuto preparare a quello che vide una volta entrato.

Grantaire era sdraiato sul divano rosso, una bottiglia in mano e la maglietta sporca di quello che assomigliava pericolosamente al vomito. Aveva i capelli in disordine e il viso pallido. Enjolras non lo aveva mai visto così ubriaco.

“Grantaire, ma cosa-“

“Perché sei venuto, Apollo?” chiese quello, bevendo un altro sorso, era completamente circondato da bottiglie, e Enjolras aveva paura che fossero tutte vuote “Maledetta bottiglia” imprecò, quando si accorse che era finita.

Provò ad alzarsi, ma non aveva fatto un passo che era già mezzo sdraiato per terra. Enjolras accorse, cercando di tirarlo su, senza badare al vomito che lo avrebbe sporcato tutto “Cristo, Grantaire, ma quanto hai bevuto?” fece

Grantaire alzò una mano fino a mettersela esattamente davanti alla faccia, e cominciò a contare “Uno, due...”

“Grantaire” lo richiamò “Grantaire