cuoio, mentre Harry avrebbe sperimentato un bavaglio a palla che già mandava in estasi Louis solo al pensiero. Non erano pensieri che si addicevano ad una cena di famiglia, circondati da fratelli e neonati, ricordò Harry a Louis, mentre mettevano via i pacchi appena scartati.

Le risate e l’ansia di aprire i pacchi di Phoebe e Daisy arrivavano fino alla cucina, dove Jay e Harry stavano finendo di lavare i piatti. Presa la tazza di cioccolata  fumante,  Harry si diresse verso il soggiorno. Dalla radio usciva musica natalizia, c’erano solo campanelle e voci calde che facevano compagnia alla famiglia riunita tutta davanti all’albero decorato al centro della stanza. Appoggiato allo stipite della porta, Harry osservava la scena che gli si presentava davanti. I piccolini erano al centro, con le loro tutine da babbo natale e da renna, e giocavano con delle collane di perline, che data la scatola vuota poco lontana, dovevano essere nuove. Dan e Jay sedevano abbracciati sul divano accanto al camino, dove erano appese le dieci calze di Natale, ripiene di dolciumi pronti a sparire nelle camere delle bambine. Lottie era ai piedi della mamma, il cellulare nella mano ma il corpo teso a raggiungere i suoi regali, che ancora rimanevano intatti nella luccicante carta regalo elegante. Già pregustava i suoi regali di marca, subdolamente suggeriti dalla sorella al fratello maggiore. Fizzie stava già provando gli innumerevoli maglioni e i trucchi appena ricevuti, le gemelle invece correvano da una parte all’altra, curiose di vedere tutti i regali nuovi che si mischiavano ai loro giochi sparsi un po’ dappertutto. Louis era seduto dietro ad Ernest, in quel momento stava ridendo ad una battuta di Dan. Il neonato fece un movimento brusco e fece per cadere all’indietro, ma Louis lo prese in braccio ancor prima che se ne accorgesse. Iniziò a fargli solletico e il bambino rise di cuore, la risata cristallina ed aperta che può nascere solo dall’innocenza dei neonati. Gli prese le manine e fece per darsi un pugnetto sulle guance, e a quel gesto risero tutti, persino Doris che probabilmente non capiva cosa stava succedendo, ma che rifletteva l’umore rilassato e gioioso di tutti. In quel momento Louis passò Ernest sull’altro braccio per fargli una pernacchietta sulla pancina ora scoperta dal movimento. Le braccine del bimbo si agitavano dalla felicità e gli occhi di Louis illuminati dal sorriso aperto passarono dal fratello ad Harry, che ancora osservava incantato la scena dalla porta. Un piccolo cenno d’intesa intercorse fra i due, come una piccola conversazione silenziosa fatta di sguardi pieni di affetto e passione. Louis gli lanciò un bacio veloce e gli fece una smorfia.

“Harry vieni qua,  unisciti a noi! È arrivato il momento dei regali dei miei genitori!” Il sorriso tenero di Harry che non aveva mai lasciato il suo viso, si allargò in una risata luminosa che fece riapparire le fossette sulle sue guance.

Si accoccolò accanto a Louis, e appoggiò il mento sulla sua spalla, dandogli un bacio delicato all’angolo della bocca. “Ewww, niente baci! Siete tropo smielosi voi due!” Urlò Daisy con una smorfia sul viso e un gesto impaziente della mano. Louis le rispose con una linguaccia e fece per prendere due grossi pacchi che avevano i loro nomi sulle targhette.

Aprirono le confezioni insieme e appena si resero conto di cosa era contenuto dentro l’incarto scoppiarono a ridere come dei forsennati. Si trattava di due maglioni di lana rossa, con delle decorazioni di Natale sul davanti. Louis aveva un grosso Santa Claus con gli occhiali da sole e la barba fatta di lana più pelosa, così da sembrare quasi vera e la scritta “OH-OH-HOLY COW it’s Christmas!”, mentre quello di Harry aveva un albero di Natale gigante con le decorazioni luccicanti. Louis scosse la testa portando la mano al viso come a nascondere un imbarazzo che in realtànon provava, e continuando a ridere non si rese conto che invece Harry si era già infilato il maglione e lo guardava incantato. “Grazie Jay, grazie Dan! Sono meravigliosi! E coordinati!” Harry era entusiasta di quel regalo e non riusciva a togliere gli occhi da Louis, che con le lucine dell’albero e i riflessi del camino sembravano due zaffiri azzurri e splendenti. Dopo avergli sfiorato la guancia con una rapida carezza, Louis indossò il maglione e sentì Harry avvicinarsi in modo da sussurrargli qualcosa all’orecchio. “Questo maglione è adorabile e sai quanto io adori il rosso su di te. Più tardi, potrai tenere solo questo addosso e ci penserò io a coccolarti a dovere. Il tuo babbo natale non sarà l’unico ad urlare Oh Oh Holy cow, te lo prometto”. La voce bassa e gli occhi scuri, un sopracciglio alzato dalle implicazioni eloquenti, Harry fissò lo sguardo su di Louis e concluse il tutto con un bacio umido sulle labbra. Le guance arrossate di Louis non lo tradirono, il camino forniva una scusa più che plausibile e tornarono tutti a scartare allegramente i pochi regali che mancavano.

Pochi minuti dopo Jay raccolse tutti e li invitò a tavola per il pudding, che quest’anno era stato cucinato da Louis. Aveva insistito per prepararlo nonostante i tempi molto più che stretti e con lo sguardo compiaciuto servì ad ognuno le singole porzioni; quelli dei genitori e