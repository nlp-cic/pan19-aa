non mi getterò da una scogliera e non lo farà nessuno all'Altopiano.» disse con fermezza, ritornò a studiarla con gli occhi brillanti: «La vita non è facile da noi. Non passeggiano nei giardini da mattina a sera, non beviamo il vostro vino ai banchetti quotidiani. Gli Dei non hanno regalato a noi l'ozio e il duro lavoro a voi, tutti quanti viviamo per quel che ricaviamo.» il sorriso fu tagliente, freddo.
Sylvia non riprese la conversazione, il destriero di ser Rowan arrivò con uno scalpicciò di di zoccoli, aggraziato, snello eppure muscoloso, robusto e delicato aveva il mantello nero quanto la notte, lucido come il bagliore della luna, aveva finimenti bianchi con dettagli in oro, si scorgeva l'albero della Casata impresso sul morso, sulla sella, la coda dell'animale fendeva l'aria oziosa, il crine morbido quanto la chioma di una lady.
«Lady Mormont.» esordì Aguilar, dimentico dello scambio di battute avuto, orgoglioso quanto un padre col primogenito in braccio: «È un onore presentarti Kirios, il mio cavallo. Ha due anni, figlio di Ylda, la Bella e curato da ser Willas Tyrell in persona, che me ne fece dono, quando partii con il seguito di lady Olenna Tyrell.» prese le briglie con la mano destra, piegò appena il capo.
Sylvia fece un cenno, si accostò per carezzare gentilmente il bel muso di Kirios. Lei trovava ristoro della compagnia della animali, esente da pregiudizi, da richieste, da formalità che ormai non scindeva dalla sua stessa indole, a Ultimo Focolare aveva imparato a brandire i pugnali, a scagliare delle frecce con un arco lungo, però aveva chiesto ed ottenuto di seguire i maestri nei canili, nelle scuderie, aveva anche apprezzato gli insegnamenti di un anziano falconiere. Gli occhi del cavallo non erano penetranti, non la fissavano ricordando l'onta dei suoi natali, la miserevole condizione da cui era stata sottratta, non domandavano, non davano risposte, erano pacifici, erano vivi e ansiosi di sfogare le energie recuperate.
«Sei la visione che scaccia le nubi, Kirios.» mormorò sottovoce, arretrò di un passo, senza rivolgersi al cavaliere.
La sua era una giovane puledra, scattante, vivace, allegra come una fanciulla che corre in un giardino, bianca come la neve del Nord, era chiamata Brina, la informò Aguilar ed a Sylvia, il nome piacque. La brina che al mattino ricopriva i tetti, i balconi, i prati aveva la stessa fresca bellezza, scintillante quanto una gemma.
«Brina è una delle più belle cavalle delle scuderie di Alto Giardino.» la presentò ser Rowan con enfasi calcolata: «Robusta, agile e docile. È stato ser Willas Tyrell a sceglierla, a prepararla, come augurio di un viaggio sereno, come pegno per l'avvenire.» concluse, neppure vi fosse un septon a giudicarne la recitazione.
Sylvia restò immobile: Brina era un pegno per l'avvenire, si chiese che avvenire augurasse l'erede di Alto Giardino all'ostaggio dei Frey, perché avesse consegnato un animale d'indiscutibile valore a una nemica, che ancora non aveva giurato fedeltà al sovrano sul Trono di Spade, che non era stata da questi perdonata, autorizzata a vivere.
Gli Hightower avevano pagato il riscatto, l'avevano presa in custodia, erano vassalli importanti della Casata Tyrell, ma non era sicura neanche di quale fosse la meta del viaggio, che ser Willas si augurava fosse 'lieto’.
Distese il braccio, le briglie erano verde smeraldo con incise rose dorate, come sul suo vestito, sulle sue scarpe.
«I Tyrell mi hanno reclamata?» chiese atona a ser Rowan, cercando la dolcezza nel muso di Brina.
L'uomo si irrigidì per qualche istante: «No, milady. Ser Gunthor Hightower ha preteso che fossi liberata, lord Hightower ha ceduto alle pressioni, poi sono giunti corvi da Approdo del Re.» non era sicuro del contegno da sfoggiare, non cercò il suo viso e forse ebbe timore di aver fatto un errore, ma continuò: «Lord Tyrell e la Regina di… Lady Olenna Tyrell proponevano ser Willas, quale tuo pretendente, in seguito fu stabilito, promesso sposo.» riportò con la lucidità di un resoconto di guerra.
Lady Mormont non rispose, la bocca si contrasse, non emise un suono, un’ obiezione, un'osservazione. Tacque, impenetrabile come l'Inverno.
Era fidanzata, promessa a uno dei cospiratori del massacro alle Torri Gemelle; il figlio di un lord che agiva nella città in cui sedeva il bastardo dei Lannister, un abominio incestuoso incornato sovrano.
'Non per buon cuore.’ ricordò, aveva dato poca attenzione alle parole udite, credeva di essere destinata a qualche cugino, avrebbe accettato la risoluzione, ma l'erede di Alto Giardino, lord dell'Altopiano, era troppo per il suo rango, per la sua dignità.
Non era felice, non era affatto libera, l'attendeva una vita da reclusa come se avesse sposato un Frey, forse soltanto il panorama sarebbe più ameno.
Willas era zoppo, aveva sentito dire, quasi che l'essere vicino ai Lannister non bastasse; ferito in un torneo da un principe di Dorne, le era stato riferito.
Sylvia rammentò l'andatura ondeggiante di Tyrion Lannister, le