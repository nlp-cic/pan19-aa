mentalmente fra sé e sé con un moto di rabbia che gli ribollì nel petto.

Si concesse di rivalutare tutte le alternative che l’angelo poteva aver vagliato. Se intendeva proteggere quel neonato, ma allo stesso tempo affidarlo al suo unico amico umano, significava solo due cose: non rappresentava alcun pericolo per Dean in prima persona e Castiel non aveva avuto altra scelta. Le dita accarezzarono l’elsa fredda e liscia, pronto a estrarla istantaneamente al primo accenno di movimento.

«Risparmiati la fatica. Per uccidere un angelo non basta avere una spada angelica, va anche saputa usare. E tu non lo sai fare, non come uno di noi. » La veridicità di quanto affermava dette a Dean uno schiaffo ancora più forte della consapevolezza che l’angelo sapesse cosa avesse a portata di mano. Sapeva quale fosse l’impegno che ogni angelo aveva sin dalla propria creazione: plasmare il proprio corpo etereo fino a far di esso una vera e propria macchina per uccidere a comando, come un automa divino. Se non avesse avuto un’esorbitante dose di fortuna dalla sua, avrebbe potuto benissimo dirsi spacciato.

«Brutto stronzo, ora ti faccio vedere io come non so usarla! » Esclamò rabbioso e, con uno slancio, il cacciatore si precipitò verso il nemico, la lama bianca che lanciava bagliori rossi come le fiamme che rifletteva nella notte. L’angelo sparì dalla sua vista per poi ricomparire poco più lontano, un ghigno maligno stampato sul volto. Dean non fece in tempo a rendersene ben conto, una forza sovraumana e invisibile lo atterrò, bloccandogli gli arti al suolo come incollati. Evidentemente le sue intenzioni del suo avversario erano tutte favorevoli a tenerlo in vita per poter perseguire il proprio obbiettivo senza troppe complicazioni. Tentò di dimenarsi, un sasso conficcato dolorosamente nella schiena e la mano destra costretta a abbandonare la presa sull’arma.

«Dov’è? » Fu la domanda accompagnata da una morsa allo stomaco che si chiudeva sulle sue viscere come una tenaglia.

«Fanculo. » Sibilò con aria di sfida. Un calcio nello sterno lo fece rimanere senza alcun respiro per poter dar sfogo alla propria sofferenza; si era dimenticato di quanto forte potesse essere un angelo. Stordito, con le orecchie che fischiavano. Forzandolo a tornare in piedi con il proprio potere, l’assalitore lo colpì in pieno volto, ma una spinta di origine sconosciuta, vincendo sulla forza di gravità, impedì al giovane Winchester di cadere a terra.

«Dimmelo. » Insistette l’enorme angelo.

Stordito, con le orecchie che fischiavano, Dean fece violenza sui propri recettori del dolore in fermento e gli sputò in faccia un misto fra sangue e saliva. La creatura celeste ruggì rabbiosa e lo colpì ancora: prima con una ginocchiata nella bocca dello stomaco, poi con un’invisibile presa serrata sulle costole ferite, provocando una tale agonia nel corpo dell’umano che non ci sarebbe stato di che stupirsi se una o due fossero già state rotte. «Parla, scimmia, o questo non sarà niente. »

Nonostante gli occhi annebbiati dal dolore e ogni muscolo del corpo refrattario a qualsiasi tipo di movimento, Dean le vide, ali piumate. Si stendevano brune come la capigliatura che ricopriva il cranio della creatura, erano proporzionate con il resto del corpo e possenti. Okay, sicuramente quello, fra tutti gli angeli che esistevano, non era proprio il suo tipo – era già andato oltre a molte cose, ma gli energumeni di certo non lo attiravano e, sì, la sua virilità gli piaceva lì dove stava, grazie tante. –, ma non poteva negare che fossero bellissime. Alla fugace ammirazione seguì il desiderio feroce di strapparle, conficcarci dentro la spada angelica e passarle da parte a parte, con tutta la forza che gli era rimasta in corpo. Quel desiderio violento lo distrasse da qualcosa di ben più importante, quando lo capì rimase sgomento. Non avrebbe mai dovuto vedere le ali dell’angelo, gli umani non erano in grado di percepirle con nessuno dei loro sensi. Eppure quella non era la prima volta che vedeva un paio di ali simili, solo che in precedenza non aveva avuto il cervello di poterci prestare attenzione e pensare lucidamente – e tenuto conto della situazione in cui si trovava, questo è dire! -.

I vaghi ricordi che portava con sé contenevano un chiaro guizzo di piume nere come la pece che, seducenti e aggraziate, si muovevano sfiorando il suo corpo, accarezzando la pelle come un sottile velo di seta. Ignorando il dolore bruciante che consumava ogni fibra di sé, affondò le dita negli arti pennuti fino ad arrivare alle robuste fasce muscolari che li sorreggevano. Strinse nel pugno piume e pelle, poi tirò, dando fondo alle ultime energie superstiti. Nella confusione dominata dal dolore e dalla furia, l’angelo ringhiò , mollò la presa e si allontanò repentinamente, tastandosi gli arti feriti con uno sguardo furente, carico di istinto omicida.

«Dannato. » Sibilò a malapena, trattenendosi dall’attaccarlo e ridurlo in polpette in un battito di ciglia. Una sferzata investì il cacciatore facendogli fare un volo degno di medaglia d’oro nel salto in lungo. Stranamente, contro tutte le sue speranze, era ancora in grado di sentire altro patimento, provocato da altri pugni e calci. Mentre veniva sbattuto come una frittata, la coscienza diveniva sempre