, l’abbassa ed entra, lasciandosi avvolgere dalla penombra.   John sbatte un paio di volte la palpebre per abituarsi, la mano ancora serrata sulla maniglia, come se ne andasse della sua intera esistenza. L’unica fonte di luce è quella tremula che si infrange contro la parete di un paio di candele bianche poste alle estremità di una mensola. O forse è il davanzale interno di un bow window, non è ancora in grado di affermarlo con certezza. I suoi occhi iniziano a danzare rapidi da un lato all’altro della camera, non appena riacquistano un po’ delle loro capacità visive. La pesante carta da parati a fiori; il parquet che scricchiola sotto le scarpe; il trumeau palesemente finto con la ribaltina aperta, sul quale sono appoggiati due flute e una bottiglia di Moet & Chandon che riposa nel suo cestello del ghiaccio in attesa di essere stappata; il baldacchino…   Stop. Riavvolgimento.   Lo sguardo di John torna a calamitarsi verso l’imponente letto a baldacchino posto contro la parete di sinistra, il drappo cremisi che ne ricopre il materasso e scende disordinatamente sul pavimento da un lato e lo specchio rettangolare fissato alla base interna del baldacchino.   Letto + baldacchino + specchio + Moet = ecco che cosa hanno finanziato tutte le sue sterline.   Quelle cose e l’uomo che lo sta fissando con curiosità, la stessa che avrebbe probabilmente John se una sera, rincasando nell’appartamento di Baker Street, ci trovasse un pinguino imperatore a girare indisturbato per il salotto. Il suddetto uomo è sdraiato sul letto, sul lato destro, le mani intrecciate all’altezza della pancia, la fronte aggrottata di chi sta studiando la persona che ha di fronte. Il viso è squadrato, con lineamenti forti e pieni che paiono essere stati tagliati con la precisione di un’accetta. I capelli sono corti, dal taglio militare, quello che piace a John. Un castano caldo più chiaro sulle punte, un po’ più lunghi sul davanti, fissati all’insù con una punta di gel. Il naso è leggermente schiacciato, importante, ma in perfetta armonia con il viso mascolino. Le labbra sono sottili, ma ben disegnate e proporzionate, con un arco di cupido che John pensa sia grossolanamente della misura giusta per accogliere il suo indice. Le sopraciglia folte, la barba incolta [12].   Ma sono gli occhi che colpiscono maggiormente John. Sono ben ospitati nella fronte ampia, di un colore indistinto, un verde-mare bizzarro quanto le acque del Pacifico, con pagliuzze più grigie e altre più blu, che cambiano tonalità a seconda di come il viso viene colpito dalla luce tremola delle candele. Ciò di cui John è sicuro è che gli ricordano tanto gli occhi penetranti e feroci di una tigre [13]. Una notte, se ne era trovata di fronte una, in Afghanistan. Non ha più dimenticato la ferocia intravista in quegli occhi. Ed è sicuro che non dimenticherà più nemmeno questa.   L’uomo indossa una vestaglia da camera di raso nero, corta sino alle ginocchia, la cintura lasca che lascia intravvedere quanto c’è sotto. Ovvero nulla, a parte un paio di slip scuri alquanto succinti che lasciano ben poco spazio all’immaginazione. E John davvero non vuole sapere perché ora stia guardando lì, proprio lì, lui che, come si è più volte ripetuto a se stesso, non ha mai fatto apprezzamenti di alcun tipo su attori, modelli o altri uomini in generale.   Deve ammettere che è un bell’uomo, però. Di una bellezza elegante e non sfacciata. Si chiede cosa faccia esattamente in una casa di appuntamenti, quando se lo vedrebbe bene sul grande schermo, magari con una pistola di precisione ben stretta nella mano destra, in una di quelle pellicole tutte azione, ricche di inseguimenti e sparatorie.   -Forse dovremmo… sì insomma, accendere la luce…   -È una domanda o un’affermazione?   Finora ha pronunciato solo tredici parole (le ha contate davvero? Da dove gli è uscita questa nuova mania di mettersi a contare tutto? Prima gli sms di Irene a Sherlock. Sms che si sta domandando ancora perché non ha smesso di contarli dopo il quinto. Irene, se fosse qui, sarebbe capace di trovargli un perché. Un perché che lui non vorrebbe proprio stare a sentire) lui – perché al momento non se la sente proprio di chiamarlo in altro modo – ma sono state sufficienti a registrare quanto sia intensa e suadente la sua voce.   -Una richiesta.   -Mhm, ti piace farlo con la luce accesa, dunque.   -No, non mi piace farlo con la luce accesa-, protesta John. In realtà sì, adora farlo con la luce accesa, ma non è questo il motivo dietro la sua richiesta. –Voglio solo vedere in faccia la persona con cui sto parlando.   -Mi sembra corretto. Hai pagato anche per questo.   Lui si stende sul letto, gattona fino al comodino e accende un’abatjour dallo stelo dorato e dal paralume rosso. Rosso. Rosso dappertutto. John inizia a chiedersi come mai non abbiano chiamato questa “casa di intrattenimento” Red Parrot.   -Cos’altro ti piace?   Lui torna a stendersi sul fianco, questa volta puntellandosi la testa con un gomito. John è nervoso, troppo, mentre continua ad aprire e chiudere i punti.