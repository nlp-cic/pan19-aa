... non l'ho detto nemmeno a mio padre..." "Io non ti convinco a fare niente, scelta tua, anche se ciò non toglie che sia la tua scelta più stupida che abbia mai sentito." "No, è l'unico modo, Len!" "L'unico modo? No, Barry, l'unico modo non è andare in casa del nemico, bussando alla porta e lasciandogli un super dono con tanto di fiocco." "Non posso lasciare che venga ancora qui, Len, non con... tutti voi, prede facili del mostro..." "E tu non sei una preda facile? Hai perso il 2% della tua velocità e già al tuo massimo, non sei abbastanza veloce neanche per riuscire a toccarlo. Questo è un piano suicida e io non lo appoggerò!" "Len, è una mia scelta! Anche se non l'appoggi, io devo andare." "Non è un tuo problema, Barry. Hai chiuso tutte le lacerazioni. Rimanda tutti nel loro mondo e chiudi anche l'ultima." "Non ce la faccio a voltare le spalle ad un'altra Terra, Len, ti prego, non chiedermelo..." "Allora va a morire per degli sconosciuti, Barry! Io non ti chiederò niente! Non mi importa!" Leonard si alzò, lasciando lì il ragazzo mentre si dirigeva alla porta e, recuperati parka e pistola, uscì. Prima che potesse chiudere la porta, però, Barry la bloccò. "Partiamo domattina alle nove. Anche se sei arrabbiato, anche se vuoi congelarmi sul posto... ti prego, vieni a salutarmi." Cold rimase di schiena e non si voltò a guardarlo, pur avendo ascoltato, poi si allontanò in silenzio. *** Era ormai tutto pronto e avevano salutato quelli che rimanevano, concordando gli ultimi aspetti del piano. Entro 48 ore, se non fossero tornati indietro -probabilmente perché catturati dal velocista cattivo-, Caitlin e Jay avrebbero dovuto chiudere la lacerazione per sempre, in modo che Zoom non potesse mai invadere il loro mondo. "Sei pronto, Allen?" Barry era in posizione, ma dava la schiena al portale, guardando la soglia della stanza. Lo aspettava, sapeva che sarebbe arrivato, non voleva nemmeno pensare che non volesse salutarlo. Vero che la sera prima si era arrabbiato moltissimo per il piano e per esserlo venuto a sapere così tardi, e forse anche per la preoccupazione per lui, anche se non l'avrebbe mai detto ad alta voce, conoscendo il suo carattere. Ma doveva venirlo a salutare. Anche se era positivo e sicuro di farcela, sarebbe potuta andare storta qualsiasi cosa e non voleva che l'ultima sua conversazione con Leonard fosse un litigio. "Ancora un momento, per favore..." Joe si voltò verso la soglia, poi guardò il figlio, con espressione sinceramente dispiaciuta. "Barry, è meglio che andiate." Anche Harry e Cisco lo guardarono, indicando dietro di lui. Il velocista sospirò, il cuore pesante, poi diede la schiena al resto del gruppo, ponendosi di fronte alla lacerazione mentre Jay gli spiegava quello che sarebbe successo e che doveva fare. Pose le mani una sulla schiena di Cisco e una sulla schiena di Harry, aspettando che cominciasse il conto alla rovescia, ma Jay aveva appena avuto il tempo di dire 1 che una voce lo interruppe. "In questo posto, non siete mai puntuali. Mi era stato detto alle nove e state partendo alle nove meno due minuti e dieci secondi. Meno male che ho pensato di venire in anticipo." Flash si girò in neanche mezzo secondo, mentre Leonard si faceva avanti, ancora tutto bardato come Captain Cold e gli si fermava di fronte. "Pensavo non saresti venuto..." "E perdermi l'occasione di darti dell'idiota ancora una volta? No, certo che no." Barry sentì la forza di sorridere, poi cercò di prenderlo per mano, nonostante sapesse che il compagno non amava le effusioni in pubblico. Gli altri si allontanarono, cercando di lasciare un minimo di privacy in quel momento anche se si sentirono gli sbuffi spazientiti di Harry, mentre Leonard si lasciava afferrare le mani. Si fissarono negli occhi, semplicemente, cercando di imprimersi nella memoria ogni minuscolo dettaglio dell'altro, prima che Barry si facesse avanti per sfiorare la sua bocca. Leonard lo trattenne, continuando a guardarlo negli occhi e stringendolo tra le braccia. "Torna, Barry." Il ragazzo si strinse a lui, posando la testa sulla sua spalla, gli occhi appena un po' lucidi. "Avevi detto che non mi avresti chiesto niente..." Era stato chiaro la sera prima, non l'avrebbe supplicato di non farlo, di restare a casa, di ignorare le sofferenze di un mondo che li aveva solo sfiorati. "Allora imprimiti questa richiesta nella mente. Torna da me, Barry." La sua voce non vacillò un secondo, fu forte e tranquilla come sempre, ma il ragazzo sapeva, sentiva quanto quella richiesta venisse dal cuore. Annuì, respirando per un attimo il suo odore contro il suo collo, per poi staccarsi. "Te lo prometto, Len. Tornerò da te." Il supercriminale si fece indietro, raggiungendo gli altri sulla piattaforma, l'espressione perfettamente impassibile e seria, a parte gli occhi, dove solo una persona che lo conosceva bene avrebbe potuto cogliere la