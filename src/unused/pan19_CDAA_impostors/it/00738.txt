riuscì ad impedire a quei pensieri di riempirgli la testa. Perché quella notte, Liam lo aveva seguito, lo aveva sentito agitarsi nella stanza accanto e lo aveva sentito uscire di casa e correre via; e lo aveva seguito, era andato a cercarlo per assicurarsi che stesse bene, per riportarlo a casa. Quella consapevolezza fece nascere qualcosa di strano e sconosciuto dentro Theo, un calore che sembrò pervaderlo tutto, avvolgerlo completamente; si sforzò di calmare il proprio cuore, che aveva iniziato a battere forte e veloce tanto che Theo si chiese come potesse Liam continuare a dormire con quel rumore assordante.

Era come avere le vertigini, trovarsi sul bordo di un baratro ed essere ad un soffio dal cadere, dal lasciarsi andare e perdere il controllo. Quello che Theo ancora non si era ancora deciso ad accettare era che lui aveva superato quel baratro già da molto tempo, ed era in caduta libera.

Di nuovo, scosse la testa e si costrinse a distogliere gli occhi da Liam e, lentamente, si districò dalla sua presa e uscì dalla stanza. Quando fu nella propria stanza, si trasformò. Riusciva a sentire l'odore di Liam mischiato con il proprio, e sentì il prepotente bisogno di tornare da lui, e di lasciarsi avvolgere nuovamente da quella sensazione di sicurezza che solo Liam era in grado di dargli. Invece, si costrinse ad andare in bagno e farsi una doccia, nel tentativo di lavare via tutto quel che era accaduto quella notte, tutti quei fastidioso e pericolosi pensieri.

Quando scese di sotto, trovò Liam in salotto, seduto a gambe incrociate sul divano. Il beta alzò lo sguardo su di lui non appena lo sentì arrivare e, senza pensarci troppo, Theo si andò a sedere accanto a lui. Non si fermò a riflettere sul fatto che si fosse seduto abbastanza vicino che le loro gambe si toccavano, né sul fatto Liam non si stesse allontanando per ristabilire la distanza tra di loro.

Liam fissò su di lui uno sguardo che tradiva la sua voglia di fare domande, di chiedere a Theo cosa esattamente fosse accaduto quella notte; ma si stava trattenendo, perché conosceva Theo abbastanza bene da sapere che parlare di questioni delicate lo faceva sempre rintanate in se stesso, chiudendosi al mondo intero.

Theo sentì nuovamente quella sensazione di calore, nel rendersi conto che Liam lo conosceva così bene.

"Stai bene?", gli chiese infine il beta, esattamente come faceva ogni volta. Ma c'era qualcosa nel suo sguardo, che fece capire a Theo che stavolta non avrebbe accettato la solita bugia.

Abbassò lo sguardo sulle proprie mani, fuggendo agli occhi penetranti di Liam.

"Sto... meglio", rispose, perché era la risposta più facile da dare. Era la verità, ma dietro di essa si nascondeva talmente tanto che Theo stesso non sarebbe stato capace di esprimerlo a parole. Ma era la risposta più sicura da dare, una risposta che non rivelava troppo.

Liam non sembrava convinto. Ovviamente, pensò Theo. Liam diventava perspicace nei momenti meno opportuni.

"Sicuro?"

Stavolta, Theo sollevò gli occhi fino ad incontrare quelli di Liam, e nel vedere la sua espressione corrucciata, sentì un sottile sorriso genuino salirgli alle labbra. Annuì. "Grazie", disse, la voce bassa ma sicura, sincera.

Liam ricambiò il sorriso, e Theo sentì il calore pervaderlo completamente. Fu improvvisamente conscio di quanto erano vicini, si sentiva come bruciare in tutti i punti in cui si toccavano, una brivido gli percorse la schiena. Stava sentendo così tanto in quel momento, che quasi il respiro gli si bloccò in gola. Non ebbe la forza di controllare il battito del proprio cuore, e si chiese distrattamente se Liam lo stesse sentendo, se capisse cosa significava.

"Quando ti ho sentito uscire", iniziò Liam, ma si interruppe un istante, mordicchiandosi il labbro inferiore. Senza volerlo, gli occhi di Theo seguirono il movimento. Liam prese un profondo respiro, e riprese a parlare. "Quando ti ho sentito uscire, per un attimo ho temuto che te ne stessi andando".

Quelle parole colsero Theo del tutto impreparato, distogliendolo da tutti gli altri pensieri che gli affollavano la mente.

"...cosa?"

Liam sbuffò, innervosito, ma Theo non avrebbe saputo dire se la sua irritazione era rivolta a lui o a se stesso.

"Temevo che te ne fossi andato", ripeté. "Che avessi deciso di andartene senza neanche salutarmi".

"Non lo farei mai".

"Cosa? Andartene o farlo senza neanche salutarmi?"

"Ti dispiacerebbe se me ne andassi?", si ritrovò a chiedere Theo. E forse la risposta avrebbe dovuto essere ovvia - era ovvia, e Theo lo sapeva, ma aveva a comunque bisogno di sentirla.

Liam sbuffò nuovamente, e la sua espressione corrucciata fece sorridere Theo. In quei momenti Liam sembrava davvero un cucciolo, pensò.

"Non rispondere alla mia domanda con un'altra domanda, non è corretto", disse, e Theo non riuscì a trattenere una leggera risata. Nonostante tutto, era sempre facile parlare con Liam, come se Theo fosse nato per fare quello.

"Se avessi voluto andare via, lo avrei già fatto molto tempo fa", rispose. Quella confessione lo fece sentire più leggero; non si era reso conto di quanto gli pesasse tenersi tutto dentro, fino a quel momento, quando sentì improvvisamente il bisogno