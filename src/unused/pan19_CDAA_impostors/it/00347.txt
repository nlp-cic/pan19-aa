era poi affiancato a lei, mentre i ragazzi, Stiles compreso, si sedevano sotto il portico per riposarsi e bere qualcosa.
-Dovresti stare più attenta a ciò che dici.- aveva sussurrato il licantropo con lo sguardo fisso sui giovani lupi, prima di dirigersi verso di loro.
Quell'uomo le metteva ancora i brividi e molte notti lo rivedeva nei suoi incubi, eppure questo non era stato in grado di frenarla dal seguirlo.
-Cosa significa?-
Peter l'aveva guardata vagamente divertito prima di lanciare una breve occhiata al nipote che si era finalmente degnato di uscire dalla sua tana e ora se ne stava in piedi, alle spalle di Stiles, con le braccia incrociate e la sua solita espressione scocciata.
-Credo che tu sia indiscutibilmente intelligente mia cara e scommetto che non farai fatica a trarre le tue conclusioni.- le aveva detto rivolgendole quel suo mezzo sorriso malizioso, dopodiché le aveva voltato le spalle raggiungendo gli altri e lasciandola in preda ai dubbi.
Bisogna ricordare che Lydia Martin era una ragazza che amava avere tutto sotto controllo e che aveva sempre la soluzione ad ogni minimo problema, per questo in quel momento si sentiva così spaesata e a disagio e, sempre per lo stesso motivo, aveva ufficialmente deciso che non si sarebbe
data pace finché non avesse trovato una risposta sensata alle parole del lupo più anziano.
Si era ritrovata a squadrare piuttosto insistentemente più di qualche volta il giovane Alpha, suscitando molto spesso le gelosie del suo ragazzo e la perplessità degli altri membri del branco.
-Si può sapere che ti prende?-aveva ringhiato un giorno Jackson durante la pausa pranzo a scuola.
Lydia aveva scosso la testa facendo ondeggiare i riccioli ramati.
-A volte mi domando se sono io che sono troppo sveglia o se siete voi ad essere così ottusi.-aveva detto scocciata, non prestando la minima attenzione alle repliche del ragazzo al suo fianco.
-Derek è strano.-il suo commento aveva destato l'attenzione degli altri compagni e aveva interrotto il borbottio di sottofondo di Jackson.
Scott e Isaac si erano abilmente dileguati senza che nessuno prestasse loro attenzione. Solo Allison e Stiles erano rimasti seduti al tavolo spostando lo sguardo dall'uno all'altra senza avere la benchè minima idea di che cosa stesse parlando.
-Strano nel senso...?-l'aveva incoraggiata Whittemore a continuare.
-Strano nel senso che nasconde qualcosa...qualcosa che ha a che fare con me,-sbattendo una mano sul tavolo si era alzata in piedi facendo sobbalzare gli altri tre- e voi due...-aveva detto puntando gli occhi prima su Jackson e poi su Stiles- mi darete una mano a scoprire perchè il vostro Alpha ce l'ha tanto con la sottoscritta.-la sua conclusione aveva lasciato sia i due ragazzi che Allison a bocca aperta, ma il silenzio era durato solo per una decina di secondi prima che Stiles smorzasse la tensione con una piccola risata.
-Stiamo parlando di Derek-musone-Hale, non ce l'ha con te, ha paura delle donne in generale. Insomma, non è che abbia avuto una bella esperienza con quella psicopatica che gli ha ucciso la famiglia...-per qualche istante aveva smesso di sorridere e si era voltato a guardare vagamente preoccupato Allison, come se da un momento all'altro avesse potuto estrarre una balestra dalla borsa e decidere di usarlo come bersaglio mobile-...senza offesa eh?-ad un cenno positivo della ragazza aveva riacquistato la solita parlantina-Forse è solo preoccupato perchè sei umana...-
-Anche tu sei umano Stilinski...inutile per di più.-era intervenuto Jackson con un tono sprezzante.
Stiles lo aveva guardato interdetto e poi sbuffando se ne era andato con il suo vassoio, borbottando a proposito di lupi scorbutici che non erano in grado di apprezzarlo.
Lydia aveva seguito l'uscita del ragazzo avvertendo nel profondo una punta di dispiacere per lui, prima che un commento spassionato di Allison le facesse drizzare le antenne.
-Sarà anche umano, ma Derek ha sicuramente molta stima di lui, altrimenti non lo chiamerebbe ogni volta che ha un problema...-notando il suo sguardo affinarsi l'Argent si era fermata titubante-...sbaglio?-
-Interessante.-si era ritrovata a notare Lydia, mentre una strana idea prendeva forma nella sua testa e la faceva sorridere perfida. Avrebbe aspettato l'indomani per capire che cosa realmente fosse la causa del comportamento dell'Alpha.

L'illuminazione arrivò proprio quel giorno.
Come al solito dopo scuola, salì a bordo della Porsche di Jackson alla volta della vecchia dimora degli Hale nella riserva. Durante il tragitto gli spiegò a grandi linee ciò che le aveva detto Peter e la sua recente ossessione nei confronti del caratteraccio del loro capobranco. Il suo ragazzo le rivolse uno sguardo scettico, ma alla fine preferì liquidare il tutto con un'alzata di spalle. L'importante era che Lydia non si mettesse nei guai.
Gli altri membri del branco erano già radunati intorno a Derek. Jackson si affrettò a raggiungere i compagni, mentre lei prendeva posto come sempre al fianco si Stiles.
-Ehilà!-la salutò il ragazzo mentre si ingozzava con delle patatine fritte. L'immagine del figlio dello sceriffo che si strafogava di porcherie provenienti da qualche fast food non era delle migliori, ma Lydia decise di non farglielo notare, non potendosi trattenere però dal rivolgergli una smorfia disgustata.
Stiles si affrettò a mandar giù il