, Arnis, fammi scendere!” si dimenò, agitandosi sul cavallo, prima di varcare anche l’ultimo cancello. “Voglio andare da solo fino alla Reggia!”La ragazza guardò il suo Signore, che acconsentì con un gesto del capo. Il bambino venne messo a terra, schizzò via come un fulmine e venne lasciato passare dai soldati di guardia.Corse velocissimo attraverso il cortile, accanto alle stalle ed alle sale della servitù, arrivando infine a Palazzo. Il resto della famiglia era in Sala, ma Gilraen li attendeva sulla porta, impaziente. Si inginocchiò vedendo giungere, nella propria direzione, un esserino vestito di verde e marrone.“Zia! Zia! Zia Gilraen!” esclamò il bambino tuffandosi tra le sue braccia. “Zia Gilraen, sono tornato, sono qui da te!”“Il mio elfino!” replicò Gilraen riempiendolo di baci. “Il mio piccolo, adorato elfino. Mi sei mancato così tanto, pulcino. Mi sei mancato tantissimo!”“E anche tu a me! Ti ho fatto una ghirlanda con i fiori, ce l’ha lo zio Arathorn! E ha detto Lady Galadriel che sarà sempre bella: bella come te!”“Che tesoro che sei, Legolas,” disse Gilraen, guardandolo con tutto l’amore del mondo. “Sei proprio un tesoro.”“La prossima volta vieni anche tu, zia. C’era ada a Lothlórien e siamo stati insieme. Volevo rimanere con lui, ma poi sono tornato!”“Grazie per essere tornato, pulcino. Hai fatto il bravo? Non hai fatto arrabbiare nessuno, vero?”“Sono stato bravissimo, zia! Lo puoi chiedere allo zio Arathorn quando arriva.”“Glielo chiederò,” sorrise Gilraen. “Ma adesso, elfino, entra in casa che ti stanno aspettando. Io arrivo subito. Chiedi che ti diano da mangiare, se hai fame, e immagino che sarai stanco.”“Sono un pochino stanco, però non tanto!”“D’accordo,” sorrise Gilraen. “Mi raccomando: non litigare con Gimli. Promesso?”“Promesso!”“Fatti dare un altro bacio ché sono rimasta indietro. È arrivata una farfalla da me…”Legolas si lasciò coccolare, quindi entrò alla Reggia e raggiunse il resto della famiglia. Era davvero raggiante: fu felicissimo di vedere Boromir, concesse un ciao a Gimli, fece la conoscenza di Éomund e si sedette sul divano accanto a Denethor. Il Sovrintendente gli diede un buffetto sulla guancia e lo tirò a sé: in quel lungo periodo di assenza aveva sentito la mancanza dei due bambini. Il principino stava già cominciando a chiacchierare come un fiume in piena, raccontando tutto quello che era successo, quando Finduilas entrò nella stanza.“Ciao, zia,” disse con un sorriso meno spontaneo dei precedenti, avvertendo una stretta allo stomaco. “Sei tornata anche tu!”Incrociò lo sguardo di Gimli, il quale non nascose una certa soddisfazione.“Ciao Legolas,” replicò la donna ricambiando il sorriso. Andò a sedergli accanto e gli passò una mano tra i capelli. “Come stai? È da tanto che siamo lontani.”“Sto bene, zia,” rispose l’interessato. “Ho visto mio padre! Ti abbiamo fatto una ghirlanda, io ed Aragorn. Adesso lo zio te la porta, quando arriva.”“È un pensiero molto tenero, da parte tua. Grazie.”Legolas annuì e si accoccolò contro al Sovrintendente. Il suo umore era decisamente cambiato. Non chiese di essere preso in braccio, sebbene d’improvviso si sentisse stanco: era come se la fatica del viaggio avesse deciso di colpirlo in un istante. Disse di no a Boromir, che gli chiedeva di alzarsi per giocare, e si stropicciò gli occhi con le nocche.Non era del tutto una buona notizia che fosse tornata Finduilas, perché significava che la sua semi-impunità era giunta a conclusione. La figlia di Adrahil era buona, gentile, comprensiva, pronta a difenderli o consolarli ogni qualvolta vi fosse bisogno… ma non sopportava l’arroganza di cui il principino dava sfoggio. Legolas era certo che gli volesse bene, e ne aveva avuto prova in più di un’occasione, eppure nella costante guerra nano-elfica la donna finiva per schierarsi sempre dalla parte di Gimli.Fu molto tentato di andare a chiedere ad Arathorn di tornare a Lothlórien, portando anche Gilraen questa volta, così da evitare di mettersi nei guai come sarebbe certamente successo. Non disse niente, tuttavia, nemmeno quando il Ramingo si presentò seguito dalla moglie. L’uomo teneva stretto tra le braccia Aragorn, profondamente addormentato.“Salve a tutti,” disse cordialmente, facendo un mezzo inchino. Boromir e Gimli gli corsero incontro. “Ciao pesti,” sorrise il Capitano dei Dúnedain. “Devo mettere questa pulce nel proprio letto e poi torno da voi. Ha un po’ di febbre ed ha bisogno di riposare. Ho qualcosa per tutti voi: lo sapete che non torno mai a mani vuote.”“Legolas, piccino, si vede che sei distrutto anche tu,” interloquì Gilraen. “Andiamo in cucina a mangiare qualcosa, poi andiamo a fare un bagno ed un riposino.”L’interessato si alzò e prese la mano della donna, senza battere ciglio.“Ci vediamo dopo,” disse salutando tutti. Si lasciò accompagnare da Estella, sorprendendo i presenti con tanta obbedienza. Trovò che fosse meglio così, dato che era davvero affamato, assonnato e sentiva anche