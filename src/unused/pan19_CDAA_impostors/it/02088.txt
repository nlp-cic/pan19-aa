per la schiena,
mentre lui pizzicava con la punta delle dita i suoi capezzoli rosei,
massaggiava e tastava e accarezzava i suoi seni bianchi come la neve.
Non si erano preoccupati di scambiarsi nomi nuovi e falsi, nomi adatti
a nuovi corpi e nuove vite - era una notte per i ricordi del vecchio
mondo, quella che si intravedeva oltre la piccola finestra del piccolo
bagno di quel bar, fatta di un freddo tagliente e di un buio senza fine
come tutte le notti che avevano preceduto la Fine dei Mondi.
Chissà se l’aveva visto anche lei, Ragnarok, in
una visione o in un sogno - chissà se aveva visto lui che si
liberava dalle catene, prendeva il suo posto sulla nave e andava a
bruciare Asgard.

- Oh, Loki -
disse ancora Gullveig, e posò una mano tra i suoi capelli,
accarezzandoli in gesti lenti e delicati. E poi strinse, strinse forte
e tirò fino a farlo gemere, fino a fargli piegare il collo e
scoprire la gola. - Avevo sentito parlare tanto di te. Mi piacevi, sai?
- continuò. La sua bocca rossa risalì lenta il
suo collo, premendo delicata contro la pelle, facendola fremere. - Un
vero peccato, che dovesse finire in quel modo - mormorò.

- Anch’io avevo sentito tante cose su di te - sorrise Loki, e
rabbrividì e socchiuse gli occhi quando sentì i
suoi denti bianchi scalfire appena la carne, soffermarsi sul pomo
d’Adamo. Tentò di non immaginare un modo in cui le
cose sarebbero potute andare diversamente, un passato riscritto
cancellando patti di sangue e tribù in cui forse sarebbero
potuti essere alleati, in cui se ce ne fosse stato ancora bisogno
avrebbero potuto ridurre l’universo in cenere insieme. Non ci
riuscì, e quei pensieri mandarono una scarica di calore
dritta verso il suo bassoventre. - Beh, almeno siamo gli orgogliosi
genitori di un’intera dinastia di streghe -
scherzò, e in tutta risposta Gullveig lo morse,
strappandogli un ansito e un gemito.

Gullveig rialzò la testa per guardarlo per avvicinare la sua
bocca alla sua, solo pochi centimetri d’aria a separarle. -
Mi hai bruciata viva - disse, e la sua mano dai suoi capelli scese
sulla sua fronte accarezzandola piano con dita pallide e fresche, sulla
sua guancia, sul suo collo, sulla sua spalla: - E poi hai mangiato il
mio cuore -. E la sua mano scese ancora più giù,
sul suo petto, fino a toccare il suo cuore
da sopra la maglietta.

- Ero l’unico abbastanza bravo da saper spezzare i tuoi
incantesimi protettivi, che ci vuoi fare - replicò Loki, e
poi si morse le labbra per trattenere un sospiro: - Gli Aesir non hanno
mai saputo maneggiare bene il fuoco, sai? -. Le carezze di Gullveig si
fecero più energiche, e Loki mugolò, prima di
aggiungere: - E il tuo cuore sembrava appetitoso. Anche tu lo sembri,
ora. -

Gullveig sorrise divertita, e Loki fu sorpreso di vedere che non
c’era rancore in quel sorriso - era abituato al rancore, alla
rabbia e alla vendetta. Ma c’era solo fame negli occhi chiari
e brillanti di Gullveig, e fuoco, mentre la sua mano bianca si infilava
sotto il tessuto, tracciando le linee del suo corpo con i polpastrelli
e graffiandole con le unghie, e l’altra stringeva possessiva
il suo fianco come per trattenerlo lì con lei - mossa
inutile, quella, perché Loki al momento non avrebbe voluto
trovarsi in nessun altro luogo al mondo.

- Sei un tipo interessante, Loki - sussurrò Gullveig, prima
di colmare la distanza tra i loro volti. Loki le morse la bocca, le
leccò le labbra e le tirò tra i denti e le
succhio piano - e Gullveig mugolò e gemette nella sua bocca,
prima di spingere la lingua tra le sue labbra con forza.

Fu un bacio di lingua e denti,
quasi violento, intervallato da morsi che gli fecero sentire il sapore
del sangue nella bocca. Gullveig volle prendere il controllo, e Loki la
lasciò fare, intrecciando le dita tra i suoi capelli,
accarezzandole la nuca e il retro del collo. Quando le loro labbra si
allontanarono, entrambi dovettero fermarsi per riprendere fiato. Le sue
labbra formicolavano, il sapore di lei ancora sulla sua lingua, e gli
occhi chiari di Gullveig erano velati dalle ciglia lunghe e
scure. 

Si scrutarono in silenzio, per un attimo. Gullveig era splendida, con
le labbra gonfie e lucide e le guance arrossate, i capelli scuri
disordinati, il collo circondato da un sottile ed elegante filo dorato
che contrastava in modo delizioso con il suo stato, e la camicetta
sbottonata e il reggiseno gettato distrattamente da qualche parte, il
seno pieno e candido lasciato scoperto dal tessuto leggero, i capezzoli
dritti e le areole rosate. E Loki pensò che, sì,
era stato davvero un peccato, sprecare le occasioni che avrebbero
potuto avere, almeno una vita fa.

Poi, pensò anche a qualcos’altro, e le sue labbra
si curvarono in un ghigno malizioso. - Dicevano che anche tu fossi
molto interessante, ai vecchi tempi - disse, e Gullveig
tornò a guardarlo, una scintilla negli occhi e un
sopracciglio alzato. Gli lanciò un’occhiata
interrogativa e sorrise a sua volta.

Loki raccolse quell’invito senza parole