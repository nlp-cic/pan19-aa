culminati con un “voglio tornare in Giappone”, che era più un “voglio tornare da Kuroko”, che per Kagami ha sempre significato “voglio tornare a casa”. Non si è mai immaginato un proprio spazio condiviso con Tetsuya – o meglio lo ha vissuto, ma l’altro era sempre stato ospite ed è diverso dall’avere una casa insieme. Principalmente significa tante cose stupide, dettagli di convivenza che gli mettono addosso un’euforia infantile, come quando ha capito che Kuroko sarebbe rimasto fuori dalla sua cucina almeno finché Taiga lo avesse ritenuto necessario per la sopravvivenza di entrambi. Ora vivere con Tetsuya è una realtà perfetta nella sua imperfezione e un meccanismo collaudato in ogni sua parte; a Kagami piace quando sono entrambi in cucina e si muovono ognuno per le proprie cose senza intralciare l’altro, o il modo in cui riescono a fare a turno nelle faccende senza bisogno di dirselo più. Non lo dice a Kuroko, più che altro perché il pudore non è mai sparito del tutto e perché continua a sentirsi abbastanza idiota – oltre che una ragazzina del liceo, e se andava bene quando al liceo ci stava davvero, adesso magari anche no. Non gli interessa nemmeno troppo il fatto che i vicini li considerino ancora “i due studenti che dividono l’appartamento”, anziché quello che sono davvero, perché ha imparato a rispecchiarsi nella riservatezza da perfetto giapponese di Kuroko e a sentire di volere certe cose per sé. Specialmente Tetsuya. Peccato che l’unico modo di averlo per sé ufficialmente sia qualcosa che non sa assolutamente come approcciare.

Fa il grave errore di chiedere aiuto, e per un attimo pensa che il peggio sarebbe stato chiedere a Ahomine; ma mentre aspetta come un’anima in pena fingendo una nonchalance che non gli appartiene lì sul divano, Taiga decide che no, il fondo lo ha toccato rivolgendosi a Kise ho-l’aria-di-un-appassionato-di-drama-stucchevoli Ryouta.  Ripercorre mentalmente la serie di proposte di quel cretino di un pilota d’aerei – Kagami vuole dimenticare per sempre l’accenno a un locale di Parigi che, se ha ben capito, avrebbe significato più cose fisiche che altro e che nemmeno ricorda perché sia finito in mezzo al loro discorso –, reputandole tutte in qualche modo inadatte.  Ci guadagna un principio di nevrosi che non migliora quando la porta dell’appartamento viene aperta e lascia entrare l’unica altra persona che ha le chiavi, ossia l’unica che Taiga non si sente ancora pronto a vedere al momento. Nigou zampetta verso il suo padrone e gli fa le feste, guadagnandosi delle carezze mentre un «Sono a casa.» raggiunge Kagami – è finita, deve rimandare, assolutamente. «Bentornato.» vorrebbe dirlo per bene ma lo bofonchia, vorrebbe suonare naturale ma si rende conto persino lui che sembra gli sia morto il pesce rosso o qualcosa del genere; ovviamente a Tetsuya non sfugge e tutto, da Nigou alla giornata di lavoro che ha appena concluso, passa in secondo piano nel breve tempo che impiega a passare dall’ingresso al divano.  Non si siede ma lo sguardo è immediatamente su Kagami, che cerca di decidere cosa sia peggio tra fare il finto tonto – ben conscio di non saperlo fare bene quanto servirebbe – e l’ostinarsi a guardare un programma che non sa nemmeno cosa sia. Alla fine guarda Tetsuya e basta, perché fingere non gli piace, perché sarebbe inutile, perché non è da lui. E una volta che lo vede sa che in fondo non sarà mai convinto del modo in cui vuole dirgli di restare con lui per sempre, di essere più dello “studente con cui divide l’appartamento” anche se i vicini continueranno a pensare che sia solo quello e – perché no – di avere al dito un anello solo per loro due. Sa che non si sentirà mai sicuro del modo perché le romanticherie da film sono roba per Kise, non per lui, e qualunque sia il modo barbaro in cui Ahomine potrebbe chiedere una cosa del genere di sicuro non fa totalmente per Kagami. Dopo sette anni insieme, si dice mentre si alza e guarda Kuroko, non è poi tanto importante come lo dice, forse; basta dirlo. Crede. Suppone. «Vorrei fossi la mia ombra per sempre.» lo sputa fuori prima di rendersene conto, prima di pensare e si maledice in modi che non credeva nemmeno di conoscere perché, sul serio?!, non ha idea di come gli sia uscita. Tetsuya lo sta guardando e apparentemente non sta cambiando espressione, il che vuol dire che o non ha capito o non si capacita di tanta qualsiasi-cosa-sia da parte di Kagami. Taiga lo guarda, deglutisce e inutilmente cerca una buona motivazione per quello che ha pronunciato – ma la verità è che non la trova e allora fa l’unica cosa che sa fare bene, da bravo americano acquisito: straparla. «Non parlo del basket.» si affretta a dire, ma ovviamente ci ripensa «Cioè va bene anche nel basket, insomma non è che conto di smettere ancora e poi abbiamo in sospeso l’ultimo tre contro tre con Ahomine!» non è pertinente, ma meglio chiarire, si dice. Sbuffa d’impazienza un po’ per tutto, compreso Nigou che scodinzola intorno a loro e li guarda e lo fa sentire ancora