a braccia spalancate, mentre lui rideva malignamente e si sottraeva. “Sono vivo, mi hanno curato” gli diceva, e da lì partivano
	dialoghi fitti e immaginari che si protraevano per tutta la notte, cosa in cui Tom era bravissimo.
	
	Si passò le mani sugli occhi per schiarirsi la vista: Dickie non accennava ad andarsene. Il suo inconscio doveva curare i dettagli: mai prima d’allora era
	arrivato al punto d’immaginarsi la portinaia che gli annunciava la sua visita! “Non dici nulla, Tom? Il gatto ti ha mangiato la lingua?” Quella voce,
	spavalda e un po’ crudele, venata da una risentita amarezza che prima non c’era.
	
	“Sei reale, Dickie?” sussurrò Tom. Si avvicinò a lui, impacciato, quasi di corsa. Voleva affondargli il viso contro il collo fino a inebriarsi del suo
	odore pungente, intrecciare le mani tra quei capelli di sole, premere contro di sé quel corpo virile, robusto ma allo stesso tempo asciutto e dalle linee
	squisitamente marcate…
	
	“Se ti avvicini anche solo di un passo ti spacco la faccia, finocchio del cazzo!” gli gridò contro l’altro. Era proprio lui, decise Tom, per di più in uno
	dei suoi attacchi collerici che era meglio lasciar sbollire da soli, senza provocarlo. No, non doveva restarci male, gli avrebbe perdonato qualsiasi cosa.
	In fondo, Dickie aveva le sue ragioni a parlargli così: doveva entrarci il fatto che l’aveva colpito con quel remo, non doveva essere stato facile nuotare
	fino a riva tra le acque gelate, con tutto il sangue che aveva perso, e trovare qualcuno che si prendesse cura di lui su quelle isolette sperdute al largo
	della costa.
	
	“Dickie, sono tanto felice che non sei morto, sul serio, chiedimi qualsiasi cosa e la farò, io… “ Tom era sincero: inconsapevolmente aveva assunto di nuovo
	la voce di Ripley, bassa e un po’ deferente, quasi supplichevole. I suoi occhi, che fino a poco prima erano stati impassibili, di ghiaccio, tornarono a
	inumidirsi di lacrime: era consapevole di fissarlo come un cucciolo bastonato, desideroso di perdono e affetto.
	
	“Chiudi quella fottuta bocca e rispondi” disse Dickie, la voce grave e penetrante, il tono minaccioso che non ammetteva repliche. “Ti spacci per me? L’hai
	ucciso tu, Freddie? Hai falsificato le mie firme, preso i miei vestiti? Da quanto va avanti? Voglio sapere ogni dettaglio.”
	
	Tom parlava, ansioso di compiacerlo. Gli offrì una soda con ghiaccio, come piaceva a lui, lo invitò a sedersi- Dickie gli lanciò uno sguardo omicida e
	rimase in piedi a fissarlo come se volesse sbranarlo da un momento all’altro, ma accettò il bicchiere e se lo scolò d’un fiato- mentre raccontava tutto
	quello che aveva fatto, tacendogli l’omicidio di Freddie Miles. Aveva troppa paura che Dickie non l’avrebbe mai perdonato, per quello. D’altro canto, si
	circondava sempre di persone così indegne del suo livello! Doveva proprio ringraziarlo per avergliele tolte di torno.
	
	“Freddie è stato rapinato” concluse, deciso. “Non c’entro niente, Dickie, te lo giuro. Vedrai, basterà che ti presenti alla polizia come Greenleaf, tanto
	mi conoscono come Ripley. Inventerai una storiella qualsiasi e poi ce ne andremo di qui, e…”
	
	Dickie rise, una risata tagliente e sfacciata, gorgogliante e sonora, fatta apposta per ferire Tom in ogni corda del suo essere. “Sei propri un bel tipo,
	Tom Ripley. Davvero, saresti un interessante caso psicologico, magari da circo. Prima tenti di ammazzarmi, mi rubi l’identità, i soldi, i vestiti e adesso
	hai anche il coraggio di propormi di vivere insieme?”
	
	“Ma noi viviamo insieme da mesi” obiettò ragionevolmente Tom. Gli si avvicinò un po’ di più e Dickie contrasse le mani a pugno, ansioso,
	probabilmente, di chiuderle intorno alla gola sottile dell’altro. “E’ quello che ho raccontato ai tuoi amici che sono venuti a trovarmi. Fausto, Feddie,
	Marge…”
	
	“Marge” Dickie si aggrappò a quel nome come a un’ancora di salvezza e Tom seppe che si stava maledicendo per non averlo chiesto prima. “Come sta?”
	
	“Oh, le è passata, Dickie. Stai tranquillo, ci ho pensato io. Non è più cotta di te e presto se ne tornerà negli Stati Uniti, vedrai, non ci darà noia…”
	
	A questo, Dickie gli saltò addosso come una belva: le sue mani forti e nodose, il dorso cosparso di una leggera peluria scura, si chiusero intorno al collo
	di Tom, più esile e più pallido del suo.
	
	“Non c’è nessun noi, nessun ci. Mettitelo in testa, fottuto bastardo che non sei altro. Dimmi un valido motivo per cui non dovrei
	strangolarti adesso, ti avrei ammazzato anche su quella barca, peccato che tu sia stato più veloce…”
	
	“Ci sarebbe un’indagine, Dickie, poi ti arresteranno. La polizia non è neanche tanto scema come pensi. Certo non vuoi sprecare la tua vita in prigione…”
	biascicò Tom. Non riusciva a pensare ad altro: Dickie lo stava toccando, sentiva finalmente il suo odore muschiato e poteva ammirare da vicino i