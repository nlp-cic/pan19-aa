.

- Allora cosa vorresti che facessi? Rimanere a casa a fare la calza non mi attira come opzione.

- Aspetta. Solo questo. Vedrai che si è trattato solo di un errore, e che i ragazzi troveranno Naruto intento a mangiare ramen da qualche parte.

- Se il dobe è veramente così bravo in quello che fa, non mi pare molto plausibile che si sia imboscato. Neanche se avesse trovato il ristorante migliore del mondo.

Lei sospirò, passandosi una mano sulla fronte e risiedendosi. Era così stanca di dover continuare ad avere quel genere di conversazioni – Senti … lo sai anche tu come vanno queste cose. Se l’infiltrato non fosse stato Naruto e Inuzuka non fosse stato in squadra, neanche saremmo qui a parlare della cosa, al momento. Il gruppo si sarebbe limitato a fare le proprie indagini e avrebbe riferito solo alla fine. Ci sono infiniti motivi assolutamente plausibili per cui il moccioso non si è presentato all’appuntamento.

- Certo – concordò sarcasticamente – una sana seduta di tortura, per esempio. O ... aspetta. Potrebbe pure essere già morto.

- In quel caso non servirebbe a nulla rischiare tutto per un cadavere, no? – ribatté con placida acidità. Rimase impassibile all’allargarsi dei suoi occhi in un’espressione incredula, quasi tradita. – Non fraintendermi. Non desidero affatto avere un’altra tomba su cui piangere. E so perfettamente che quello che hai detto è spaventosamente possibile. Ciò non toglie che non possiamo farci prendere dal panico. Ripeto: ci sono infiniti motivi per cui Naruto non si sia presentato al suo contatto. Primo fra tutti che avesse cose più importanti e urgenti da fare.

Il silenzio teso che si srotolò fra loro fu denso di pensieri non eccezionalmente pacifici.

Alla fine, Sasuke lo ruppe. – Va bene. Farò come vuoi tu. Aspetterò. Ma … - allargò le mani sulla superficie della scrivania con lenta minacciosità. - … dovessi sbagliarti …

- … Ti aiuterò a radere al suolo quel villaggio, e poi passeremo direttamente a Konoha. Ti sta bene come patto?

- Non è divertente. – ribatté rigidamente, dopo essersi ripreso dallo shock di quella proposta.

- Non era inteso per esserlo. – si allungò e mise delicatamente una mano sopra una delle sue, piantate sulla scrivania come se vi si stesse aggrappando. – Vedrai che non è nulla.

Averla lì a cercare di rassicurarlo, non era affatto rassicurante. Anche perché poteva leggere chiaramente in quegli occhi chiari di solito impenetrabili la stessa ansia che sentiva in se stesso montare di secondo in secondo. E non importava affatto che la vita di un ninja dovesse contemplare la possibilità di terminare in modo violento in qualsiasi istante. Perché entrambi sapevano che senza quella luce dorata a rendere rumoroso il mondo, questo avrebbe perso molto se non tutto il proprio fascino ai loro occhi.

- La tua è una speranza. – mormorò piano, quasi timoroso che dare voce a quello che stava pensando lo rendesse un po’ più vero.

Tsunade sospirò, allontanando le dita dalle sue e interrompendo l’istante di comunione che li aveva uniti. – Ovvio che non posso averne la certezza.

Aveva provocato lui l’allontanamento. Perché allora da qualche parte nel profondo se ne pentiva?

- Facciamo così. – riprese a parlare l’Hokage. – Se entro quattro giorni la situazione non si sblocca, ti darò il permesso di andare a cercarlo.

- Non mi dire che ti fideresti. – ribatté con un certo sforzo, non pienamente cosciente di aver dato quella risposta automatica.

Per tutta risposta, lei fece un sorrisetto saputo e si rilassò sulla poltrona intrecciando le dita sotto il seno. – Abbiamo un accordo, allora.

Sasuke fece un’impercettibile smorfia, e non rispose, limitandosi a uscire dal’ufficio.


_.4._


 

Tsunade ritornò seria non appena la porta si chiuse dietro al ragazzo, aprì il primo cassetto a destra della scrivania, e tirò fuori la foto amorevolmente conservata al suo interno.

– Farai meglio a non farmi diventare una distruttrice di villaggi, ragazzino. – mormorò mentre sfiorava con il dito l’immagine sorridente del ragazzo biondo che posava nella foto assieme a lei e al suo maestro.  Dall’altra parte della porta, Sasuke si concesse un istante per riprendere le fila delle proprie emozioni. Un conto era perderne il controllo davanti alla vecchia lumacona, che condivideva con lui molte più cose di quante non avesse inizialmente pensato. Un altro era permettere ad altri di vedere quella inedita e assolutamente privata parte di sé.

Nel momento in cui ritrovò la lucidità, si rese conto che Tsunade avrebbe dovuto tenere conto anche di qualcun altro oltre a lui stesso per evitare di ritrovarsi con ninja emotivamente instabili alla ricerca di compagni scomparsi. Sakura invece non era stata convocata. Dove era?

Per quanto la considerasse fondamentalmente una piattola, era anche assolutamente cristallino nella sua mente che sarebbe partita in quarta – magari in preda al panico, ma sarebbe partita – per recuperare quello che a tutti gli effetti era il suo migliore amico.  Fece una smorfia infastidita pensando ai suoi ex-compagni di squadra insieme. Era irritante osservarli interagire. A volte si comportavano addirittura come una coppia di gemelli siamesi separati alla nascita. Come fossero l’uno il completamento dell’altro. Talmente uniti da non dare speranze a nessuno