a lungo possibile. « Lily, posso scattarti una foto? » disse, timido.Lei si alzò a sedere, aggrottando la fronte.« Perché? » chiese.Severus arrossì, pentendosi di averglielo chiesto. Boccheggiò, tentando di dire qualcosa.« Be’, perché… perché così se magari siamo lontani, allora io… be’, posso vederti lo stesso… sai… » balbettò.Lei sorrise, illuminandosi.« Bella idea! Su dai, vieni, la facciamo insieme! »Si spostò, facendogli spazio accanto a lei. Il bambino si alzò, afferrando la vecchia macchina fotografica del padre che si era portato dietro.« No, no, solo tu ».Non era degno di stare accanto a lei, avrebbe rovinato la foto. Voleva ricordarla così, solo lei, senza la sua presenza che tante persone disprezzavano.« Oh, e va bene, ma dopo ne facciamo una insieme! » disse lei, alzando gli occhi al cielo e mettendosi in posa. 

Ti scatto un'altra foto  

Severus girò la foto. Dietro ce n’era un’altra di loro due insieme. Il bambino dai lunghi capelli neri e il cappotto più grande di lui cercava di rendersi invisibile, guardando non l’obbiettivo, ma la bambina al suo fianco. 

Perché piccola potresti andartene dalle mie mani Ed i giorni da prima lontani saranno anni  

Ora erano lontani, proprio come aveva temuto sarebbe successo. Ed era stata tutta colpa sua. Aveva lasciato che se ne andasse da lui. Non aveva impedito a Potter di prendersela. Aveva lasciato passare i giorni, che presto erano diventati settimane, mesi, anni. E non c’era più stato modo di rimediare. 

E ti scorderai di me  

Da dov’era seduto, poteva sentirla ridere. E la sua risata era la cosa più bella del mondo. Avrebbe potuto ascoltarla per sempre, felice. Ma ormai quella sua risata non era più per lui. Era per quello. Quello stupido Grifondoro senza cervello che gliel’aveva rubata. Era lontano il tempo in cui loro due ridevano insieme in un mondo tutto loro, dove gli altri non potevano entrare.Ma questo non era più possibile. Lily ora ha loro, non sei più niente per lei, ti ha dimenticato. Quelle parole gli pesavano sullo stomaco, rendendogli difficile andare avanti. Lui non l’avrebbe mai dimenticata, non poteva. 

Vorrei soltanto che la notte ora velocemente andasse  

Severus sospirò, tornando a sedersi sulla poltrona, dimentico del libro. Durante il giorno, con le lezioni, gli studenti, gli altri professori, per lui era più facile accantonare tutti quei pensieri. Ma quando scendeva la notte e si ritrovava solo nei suoi appartamenti, i ricordi del passato lo schiacciavano. Era come se un gigante si sedesse su di lui, mentre un Dissennatore lo avvolgeva nel suo mantello, soffocandolo. E si malediceva, perché tutto questo era solo colpa sua.  

E voglio amore e tutte le attenzioni che sai dare  

Non chiedeva troppo. Solo che lei lo amasse. Che amasse lui, anziché Potter. Dopotutto, cosa aveva fatto lui per lei? L’aveva importunata per anni, facendola infuriare con i suoi stupidi scherzi. Era solo uno stupido. Mentre lui, Severus, le era stato amico fin da bambini. Le aveva raccontato di Hogwarts. Le era stato accanto quando aveva litigato con sua sorella. Aveva continuato a esserle amico anche quando tutta la scuola li additava, solo perché lui era Serpeverde e lei Grifondoro. L’aveva messa in guardia da Potter e i suoi amici. Ma lei, nonostante tutto, aveva preferito il campione di Quidditch. 

E voglio indifferenza semmai mi vorrai ferire  

Severus la guardò mentre camminava per i corridoi insieme ad alcune compagne di stanza. Loro si voltarono verso di lui quando gli passarono accanto, ma Lily continuò a camminare, ignorandolo. Non gli parlava più, non lo guardava, faceva come se non esistesse. E quella era la cosa che più lo feriva. Quando era arrabbiata con Potter gli urlava dietro, gli lanciava fatture. Perché non faceva lo stesso anche con lui? Perché semplicemente lo ignorava, invece di urlargli addosso tutta la sua delusione? Perché di lui non le importava più niente. 

Ma pure avendoti qui ti sentirei distante  

Erano in biblioteca. Lily studiava nel tavolo vicino a lui. Severus la guardava di sottecchi, cercando di non farsi vedere. Se lei se ne fosse accorta, si sarebbe allontanata.Gli bastava averla vicino. Ma, nonostante questo, sentiva che tra loro c’era un divario troppo grande per essere superato. 

Siamo figli di mondi diversi una sola memoria Che cancella e disegna distratta la stessa storia  

« Sev, com’è il tuo mondo? » chiese Lily, sedendosi davanti a lui.« È anche il tuo mondo » disse Severus, sorridendo.La bambina si scostò i ciuffi rossi che le coprivano gli occhi, sbuffando.« Sì, ma io vengo da un mondo diverso, il mondo dei… come li hai chiamati? Babbani. Ecco, io vengo dal loro mondo ».Lui abbassò gli occhi.« Però non sei come loro, tu sei… speciale. Forse veniamo da mondi diversi, ma siamo entrambi dei maghi. Da adesso, percorreremo la nostra strada insieme ».Lily sorrise, prendendogli una mano tra le sue.« Sì, insieme. Io e te ».