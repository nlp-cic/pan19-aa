a fumare non significa che sia anche un bravo insegnante» gli fece presente Vergil, senza preoccuparsi di abbassare la voce poiché erano soli in sala insegnanti.
Dante si strinse nelle spalle, concedendogli la stoccata e replicando con un: «Non mi pareva di sentire i tuoi lamenti mentre glielo succhiavi, o sbaglio?».
L’espressione di Vergil s’indurì leggermente e con espressione più cattiva rimarcò: «Sesso e lavoro sono cose diverse».
Se il discorso avesse avuto una piega totalmente differente sarebbe stato anche disposto ad ammettere che sì, fare l’amore con quel ragazzino gli era piaciuto da morire, proprio come a suo fratello e al giovincello in questione; tuttavia, era di altro che stava parlando e Dante non tardò a tornare sull’argomento principale: «Perché si lamentavano di lui?».
«Non sono soddisfatti del suo modo di assegnare le valutazioni. Dicono che “appiattisce troppo” e gli studenti più bravi non riescono a distinguersi» riferì Vergil.
Dante scosse la testa e sollevò entrambe le braccia.
«Fossero questi i problemi nelle mie classi...» sospirò affranto, pensando alla schiera di pecore ignoranti e maleducate che avrebbe dovuto rivedere l’indomani mattina.
«Ma comunque... hai intenzione di prendere sul serio le proteste di genitori che mettono i loro figlioletti geniali su un piedistallo?» volle sapere Dante, stupefatto: suo fratello non era il tipo da farsi influenzare tanto facilmente dalle opinioni altrui, tantomeno quando si trattava di colleghi.
Il gemello non deluse le sue aspettative: «Affatto, però vorrei andare a chiedere comunque all'interessato».
«Oh-oh, quando entri nella parte del temuto coordinatore di classe sei sexy, sai?» flirtò apertamente Dante, accarezzandogli con una mano il torace.
Vergil fece per replicare, ma venne preceduto da un bisbiglio concitato del suo interlocutore: «Il tuo imputato è appena arrivato».
Entrambi si voltarono a guardare Nero, il quale appena entrato aveva posato su un tavolo il proprio registro mentre si allentava un po' il nodo della cravatta nera che portava sopra un'insolita camicia color glicine infilata in jeans scuri e stretti. In genere era sempre vestito in maniera giovanile e alla moda - fatto che gli attirava addosso gli sguardi di molte studentesse - o tutt'al più con una tuta da ginnastica.
Dante lo studiò da capo a piedi e dovette ammettere che quel look più formale gli donava alla stessa stregua degli altri.
Nero si accorse subito degli sguardi che i due gli stavano rivolgendo e - memore dell'episodio della scala antincendio - distolse gli occhi momentaneamente imbarazzato; dopo pochi secondi - tempo che gli occorse a dissimulare il disagio - li risollevò e disse: «È stato un colloquio faticoso. Faceva veramente caldo in aula».
Aveva timore che si potesse ripetere una situazione come quella delle scale antincendio per via dell'intimità che vigeva in quel frangente nella sala e proprio non l'avrebbe tollerato, non in quel momento: era stanco e accaldato e tutto ciò che voleva era solo tornare a casa, farsi una doccia e metter qualcosa sotto i denti mentre si rilassava.
«Concordo in pieno» esclamò Dante, annuendo con il capo.
«Come ti sono sembrati i genitori durante il colloquio?» indagò Vergil, senza abbandonare il suo cipiglio serio.
Nero parve pensarci un po' su, poi disse: «Alcuni mi sono sembrati irritati».
«Solo irritati?» domandò Dante, lasciandosi sfuggire una risata fragorosa che lasciò spiazzato il più giovane «Sei fortunato, considerato come ti sei vestito. Ma uno specchio a casa ce l'hai?».
«Dante...» sospirò Vergil esasperato, portandosi una mano alle tempie in atto di sopportazione: perché suo fratello doveva fare sempre così?
Non si poteva fare un discorso serio per più di cinque minuti in sua presenza.
Come sempre, l'esca che aveva gettato venne presa al volo e l'argomento di conversazione cambiò totalmente.
«Cos... che cazzo c'è che non va?!» esclamò Nero stizzito, gli occhi azzurri che mandavano stilettate d'odio puro all'indirizzo del suo interlocutore.
«E hai anche il coraggio di chiedermelo?» lo sfotté Dante, palesemente divertito.
Nonostante l'età, certi suoi atteggiamenti erano rimasti infantili, come allora. Forse Vergil era destinato al martirio sopportando il comportamento del gemello - o più semplicemente all'omicidio, perché prima o poi era certo che avrebbe finito la pazienza e allora avrebbe commesso qualche stupidaggine.
«Quella camicia è orrenda!» sbottò Dante in totale franchezza.
La mascella di Nero cadde e la smorfia indignata sul suo viso si trasformò per un istante in una di stupore, prima che divenisse una maschera di pura rabbia.
«È una camicia come la tua!» ribatté. Tenne per sé il fatto che era l'unica del suo guardaroba e che gliel'aveva regalata tempo prima la sua ex fidanzata Kyrie per un compleanno. Certamente ciò avrebbe giustificato il colore, ma non perché continuasse a tenerla dopo mesi che non si frequentavano più.
«La mia è rossa» disse Dante, mostrando orgoglioso il petto ampio e tonico «La tua è... viola!» aggiunse con un certo disgusto.
«E allora?! È pur sempre una camicia. L'importante è essere vestiti bene per il colloquio» dichiarò Nero.
«Quello non è vestirsi bene» rimbeccò con fervore Dante «Il viola