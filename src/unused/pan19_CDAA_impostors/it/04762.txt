alla realtà e non poté fare a meno di sorridere.

«Ciao, piccolo» disse al gatto, certo che lo capisse, porgendogli una scodella di latte. Era già venuto altre volte, quel micio, ma quella fu la prima volta che permise ad Anders di accarezzarlo e il giovane ne fu contento.
Anders passò le mani tra quel pelo folto e fulvo, il gatto gradiva quelle attenzioni: facendosi vezzeggiare aveva perso il suo atteggiamento fiero, mostrando un'inaspettata dolcezza, e il suo pensiero andò alla gentilezza di una maga orgogliosa, ma che lo guardava con tanta – immeritata – bontà.

«Vieni, mio bel gatto, sul mio cuore innamorato» recitò distrattamente.

“Le farei del male, non lo merita; la respingerò” pensò, ma non ne era molto convinto; teneva a Muirne, ma Giustizia scalpitava, rabbioso, come a impedirglielo.

«Ti chiamerò Hawke» fece soffermandosi sugli occhi verdi della creatura, che tanto gli ricordavano quelli ammalianti della ragazza: lei era una gatta che si muoveva lenta e sensuale.

Continuando a coccolare la palla di pelo, immaginò di sfiorare la pelle nivea di lei, baciandola, vederla muoversi contro di lui, amarla con passione, carezzarla e sentirla apprezzare i tocchi come un gatto che fa le fusa.

Prese il felino – una gatta, notò – in braccio e lo portò sulla sua branda, giocando ancora con lei; pian piano il sonno lo avvinse nel suo dolce oblio e si addormentò, sognandola ancora: quello era ormai il suo unico placebo.

 

***

 

Cullen


“Sii carino.”

Tornando ai suoi alloggi, Cullen ripeté tra sé le parole che Josephine e Leliana gli avevano detto, ragguagliandolo su quelle faccende di Halamshiral che a lui non interessavano affatto. Aveva avuto il sentore che andare a corte lo avrebbe fatto sentire fuori posto e non si era affatto sbagliato.

«Come se io cercassi moglie tra le nobildonne orlesiane, inaudito! Cosa vuoi che me ne importi?» esclamò con rabbia, ma poi si guardò attorno, sperando che nessuno fosse nei paraggi e che avesse udito quello scatto.

“Non è appropriato che urli come un adolescente”, si rimproverò, “ma non sono nemmeno un pezzo di carne in vendita, per il Creatore!”

Per quanto avesse avuto, parecchi anni addietro, un interesse – purtroppo fallito e per colpa delle circostanze – amoroso, che gli aveva recato una seppur breve felicità, dopo gli avvenimenti del Circolo prima e di Kirkwall poi, Cullen non riusciva a immaginare come potesse essere l'avere una donna al suo fianco, starle vicina, perché in cuor suo sentiva che non era quella la sua strada.

“Chi mai vorrebbe un vecchio brontolone come me?”, commentò sconsolato, e alzò gli occhi al cielo, esasperato, per poi gettare uno sguardo all'ampio patio, da dove provenivano delle urla feroci, di un allenamento un po' troppo vivace.

“Le Furie; chi altri se non loro?” e con quel pensiero allegro Cullen allontanò quelli precedenti.

«Dalish, prova a scagliare una palla di fuoco!» fece il secondo del Toro.
«Col mio arco?» chiese l'elfa chiamata Dalish.
«Sì!» ruggì Krem «Col tuo arco!»

“Arco? È un bastone magico, quello!”

Incuriosito da lei, andò verso di loro e li osservò allenarsi in silenzio, senza disturbarli.
«Furie! Basta così, andiamo a farci un bicchiere! Anche tu, Cullen, sei invitato.»
«Comandante, unitevi anche voi!» ripeté Dalish sorridendo.
«Certo, volentieri» e ricambiò il sorriso, sereno.

 

***

 


 Varric 


 

Passeggiando per le strade della Città Inferiore, era solito curiosare tra le bancarelle: di tanto in tanto, tra quelle chincaglierie, riusciva a trovare dei veri e propri piccoli tesori, sia per il loro valore materiale, sia per il loro valore immateriale.

Si soffermò nel vedere una statuetta, dipinta minuziosamente; la sovrana spesa – a suo dire – era nulla rispetto al sorriso che avrebbe fatto la persona a cui l'avrebbe regalata. Sogghignò, immaginando la faccia di lei e si diresse all'Impiccato: si erano dati appuntamento lì e Hawke non perdeva mai l'occasione di bere col suo nano preferito.

«Questa è per te, Hawke» disse porgendole il regalo.
«Cos'è, un'aquila?» chiese.
«Un'aquila che si libra in volo, fiera e sprezzante, pronta a spaccare i culi, proprio come te. Mi ha ricordato te e ho voluto regalartela.»
«Oh, Varric… è bellissima! E tu sei stato gentilissimo, oserei dire romantico: vuoi dichiararti a me?» fece Muirne con un sorriso sghembo, e Varric si sentì come se la stanza non avesse più aria a sufficienza per farlo respirare.

Gli occhi della maga ardevano, ma non sapeva se fosse per l'effetto dell'ironia – non aveva bevuto – o del… desiderio? Che fosse desiderio?

Diavolo, Hawke era bella, eccome se lo era, ma tutto ciò lo metteva a disagio: si sentiva strano al pensiero di sentirsi attratto da lei, eppure quella fantasia lo stuzzicava sempre più.

L'immagine di quella statuetta parlava per Hawke: la sua bellezza era selvaggia, volitiva, indomabile, dannatamente sarcastica – e Varric amava il sarcasmo, che il flagello mi colga