conclude scrutandola impaziente. "Ne parleremo presto, Signor Presidente, grazie per la fiducia.", risponde con un sorriso tirato. ——————————————— Susan entra in ascensore e preme il bottone del primo piano interrato, fruga distrattamente nella borsa alla ricerca delle chiavi dell'auto e la sua mano trova invece il cellulare, lo estrae pensando di avvertire l'amica che tra poco sarà a casa e che può raggiungerla prima, se vuole. Sorride apertamente nel trovare un nuovo messaggio da leggere, ma l'espressione di gioia le si spegne gradualmente mentre ne legge il contenuto. Legge ancora una volta l'ultima frase, mossa da un senso di tenerezza, pensando alla premura di Elaine. «Dai non ti preoccupare! Mi dispiace che ci siano stati degli intoppi, e mi dispiace sapere che avrai una giornata pesante, riposati quando uscirai di lì! Noi ci vedremo presto, con o senza il gelato più buono di Washington! Prendila pure come una minaccia! Baci!»

Capitolo 14 When Bitches Collapse Susan Berg sorseggia la sua tisana calda rileggendo la poesia sul Vietnam che le ha portato l'amica tempo addietro. Le pare ancora di sentirle recitare i versi, leggendola, proprio come quando era curva sul leggìo, quel giorno. Anche le emozioni che prova sono quelle di allora, solo più intense, si rende conto, sorridendo al pensiero di Elaine. Il suono della voce della donna, nella sua testa, la conforta, la rilassa, la fa semplicemente stare meglio. Chiude gli occhi, riposando la nuca sul bordo dello schienale del divano e lascia che Elaine le ripeta ancora una volta la composizione, con la sua voce melodiosa che ormai conosce bene. Un suono improvviso la spaventa e nel riscuotersi dalla sua trance realizza che si è versata parte della bevanda in grembo, bagnandosi il pigiama. Il suono si ripete, delicato. C'è qualcuno alla porta, Susan controlla l'ora sull'orologio a parete, manca poco a mezzanotte. Si alza, tastandosi la parte bagnata del tessuto, si avvicina alla porta e controlla dallo spioncino. Si affretta ad aprire rabbrividendo per il freddo. "È tardi, lo so, scusa.", la Barrish alza le mani muovendo un passo all'interno dell'appartamento. "Cos'è successo?", domanda la giornalista senza minimamente fare riferimento all'ora tarda, intuendo che la donna deve essere appena uscita dalla Casa. Ha la faccia stanca e tesa. "Hai mangiato?", le chiede d'istinto. L'altra scuote il capo, più per farla tacere che per risponderle, "Ti darò una notizia in anteprima, ma non potrai farla uscire prima della conferenza stampa di domani.", "Ok!", risponde pronta Susan, vieni, ti preparo qualcosa di caldo, le dice posandole una mano sulla schiena e guidandola verso il bancone della cucina. Elaine si siede su uno degli sgabelli e la osserva con gratitudine, mentre le prepara una tisana calda e un sandwich al formaggio cremoso. Sospira, nel tentativo di scrollarsi di dosso ore ed ore di briefing per mettersi d'accordo su quello da dire e non dire alla stampa il giorno seguente. Vuole avere la completa attenzione dell'altra, quindi attende paziente che si prenda cura di lei. Quando finalmente si spostano sul divano, Elaine si sente pronta. "Fred Collier è stato arrestato dai servizi segreti questa mattina, per Biarritz.", esordisce in tono serio evitando il lungo elenco di reati di cui sarà accusato. "Sei seria?", domanda incredula l'amica. "Già!", si sporge verso la sua interlocutrice. "Non saranno molti i particolari che divulgheremo, per ora. La versione ufficiale, per il momento, è che i Servizi Segreti sono risaliti a lui dopo mesi di indagini serrate e che al più presto ci sarà una direttissima.", la informa. "Non risponderemo a nessuna domanda durante la conferenza.", la Berg annuisce pronta, senza insistere. Elaine si butta all'indietro, riposando la schiena affaticata, strofinandosi la faccia con una mano. Sul tavolino da caffè davanti a lei c'è il foglio che le ha stampato poco dopo i funerali di stato dell'equipaggio dell'Air Force One. Le sfugge un sorriso e decide che non ha voglia di tenersi per sé ciò che ha saputo quel giorno, sa che l'amica adesso è solo un'amica, una cara amica, non una giornalista. "Quello che so, e che ancora non si può divulgare, è che si era messo in contatto con qualche gruppo terroristico in Medio Oriente, a cui ha fornito i codici per disabilitare a distanza i dispositivi di sicurezza dell'aereo, cosicché potesse essere attaccato da un drone. In cambio aveva promesso loro di ammorbidire le pene per i terroristi detenuti in suolo americano...", Susan l'ascolta attentamente, in silenzio, imitando la sua postura con fare rilassato. "Ovviamente il Presidente degli Stati Uniti non ha potere sulle leggi, ma ha potere di nomina sui giudici della Corte Suprema, ed anche se è una carica a vita, sappiamo bene quanto Diane intendesse ritirarsi, di recente.", prosegue nel dettaglio. "Avrebbe nominato un nuovo giudice di sua fiducia...", conclude cedendo la tazza ormai vuota all'amica, mentre chiude gli occhi, esausta. La giornalista non ha voglia di lavare le ultime stoviglie e le abbandona