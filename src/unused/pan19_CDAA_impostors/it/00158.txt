forse, si stava ponendo delle domande, e sperava che riuscisse a trovare le risposte in fretta. Magari quelle giuste.

 

1°Ottobre 1944

" Anastasia". La voce autoritaria bloccò la ragazza mentre stava per varcare il portone d'ingresso; si fermò e voltandosi lo vide. Tom Riddle stava dirigendosi verso di lei, perciò decise di non proseguire; c'era qualcosa, in lui, che induceva tutti - o almeno, la maggior parte di loro - a non contraddirlo mai, né ad ignorare le sue parole.Sentì che il ragazzo, fermatosi a pochi metri da lei, la stava studiando. " Questa notte è il tuo turno di sorveglianza nei corridoi, ho pensato di informartene prima della partita". Calmo e controllato: in Tom Riddle non c'era nulla di vulnerabile, né di maleducato e Anastasia a volte si chiedeva come riuscisse ad essere sempre così perfetto.La ragazza sistemò meglio il mantello. " D'accordo, grazie per la tua gentilezza". Entrambi sorvolarono sul fatto che, quella di Tom, era semplicemente stata una comunicazione obbligatoria; era lui il Caposcuola, pertanto rientrava nei suoi compiti informare i Prefetti dei turni di pattugliamento della scuola. Anastasia non provò neppure a dissuadere il ragazzo: la partita avrebbe potuto protrarsi per molte ore, ma non disse nulla. Quello che Tom Riddle diceva doveva essere eseguito, e contrattempi come il Quidditch non rientravano nelle sue previsioni. Anastasia tutto sommato ammirava quel modo di fare, che non incontrava rivali, in nessun campo." Che cos'hai sulla fronte?" Il ragazzo lo aveva già notato negli anni precedenti, ma aveva sempre pensato che fosse un riflesso dei capelli della ragazza; solo in quel momento - quando Anastasia scostò la frangia - vide una goccia rossa che risaltava sulla pelle candida. Fu questione di un attimo ed i capelli della ragazza tornarono a nasconderlo. " Si chiama bindi, ed è un ornamento indiano; a mia madre piaceva molto, e ha molti significati".La risposta della ragazza era quieta, ma Tom notò che non gli aveva fornito una vera e propria spiegazione; non credeva di averne mai visti prima, e si domandò che genere di significato potesse avere. Prima di poterlo chiedere, la ragazza si era già allontanata: sicuramente era diretta al campo da Quidditch, e per un momento contemplò l'ipotesi di richiamarla. Voleva saperne di più su quello strano ornamento - magari aveva qualche origine magica che lui ignorava - ma lasciò che proseguisse.Quella notte era lui il Caposcuola di turno, perciò avrebbe avuto tutto il tempo per interrogarla in merito; si allontanò a propria volta, l'eco dei suoi passi risuonava nel silenzio.Profumo di tenebra

Capitolo 0 - Prologo

 

Stai lontana da lui, Anastasia, è pericoloso.

31 Dicembre 1944 -Hogwarts.

Perse per sempre nel vento le parole di Albus, che tanto tempo prima l'avevano messa in guardia. Sentiva le dita di Tom intrecciate alle sue, il gelo della sua pelle più potente della bufera che li aveva sorpresi. " Dovremo rientrare". La voce del ragazzo la riscosse e la stretta della sua mano si intensificò: Anastasia annuì, senza trovare il coraggio di alzare nuovamente lo sguardo su di lui.Fu costretta a farlo quando lui, con gentile fermezza, le sollevò il mento;sorrideva in maniera impercettibile, e quell'espressione tranquilla e ferma diede ad Anastasia un po' di certezza. Le pareva di percepire, di nuovo, la pressione delle labbra di Tom sulle sue, quel gesto tanto inaspettato quanto gradito; se fino a poco prima si era sentita come una foglia sul punto di essere brutalmente calpestata, ora le sembrava di essere una quercia che aveva appena messo le radici.

1 Settembre 1938

 

Albus applaudì assieme agli altri insegnanti, osservando il tavolo di Corvonero che accoglieva la nuova studentessa; la lunga chioma della nipote - che avrebbe certamente toccato terra se non fosse stata sostenuta da alcuni fermagli - la rendeva riconoscibile in qualunque momento, e più di qualsivoglia magia.Il brusio che aveva accompagnato l'ingresso dei nuovi studenti era infatti tutto per lei; Albus aveva sorriso in maniera impercettibile nel vedere i ragazzi più grandi bisbigliare tra loro, ed indicare quella fiera chioma bionda che contrastava con l'abbigliamento da strega.Il Cappello Parlante l'aveva incredibilmente assegnata alla nobile Casata di madama Corvonero, riuscendo quindi a sorprenderlo: da molte generazioni, i Silente trovavano dimora solo tra le braccia del coraggio dei Grifondoro, e che Anastasia avesse una collocazione precedente... Non dubitava della saggezza del magico oggetto, né dell'intelligenza della ragazzina, ma doveva riconoscere di essere stato sorpreso.Così come a colpirlo era stato il ragazzino con cui stava parlando la nipote mentre entravano: Tom Riddle, il Rettilofono a cui lui stesso aveva rivelato l'esistenza della magia poche settimane prima. Di certo i due non avevano scambiato che poche parole - forse Anastasia gli stava parlando del Cappello Parlante, dato che l'aveva indicato con la mano - eppure quei pochi secondi erano bastati a rendergli il cuore pesante. Per fortuna il Cappello li aveva indirizzati su due strade differenti, e di questo non poteva che esserne entusiasto.

Quando Aberforth gli aveva detto che era diventato padre, Albus aveva abbandonato temporaneamente Hogwarts per vedere la sua nipotina; segretamente sapeva che suo fratello non era stato per nulla contento di quella gravidanza,