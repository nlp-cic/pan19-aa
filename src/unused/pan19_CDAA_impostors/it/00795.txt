gli stava porgendo l’amico. Aveva riconosciuto la porta dell’appartamento che Harry condivideva con un altro ragazzo, quando questa si era richiusa dietro di lui. E avevano preso a baciarsi, la lingua di Harry che deteneva il controllo in quel gioco di denti e saliva. Il primo bacio che si erano scambiati e che faceva sempre nascere dei rimorsi nel cuore del più grande. Non avevano nemmeno fatto caso a Zayn, l’altro coinquilino, che era in cucina con un bicchiere in mano e che era scoppiato a ridere quando i due, ancora avvinghiati, gli erano passati davanti diretti alla camera del riccio.
E in quel letto, tra quelle lenzuola stropicciate, tra le coperte che cadevano sul pavimento, avevano fatto sesso. E a Louis piacerebbe tanto poter dire di averci fatto l’amore lì, con il suo migliore amico. Ma sapeva che sarebbe stato come negare un furto quando il ladro è stato avvistato nel pieno del suo atto. Era inutile mentire, nascondere verità lampanti. Si ricorda benissimo, Louis, del dolore provato ogni volta che Harry affondava in lui, soffocandolo con il suo piacere, mettendo fine a quei propositi che si era predisposto di seguire. Si ricorda di ogni singola lacrima che era scesa sul suo viso, spegnendosi sul suo petto schiacciato contro quello del compagno. Ogni goccia di pianto che Harry aveva eluso, evitandola, permettendosi di far finta che non fosse esistita, che fosse stata solo immaginata dalla sua mente annebbiata dal piacere e dall’eccitazione. Ricorda perfettamente come il verso strozzato con cui Harry aveva riversato il suo appagamento in lui era suonato stonato alle sue orecchie, estremamente sbagliato e inopportuno, aveva crepitato come le unghie strisciate con forza sul nero di una lavagna nuova.
E,  soprattutto, Louis ricorda di come si fosse svegliato solo, la mattina successiva, in quel letto che era ancora macchiato del loro rapporto corrotto. E si era sentito sporco lui stesso poi, ripensando a quello che era successo. Aveva odiato il suo corpo per essersi lasciato toccare in quel modo lascivo, la sua mente per essere troppo debole e senza difese, i suoi occhi perché avevano lasciato scorrere intrepide troppe lacrime quella notte, le sue labbra per aver tremato costantemente e per essersi lasciate baciare indecentemente, il suo cuore perché si era frantumato in mille pezzi, con un suono ovattato, un profondo tono muto e sordo, mentre milioni di rumori esplodevano come granate nella sua testa, dopo quell’umiliazione che gli era stata inflitta. Ma, più di tutto il resto, aveva odiato Harry per avergli fatto tutto quello, per aver usato il suo corpo come se fosse stato un fenomeno da baraccone, per averlo trattato come vengono manipolate le peggio donne di strada, senza il minimo rispetto, senza la minima considerazione.
E se ne era andato da quell’appartamento, dopo essersi rivestito, contaminando anche quegli abiti del suo peccato, sotto lo sguardo dispiaciuto, colmo di pena e consapevolezza, del ragazzo dalla pelle ambrata.
Quando era rientrato a casa era stato accolto dalle urla di sua madre che chiedevano spiegazioni, dalle mille domande su dove fosse stato e con chi. Grida che si mischiavano a tutti gli altri pensieri che gli ronzavano in testa, passando in secondo piano. E Louis aveva solo voglia di urlare.
Lo vuoi davvero sapere mamma? Vuoi sapere dove sono stato? E va bene!
Sono stato da lui mamma.
Sono stato con lui.
E mi ha usato.
Come se fossi la sua puttana.
E ora mi sento sporco, così sporco da farmi schifo da solo.
Voleva urlare, sì, ma non aveva fatto altro che correre nella sua camera, con le lacrime che avevano ricominciato ad uscire. E poi era stato sotto la doccia per ore, mentre Lottie cercava di farlo parlare, picchiando prepotentemente le mani sulla porta chiusa a chiave dietro cui si nascondeva il fratello.
Le ginocchia alla fine avevano ceduto e Louis si era lasciato andare tra le mani delle emozioni sotto il getto di acqua gelida che si confondeva con il suo pianto.
*



 Dopo quella volta, le occasioni in cui si era ritrovato con Harry tra quelle coperte, che gli ricordavano irrimediabilmente la loro prima volta, erano state molte. E, in ogni circostanza, le lacrime che spingevano per abbattere le barriere che difficilmente e duramente si era costruito, quegli stessi schieramenti di piccoli omini immaginari che proteggevano la sua testa da lente e autodistruttive ricadute, quei limiti che aveva imposto alla sua mente per evitare di perdersi tra pensieri masochisti e malati, non mancavano. Pian piano Louis si era abituato al ritmo che la sua vita aveva preso. Proprio la sua vita, che sembrava andare avanti senza di lui, come se egli stesso fosse solo un’ombra tra le figure definite di un dipinto, una stella in procinto di spegnersi in un cielo che, di quei luminosi corpi celesti, ne è pieno, il suono quasi impercettibile e stonato di un flauto in cui si soffia troppo debolmente che in un’orchestra viene coperto da quello armonioso di viole e pianoforti. E Louis non poteva fare altro che restare a guardare. Lui, che di quella vita ne era l’artefice e il detentore, ne era improvvisamente diventato solo uno spettatore. Uno di quegli spettatori che restano, per tutta la durata del film, fermi, completamente immobili su quelle