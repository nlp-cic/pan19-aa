se stesse aspettando il suo ritorno. Ma allora perché non lo aveva chiamato? Perché non gli aveva detto che gli mancava? Che lo amava? Sarebbe bastata una sua parola per farlo tornare a Pittsburgh di corsa. Era decisamente inutile cercare di capire Brian, probabilmente non ci sarebbe mai riuscito, tanto valeva aspettare il suo ritorno e chiederglielo di persona.

Prese una rivista e si mise sul divano, lanciando ogni cinque secondi sguardi ansiosi alla porta. Aveva paura di non essere così sicuro di sé come voleva far credere, che cosa avrebbe detto a Brian una volta arrivato? E se fosse stato con qualcuno come avrebbe reagito trovandoselo in casa? L’avrebbe mandato via?

Tutte quelle paranoie rischiarono di farlo impazzire, e fu sul punto di prendere la giacca e andarsene per ben due volte, ma alla fine la voglia di vedere Brian ebbe la meglio e cercò di tranquillizzarsi. Dopo quasi due ore sentì la chiave entrare nella toppa e la voce di Brian imprecare.

-Che cazzo è la seconda volta che mi entrano in casa, la sicurezza in questo quartiere fa proprio schifo.

Justin si tirò su a sedere proprio quando Brian stava entrando. Non era cambiato di una virgola, dopo due anni era sempre più bello. Lo sguardo di Justin venne catturato prima dalle sue labbra…dio quanto gli erano mancate, poi dai suoi occhi, dai capelli. E infine inquadrò anche il ragazzo che lo seguiva. Un ragazzo biondo, sulla ventina, e si sentì in qualche modo soddisfatto da quella scelta.

Brian non tardò ad accorgersi di lui, e per la prima volta nella sua vita sembrò essere rimasto senza parole. Il suo sguardo esprimeva sbalordimento, ma anche piacere, o almeno Justin sperava fosse così. Si alzò lentamente in piedi e sfoderò un grande sorriso.

-Ti sono mancato?

Brian sembrò riscuotersi e si voltò verso il ragazzo che era ancora dietro di lui sulla porta.

-Mi dispiace ma dovresti andartene.

Il ragazzo lo guardò confuso, ma le sue proteste vennero attutite dal rumore della porta che si chiudeva. Brian si voltò nuovamente verso Justin e lo guardò con un sopracciglio alzato.

-E tu che cazzo ci fai qui?

A Justin venne quasi da ridere, era sempre il Brian che si ricordava.

-Pensavo saresti stato felice di vedermi…ma se non è così me ne vado, fai ancora in tempo a richiamare il mio sosia.

Si avviò verso la porta, ma Brian gli prese dolcemente un braccio.

-Non ho detto che non sono felice. E’…strano, tutto qui. Sono passati quasi due anni, Raggio di Sole.

Justin lo guardò con un mezzo sorriso, prima di posare dolcemente le sue labbra su quelle di Brian.

-E’ solo tempo…ricordi?

Un dolore sordo al ginocchio fece aprire di scatto gli occhi a Brian.

Ci mise qualche istante a realizzare dove si trovasse e che cosa fosse successo. I neon blu sopra la sua testa gli fecero capire che era nel suo letto, e appoggiata al suo petto c'era una testa bionda.

-Che cazzo, Raggio di Sole, fai un po' di attenzione quando ti muovi.

Sussurrò con la voce roca dal sonno, ma si accorse quasi subito che Justin stava dormendo, infatti aveva un'espressione completamente rilassata. Si ritrovò inconsapevolmente a sorridere, mentre passava dolcemente le dita tra i capelli del ragazzo e ripensava al momento in cui se l'era ritrovato in casa, comodamente seduto sul divano. 

In quel momento si era sentito come se il tempo non fosse mai passato, come se quello fosse solo uno dei tanti giorni che trascorrevano insieme, i giorni in cui Justin aspettava a casa sua che ritornasse dal lavoro. Sapeva che più di due anni prima si era lamentato del fatto che Justin sembrasse la sua mogliettina, ma fino alla sera prima non si era accorto di quanto potesse mancargli.

Lo aveva realizzato solo nel momento in cui il viso di Justin si era aperto in un sorriso, uno dei suoi soliti sorrisi che erano capaci di rischiarare anche una giornata orribile, uno dei sorrisi che non vedeva da tanto, troppo tempo.

Ma ora era lì, lo stava stringendo tra le braccia, e nell'ultimo periodo aveva dubitato che sarebbe potuto succedere ancora. Si immaginava Justin a New York, con una propria vita, una carriera, e magari anche un compagno, se non un marito. Il pensiero lo faceva stare male, ma non poteva essere talmente egoista da augurarsi che il ragazzo rimanesse da solo, Brian Kinney era superiore a quelle stronzate.

Sapere che Justin non lo aveva dimenticato, però, lo rendeva decisamente felice, anche se nella sua mente si affollavano le stesse domande di due anni prima. Come avrebbero fatto a conciliare i loro stili di vita? Oppure i loro diversi obiettivi? Certo, questo implicava che Justin sarebbe rimasto, cosa di cui Brian dubitava fortemente.

Emise un leggero sospiro, e la testa di Justin seguì il movimento del suo petto, strappandogli un altro sorriso. Sapeva che non avrebbe dovuto essere così felice, era solo una condizione passeggera, un angolo di paradiso nella sua vita da ultra trentenne, ma non poteva impedirsi di sperare.

Non avrebbe mai ammesso davanti a qualcuno che non fosse Justin quanto quel ragazzo significasse per lui. E per cosa poi? Sentirsi dare del