su braccia e mani meno intense e meno piacevoli, dato l’odore sgradevole che ancora aleggiava tra loro.

La sera stessa Hannibal attese che tutte le luci fossero spente e per la prima volta chiamò per nome il suo vicino di cella attirandolo in una lunga, lunghissima conversazione.

 

Il mattino successivo la cella di Miggs fu sgomberata, dopo che il medico ne constatò il decesso.

Non servirono tutte le accese rimostranze di Will a riguardo, l’inserviente del turno di notte disse a Chilton che aveva trovato Lecter a parlare con Miggs in più di un’occasione, che aveva dovuto dire loro di mettersi a dormire, e che non c’era stato verso di convincerli.

A Chilton non servì molto di più per decretare tre giorni d’isolamento per Hannibal; il che non significava un cambio di cella, ma solo il trasferimento momentaneo di Dolarhyde da un’altra parte e l’abbandono di quell’ala dell’Istituto.

Will gli mancò più del cibo.

Sarebbe potuto andare avanti a mangiare pane e acqua per mesi, l’aveva fatto quando era piccolo, avrebbe potuto rifarlo adesso, ma non poter vedere Will fu la vera tortura. E Chilton nemmeno sapeva di avergliela inflitta.

Aveva solo spedito Will ad occuparsi di Dolarhyde e questo aveva automaticamente escluso Will dai suoi contatti.

Nient’altro gli mancava quanto lui, nemmeno la sua dignità.

 

 

Hannibal sentì l’odore di Will al quarto giorno, dopo una notte trascorsa a considerare che quello era l’inferno: non sapere che ora fosse, quando sarebbe finito, quando avrebbe rivisto Will.

“Ehi, ciao,” lo salutò Will dalla porta della cella. La sua voce era saporita, più che melodica. Con una parola lo ripagò di tutto il pane raffermo mangiato in quei giorni. “Ti sono mancato?”

“Il dottor Chilton si è stufato prima o sono davvero trascorsi tre giorni?” Hannibal sorvolò sulla domanda, alla quale non avrebbe mai risposto.

“A dire il vero questo è il quinto,” lo informò Will, “Quasi giunto al termine.”

Lo stupì più la sua incapacità di tenere conto del tempo che trascorreva che il sapere quanto ne fosse trascorso davvero. La mancanza di Will l’aveva confuso, aveva indotto la sua mente a pensare a lui e lui soltanto. Il tempo non aveva avuto importanza se non in relazione a lui.

“L’hai fatto per me?” chiese Will roco. “Lo so che non mi risponderai e non voglio che tu lo faccia, ma di Miggs non ti è mai importato nulla e se l’hai fatto devi averlo fatto per me. Ed io sono…” Will respirò a fondo, le dita aggrappate alla grata sembravano in procinto di accartocciare il ferro, “Dire che sono lusingato è poco. La tua cortesia non passerà inosservata.”

Hannibal tentò di carpire qualche informazione in più dal suo viso, ma gli fu impossibile.

“Ti porto la colazione o vuoi prima andare alle docce?” Will sorrise divertito alla sua reazione stupita.

Le docce erano territorio di medici e infermieri, in collaborazione con guardie armate e una sfilza di misure di sicurezza. Non il compito degli inservienti.

“Credo che ci sia stato un ammutinamento generale dopo l’idea di Chilton di metterti in isolamento. Quasi nessuno vuole avere a che fare con un dottor Lecter irritato,” dichiarò Will.

“Tu sì, invece,” Hannibal si accertò di aver capito.

“Sono un ragazzo coraggioso,” mormorò Will, “E inoltre mi piace l’idea di tenerti d’occhio mentre ti fai la doccia.”

 

 

Sembrava essere tornato tutto alla normalità, finché l’inserviente che doveva prendere servizio dopo Will non urlò dal fondo del corridoio.

“Cazzo! Will corri! Corri a chiamare la sicurezza, dobbiamo aprire la cella di Dolarhyde!” l’inserviente, che riconobbe essere Rick, camminò avanti e indietro di fronte alla cella di Francis, Hannibal poté constatarne la profonda frustrazione nel non poter far nulla finché Will non avesse avvertito la sicurezza.

“Merda… Se è morto ci toccherà il doppio del lavoro,” disse Rick fra i denti.

Non fu complicato seguire gli eventi successivi, anche solo con l’udito. Francis si era tagliato le vene, Francis era morto, Francis doveva essersi impadronito di quel pezzo di plastica dura nel corso dei giorni trascorsi nell’altra cella, quella sotto minore sorveglianza.

In pratica, a tarda sera di quello stesso giorno, Hannibal si ritrovava completamente solo in quell’ala sotterranea dell’Istituto.

Accolse la comparsa di Chilton di fronte alla sua cella con un’espressione di finta, gradita sorpresa.

“Non farmi quella faccia, Hannibal,” sbottò subito Chilton, “Due uno dietro l’altro e guarda caso proprio dopo che ti abbiamo fatto lo sgarbo di mandarti la Starling a colloquio. Dolarhyde non posso provarlo...”

“Neanche Miggs,” lo interruppe Hannibal, “Ma questo non ti ha impedito di sfogare la tua frustrazione su di me.”

Chilton, le mani nelle tasche di quei suoi pantaloni ruggine, di uno dei peggiori completi che possedeva e si ostinava ad indossare, tamburellò la punta del piede a terra; si rivolse al fondo del corridoio, “Will!”

L’arrivo di Will fece sentire Hannibal in una curiosa situazione di vantaggio palese solo a lui, ma molto rinfrancante