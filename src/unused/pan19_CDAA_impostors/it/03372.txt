il collo quel tanto che bastava a non apparire invadente, ma prima che potesse capire chi o cosa fosse “Jarvis”, una voce proveniente dal tendone che divideva i due ambienti lo fece sobbalzare.«Si è offerto volontario per un esperimento, signorina Potts, nonostante io lo avessi precedentemente informato dello stato catatonico in cui sarebbe crollato dopo l’assunzione dell’anestetic…Oh, salve.»Nessuno, in seguito, ebbe l’ardire di chiedere a Rogers quale fosse stata la sua prima impressione riguardo a Tony Stark e Steve ringraziò sempre il Signore per avergli evitato l’onere di rispondere con epiteti ben poco cortesi. L’aspetto era trasandato come l’ambiente in cui viveva, i capelli scuri tenuti senza il benché minimo ritegno civile, gli occhi lividi, la bocca a volte cadente a volte serrata per esprimere alternativamente noia e indubbia superiorità rispetto alla selva umana che abitava non solo Londra, ma il mondo intero. Gli si presentò infagottato in una vestaglia bordeaux, le maniche bitorzolute che più cercava di tenere sopra i gomiti, più gli cascavano sui polsi magri; le tempie erano sudate, la guancia destra sporca di residui mollicci, oleosi, dall’olezzo poco sopportabile, e la camicia cascava, abbottonata alla meno peggio, sul petto asciutto. Non doveva dormire da giorni e molto probabilmente non se ne curava nemmeno.Arcuò con curiosa delizia le sopracciglia e Rogers ebbe il presentimento di essere ai suoi  occhi non troppo dissimile da una farfalla conficcata dietro un vetro.«E così lei è il Capitano Rogers…» commentò, un sorrisetto sardonico a piegargli malevolo l’angolo sinistro della bocca.Steve corrugò la fronte, ma a bloccare ogni tentativo di replica fu il tono di chiara intransigenza della signorina Potts.«Signor Stark, no» fu l’ordine perentorio e il signor Stark allargò innocente le braccia, mosse un passo-mezza-piroetta nella loro direzione e fece schioccare la lingua contro il palato.«Via, non si alteri, signorina Potts! E’ ovvio che ci troviamo di fronte ad un Capitano: guardi l’aspetto marziale, l’assetto rigido delle spalle, la posa di chi non aspetta che un ordine per marciare al ritmo di un piffero!» alzò la mano a pretendere ordine e silenzio, poi roteò il polso, continuando nell’arringa «Congedato con onore, è la mia diagnosi –Non vedo tracce di alcool sul suo volto- e anche artista, che audace combinazione d’intenti! Mi complimento per la scelta del carboncino, qualità ottima» Rogers contrasse le dita e a lato del mignolo i residui grigio-neri che pensava di aver accuratamente lavato via ebbero un guizzo «Devono averle dato un compenso appropriato, eppure…Eppure!» un’esclamazione estatica gli eruppe dalle labbra e il Capitano lanciò un’occhiata perplessa alla signorina Potts. Questa aveva assunto un’espressione dolorosa, le mani s’intrecciavano, si torcevano, un accenno di lacrima già baluginava negli occhi.«Eppure, nonostante questo, parte da Brooklyn –A proposito, la fanno ancora quella deliziosa torta alla cannella?- sulla peggiore delle navi, con la peggiore delle compagnie, con la peggior valigia mai vista e si ritrova qui, a Londra, a cercare qualcuno con cui dividere una spesa d’affitto! Questo cosa ci dice?»«Che dovrebbe curarsi più dei suoi affari e meno di quelli degli altri» suggerì Rogers, ma non c’era traccia di scherno nella voce: il tono era guardingo, sospettoso, sottopelle avvertiva distintamente che l’altro si stava avvicinando –Dio solo sapeva come- a qualcosa che lui stesso preferiva mantenere sotto silenzio.«No, no, mio caro! Così non va, uno sforzo di immaginazione!» Tony batté le mani, quindi puntò l’indice sui guanti rossi «Non è la prima volta, vero, che si trova a dover scendere a compromessi per racimolare qualche soldo in più, dico bene? Il materiale grossolano, rozzo, ed il colore inusuale dei suoi guanti mi inducono a pensare alla realtà teatrale e il modo in cui, parla, sì, il tono è quello di chi è abituato a dare ordini, ma il suo non necessario alzarsi indica che è stato per molto tempo costretto a far sì che la sua voce arrivasse a colmare gli angoli vuoti di un luogo dalla pessima acustica. E l’inclinazione del bacino, la posizione dei piedi, per quanto si è esibito su un palcoscenico? È stato prima o dopo essersi arruolato nell’esercito?»Non fosse stato inchiodato al pavimento, Steve sarebbe arretrato, anche a costo di far cadere il teschio  impilato su un malconcio libro di botanica, ma non gli riusciva di muovere un muscolo. Aveva freddo, invece, un gelo terribile a ridacchiargli lungo la schiena, a rosicchiare le ossa e i nervi. Deglutì, i polmoni simili a spugne imbevute d’aceto tanto era pungente e aspro il respiro.«Un bisogno tanto smodato di compensi è innaturale in un giovane della sua età, ma non è un buon giocatore, altrimenti avrebbe ancora il suo capello. Ha contratto i muscoli attorno alla bocca quando ho nominato l’alcool, l’argomento la mette a disagio…Suo padre era forse dedito al bere?»«Non era l’unico, a quanto pare» rispose il Capitano, monocorde, e gli fece intendere con un cenno