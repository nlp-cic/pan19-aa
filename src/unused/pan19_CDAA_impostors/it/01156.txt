sente nelle ossa.Sì, Q può gestire un discorso di questo tipo e lui è semplicemente stanco, stanco di sentire ancora fantasmi aleggiare nella sua vita. Per scacciarli completamente, può solo andare fino in fondo.“Si è suicidata con un cocktail letale di sonniferi e farmaci. Non sono arrivato in tempo per salvarla.” [3]La mano di Q si muove in automatico, questa volta, e si allunga verso quella del professore senza che il proprietario possa fermarla. Si posa dolcemente su quella ampia dell’altro e stringe con cautela, mentre il pollice sfiora piano il dorso sotto di sé.“Perché pensi che avresti potuto salvarla, James? Il suicidio spesso è frutto di una decisione improvvisa, che la persona ha cura di tenere ben nascosta.”James abbassa lo sguardo sulle loro mani unite e muove istintivamente la propria, aprendola e cercando le dita del ragazzo per intrecciarle in una presa salda.

Gli occhi si alzano subito dopo e saettano verso quelli di Q, spiando la sua reazione, ma tutto ciò che James si trova davanti è un’espressione decisa e contrita, a mala pena scalfita dal turbamento per quel gesto tanto improvviso quanto forte.Q non sembra avere paura, adesso, le loro dita intrecciate insieme non lo spaventano e James tira un sospiro di sollievo rilassando le spalle tese.Non l’ha fatto scappare questa volta e forse può davvero prendersi il lusso di lasciarsi andare fino in fondo.“Avevo capito che stesse scivolando verso sentieri pericolosi, eppure non sono stato in grado di aiutarla, di salvarla da se stessa. Non posso fare a meno di pensare che, se è morta, è anche un po’ per colpa mia e della mia scarsa attenzione.”

Q deglutisce e stringe con maggiore forza le dita contro quelle di James, cercando di esprimere nel modo che gli riesce meglio tutta la sua vicinanza e il suo conforto.Non può impedirsi di scivolare sull’erba e farsi più vicino al professore, allungando la mano sinistra libera sulla sua guancia ed accarezzandola piano, con esitazione.“Non puoi darti colpe che non ti appartengono. Anche se tu ci avessi messo il triplo delle energie, probabilmente sarebbe accaduto lo stesso perché lei, semplicemente, lo voleva, voleva così e non puoi continuare a tormentarti l’anima per questo. Quando è successo?”“Sette anni fa.” [4] James inclina appena il capo per strofinare la guancia sulla mano calda e morbida del ragazzo. “Ormai ho superato il dolore, per quanto possibile, ma a volte mi sento ancora in colpa, mi chiedo se avrei potuto cambiare le cose agendo diversamente. Suppongo che non lo saprò mai.”“No, infatti. E’ stata una sua libera scelta, per quanto sbagliata e terribile, e sono convinto che tu potessi farci ben poco. Non è giusto che tu ti punisca per qualcosa che non era in tuo potere fermare, James, non te lo meriti e non ha senso.”La mano sinistra di Q torna al suo posto dopo un’ultima, tenera, carezza, ma la destra resta saldamente intrecciata con quella del professore. E’ così bello il contatto con quelle dita forti che Q non vede motivo per privarsene, e James sembra essere dello stesso avviso.

“Grazie Q. Non volevo deprimerti con questo genere di discorsi, scusami.”“Non dirlo neanche per scherzo, prof. Ci sarà un motivo se sei il mio preferito..”Il tentativo di ironia funziona perché James solleva un angolo delle labbra in una smorfia simile a un sorriso e la sua espressione si anima.“Sono il tuo preferito? Davvero? Buono a sapersi..”“Sì, lo sei. Ora non ne approfittare, però.”Q gli scocca un’occhiata severa ed ottiene in risposta una mezza risata, che basta a diffondergli nel petto una sensazione di calore e languore.“Quindi vivi solo?”“Sì, vivo solo in un appartamento a Belgravia. [5] Anche se qualcuno a farmi compagnia ce l’ho, almeno da un mesetto..”La curiosità si diffonde sul viso di Q immediatamente.“Sarebbe?”“Un gatto.”Ecco, quella è un’altra cosa che Q non si sarebbe mai aspettato e non trattiene una risatina divertita.“Un gatto? Seriamente? Non ti facevo tipo da gatto, prof..”“Infatti non l’ho preso volontariamente! Me lo sono ritrovato sulla finestra un giorno e mi ha fatto pena, tutto smunto e bagnato. Gli ho dato un po’ di latte, e da quel giorno non me lo sono più scrollato di dosso.”Il borbottio infastidito di James fa rompere a Q gli indugi e lo fa sciogliere in una risata vera.“Prof te lo saresti dovuto aspettare, lasciatelo dire.. Come si chiama questo gatto?”“Sai che non ci ho ancora dato un nome? E’ da un mese ormai che gironzola per casa mia e ancora non ci ho pensato, in effetti..”“Chiamalo Stravinsky. [6] Faresti questo per me?”Gli occhi verdi di Q si illuminano e fissano quelli del professore con una nota di silenziosa implorazione: non sa perché, ma gli piace l’idea che James abbia davanti gli occhi tutti i giorni qualcosa legato a lui, che abbia il suo marchio.E’ come se il professore avesse sempre una piccola parte di lui accanto a sé e Q trova la cosa estremamente bella.