metro e sessanta, capelli arancioni: indossa la maglia del numero 10.
  “È lì! Sho-chan!!” saluta, muovendo le braccia e urlando il più possibile.
  “Non ti sente, siamo troppo lontani. Avviciniamoci allo spalto con il loro striscione.” suggerisce Koji, indicando un lungo pezzo di stoffa nero legato alla balaustra. Ha una sola, breve scritta al centro, dipinta di bianco.
  “Vola.” legge Izumi.
  “Ci tengono molto al nome, eh?” se la ride Koji.
  “Molto appropriati, già!” gli fa il verso l’altro e il calciatore sbuffa.



***

Shoyo corre.     Shoyo salta.     Shoyo vola.    Shoyo schiaccia.




Cosa hai fatto in questi tre anni?!


    Chiudendo gli occhi, poteva rivedere tutta la scena.
  Il re che, aggrappato alla rete, quasi aggrediva il suo amico con quella domanda. Sembrava volerlo accusare di non essersi impegnato abbastanza; all’epoca, aveva un’aria frustrata, arrabbiata. Izumi iniziava a comprendere il perché. In quella partita, lui aveva visto il potenziale di Shoyo ed ora — lo stava sfruttando al massimo.
  Koji attaccò bottone chiedendo se quel ragazzo moro era effettivamente Kageyama Tobio. Ecco come si chiamava l’eccezionale alzatore. Izumi annuì leggermente.
  Il calciatore lo guardò perplesso: non gli rispondeva, sembrava assorto in qualcosa. Provò a parlare un po’ della partita: non che fosse di una grande idea. Più che altro, nessuno dei due riusciva a fare dei commenti costruttivi e finivano sempre per elogiare le schiacciate di quello o l’altro giocatore.
  “Se non saltano, non ci capiamo niente, eh?” dice Koji, con un sorriso stranito.
  “Praticamente…” gli risponde Izumi, ridendo. Si facevano pena da soli.
  Essendo che nessuno dei due ragazzi era un esperto nella pallavolo, i commenti che sentivano in giro sui muri impenetrabili e le ricezioni assurde erano incomprensibili. Ciò che capivano invece, era lo stupore di tutti riguardo l’incredibile velocità e capacità di salto del numero 10 della Karasuno. Sfoderarono entrambi un sorriso orgoglioso.
  Ed ecco che il numero 4, con un movimento veloce e istintivo, salva la palla col piede.
  “Wah!! Quello lo facevo anch’io alle medie!!” esclama Koji, indicando entusiasta.
  Izumi scoppia a ridere e gli fa notare che lui non era un libero. Koji si stupisce che l’amico si ricordi ancora certi termini. E il castano ride ancora, ricordandogli che tra i due era Koji che dimenticava rapidamente qualsiasi cosa non inerente al calcio.
  E poi eccoli di nuovo a tifare. Tuttavia, nonostante i loro incitamenti, le urla sembravano non raggiungerlo. Sembrava inutile urlare a Shoyo, ma da qualche parte sapevano entrambi che valeva la pena continuare a sgolarsi. Forse non ricollegava le voci, forse queste si perdevano nell’enorme palestra, ma da qualche parte sapevano che tifare per quel numero 10 era la cosa giusta da fare al momento.
  L’unico sostegno che potevano dare.

    Finché non viene fischiata la fine.



Ha vinto.    La Karasuno ha vinto.

    E con la stessa dignità con cui era entrata, ora si precipitava ad inchinarsi verso il loro striscione, dove intanto s’era unita la squadra femminile della medesima scuola a fare il tifo. I sorrisi dipinti sulle loro facce, le voci esultanti per la vittoria, un “Grazie!” che veniva urlato con gioia.
  “Lo andiamo a salutare, che ne dici?” propone Koji.
  “Non serve.” mormora l’altro e scuote lievemente la testa, lasciandosi scappare un sospiro.
  Ha un sorriso malinconico dipinto sul volto: eppure si sente sollevato, come se vedere quelle partite gli avesse tolto un peso dal cuore. Shoyo aveva finalmente qualcuno che gli alzava la palla, che gli permetteva di giocare a pallavolo come si comandava.
  Non era più (un corvo) impossibilitato a volare per colpa dei suoi compagni. Era cambiato.
  “Credo che… non ne abbia bisogno. Gli telefonerò più tardi per congratularmi.” continua con voce tremante.
  “Eh?! E dire che abbiamo fatto tutta questa strada…”
  I due si alzano e si avviano verso l’uscita. Izumi prosegue senza voltarsi, Koji invece si ferma e si gira.
  È un attimo: osserva la squadra - quella che Shoyo aveva sempre sognato - e sorride. È felice di sapere che il suo amico non è più un anima in pena che prega e scongiura per un’alzata.
  “Non si è mai scoraggiato e ora...”
  Sorride, tira un sospiro di sollievo e raggiunge l’amico verso la porta.



***

    Ringraziano con un profondo inchino e guardano sulle tribune le persone che hanno tifato per loro. Trova che la sensazione sia stupenda. Per tutta la giornata, ha percepito il sostegno di qualcun altro, oltre a quello dei suoi compagni. A differenza dei rombi del Dateko, il loro tifo sembrava una leggera brezza. Eppure l’aveva percepito come una forte tempesta.
  Guarda felice quelle gradinate riempite di poche persone, la maggioranza studenti. I suoi occhi vagano e per un attimo, vedono due volti famigliari andarsene. Sbatte le ciglia, stupito.
  “Ah! Ma sono…?”
  Non ne è sicuro, ma poi uno dei due si volta per un attimo. Capelli neri, un sorriso soddisfatto: Koji. L’altro