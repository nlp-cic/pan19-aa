abitudine che non voglio perdere ». Will aveva sorriso ed erano andati a rubare qualcosa dalla cucina. Eppure, più Will guardava quel ragazzo d'argento, più pensava che fosse qualcuno che Dio gli aveva mandato per non  farlo essere del tutto solo. Poi si ricordava che non esisteva nessun Dio, anche se a volte si ritrovava a pensare che, forse, Jem era la prova che da lassù qualcuno lo guardava e - ogni tanto - tentava di aiutarlo.  



***

LONDRA, 1 GENNAIO 1878« Cinque... quattro... tre... due... » Henry gridava il conto alla rovescia, seguito dagli altri Shadowhunter, tenendo gli occhi fissi sull'orologio d'oro da taschino.Allo scocco della mezzanotte stappò lo spumante, il cui scoppio fu accolto da urla gioiose.Will pensò che si poteva dire tutto dei Cacciatori, ma non che non sapessero festeggiare come si deve.L'Istituto era riempito di Shadowhunter. Alcune armi - dalle quali nessun Cacciatore si allontanava mai troppo - erano appoggiate a terra, mentre i loro possessori cercavano delle sedie libere per riposare le gambe. I festeggiamenti durarono fino a notte fonda. Fu una serata all'insegna del divertimento e della gioia, in cui tutti si concessero una pausa dell'oscurità di ogni giorno. Will e Jem si sorrisero alla vista dei fuochi d'artificio sparati nel cielo.Alle cinque del mattino, quando tutti gli ospiti se n'erano andati lasciando quella che Charlotte aveva definito "una sporcizia degna di una famiglia di maiali", Will decise che forse era il momento di stare un po' solo con Jem.Entrò nella camera del Parabatai senza bussare.Jem chiuse di scatto lo scrigno che aveva in mano e lo ripose al suo posto, sul mobile.Si sentiva debole e aveva gli occhi rossi, ma non aveva intenzione di prendere la droga davanti a Will, non l'aveva mai fatto: nonostante la finta indifferenza dell'amico, Jem sapeva quanto gli facesse male dover ricordare che, presto o tardi, lui sarebbe morto.Will lo guardava con le sopracciglia aggrottate e la serenità che la serata aveva portato era stata spazzata via dai suoi occhi.Jem gli sorrise. « Non sei stanco, Will? »Il ragazzo dai capelli scuri ammiccò, aggiustando in un attimo la crepa sul muro che lui stesso aveva eretto intorno a sé, rendendolo la sua prigione.« Stavo pensando che potremmo fare un gioco » disse, sedendosi sul letto di Jem, che lo raggiunse.« Oh Dio. Spero non sia la tombola, non reggerei »« Per l'Angelo, no! Preferirei cavarmi gli occhi! »« Sei sempre esagerato ».Will roteò gli occhi.« Va bene, spiegami che gioco vuoi fare ».Jem aspettò che Will trovasse le parole giuste.« Pensavo... » cominciò il ragazzo dai capelli neri « ...che ormai siamo amici da tanto tempo. Un altro Capodanno insieme, ci pensi? Non sapevamo nemmeno se... » si interruppe. « Insomma, la regola del gioco è che dobbiamo dire all'altro qualcosa che non abbiamo mai avuto il coraggio di confessare ».« Ci sono poche cose che non sai di me, Will »« Oh, andiamo, ci sarà pur qualcosa che devi dirmi! Anche una confessione tipo "un giorno ho mangiato solo confetti rosa per vedere se la cacca avrebbe cambiato colore"! »« L'hai fatto davvero? »« Non è questo il punto! » Will liquidò l'argomento con un gesto della mano. « Ci stai o no? »Il Parabatai annuì e Will chiese: « Chi comincia? »Quando Jem in risposta lo indicò, il moro stette per un po' in silenzio, fingendo di pensare a cosa avrebbe potuto confessare.In realtà sapeva benissimo cosa dire, stava solo cercando il coraggio di aprire quel cuore che anni addietro aveva cercato di sigillare.Fece un grande respiro prima di parlare: « Anche io avevo paura del temporale. Mi terrorizzava. Quando venisti da me per la prima volta, pensai che fossi un angelo mandato a proteggermi ». Will teneva gli occhi bassi e sorrise dicendo le ultime parole.Jem lo stava guardando con la solita dolcezza che aveva negli occhi quando si trattava di Will. Quest'ultimo continuava a tenere lo sguardo basso e il silenzio del Parabatai lo fece arrossire. « E' il tuo turno », disse.Jem sorrise: « Io, invece, non ho mai avuto paura del temporale ».Will alzò la testa e lo guardò senza capire: « E perché mai, se non avevi paura, sei venuto da me quella notte, e tutte le altre che la seguirono? »Jem regalò un altro sorriso a Will, come se stesse sorridendo a un bambino che ha fatto una domanda parecchio intelligente, e cominciò a raccontare.  Gli raccontò di quando, tre giorni dopo il suo arrivo all'Istituto, fosse stato svegliato da dei tuoni fortissimi e di come si fosse alzato per andare a cercare qualcosa da mangiare. Gli raccontò che, passando davanti alla porta di camera sua, l'aveva sentito piangere e quindi si era messo a origliare. « Per favore, smetti. Fallo smettere! Rwy'n ofnus, mom.* » l'aveva sentito dire. Era stato tentato di entrare, per un attimo, ma poi si era ricordato della sua freddezza, della tristezza che aveva nello sguardo