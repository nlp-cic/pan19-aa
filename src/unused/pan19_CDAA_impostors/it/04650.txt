era stata non farsi distanziare ai semafori sparsi per la città. Per fortuna il SUV era diretto verso la City e quindi un taxi non destava particolari sospetti.
Il taxista si fermò a qualche decina di metri oltre dove si erano fermati gli altri tre, davanti a un edificio anonimo, uguale agli altri nella zona. Un uomo era uscito e preso in consegna la vettura con cui erano arrivati.
Ligi alla parola data, diedero i soldi extra promessi al taxista.

Sherlock aggiornò nuovamente il fratello sulla propria posizione.
Mycroft voleva che si mettessero da parte e che lasciassero fare agli uomini dell'MI5. Sherlock non ne aveva nessunissima intenzione.
Sarebbe entrato e avrebbe confrontato sia Moriarty che Shield. Voleva sapere se quest'ultimo era veramente Eames.
"Non puoi per una volta in vita tua essere paziente ed aspettare i rinforzi?" Ma il tono di voce di Watson era quello di una persona che sapeva benissimo di parlare ad un muro.
"Andiamo, chissà quando potrebbero arrivare." Stava studiando l'entrata dell'edificio. C'erano due guardie all'ingresso e a prima vista quello era l'unico accesso.
Se si escludevano le scale anti-incendio. Che a prima vista non sembravano sorvegliate.
Watson aveva seguito lo sguardo di Holmes. "Sherlock è di sicuro una trappola."
"Ma se non lo fosse? Dobbiamo-"

Shield era uscito dall'edificio con una valigetta metallica.
Sherlock lo riconobbe subito: era il PASIV, il marchingegno che permetteva il sogno condiviso.
"Sherlock, andiamo, dobbiamo seguirlo." Lo strattonò l'amico per la giacca. "Non possiamo entrare in una delle roccaforti di Moriarty, lascia che se ne occupi Mycroft. Seguiamo Shield, è lui quello che ci interessa adesso." Tentò di farlo ragionare.
Sherlock non era convinto che era la scelta giusta, ma per una volta seguì quello che l'amico gli aveva suggerito."

Avevano bloccato un altro taxi e avevano seguito Shield fino a casa.
L'abitazione dell'uomo non era troppo diversa dalla loro a Baker Street, anche se in migliori condizioni. L'uomo non se la passava decisamente male.
Aveva pagato il taxi ed era entrato, avendo però prima disinserito l'allarme.
"Come pensi di entrare?" Aveva chiesto Watson.
"Bussando."
John scosse il capo. "Ovviamente, come ho fatto a non pensarci." Peccato che il sarcasmo andò perduto nel vento: il suo coinquilino stava già marciando verso la residenza del loro sospettato.

Sherlock si sistemò il collo della giacca e cercò di assumere la propria espressione più professionale, ma allo stesso tempo più innocua.
La porta si aprì quasi subito. Shield li accolse con una maschera di tranquillità. "Desiderate?"
"Buon pomeriggio, signor Shield. Sono Sherlock Holmes e questo è il dottor Watson." L'uomo sembrò non conoscere i loro nomi.
"E siete qui perché...?"
"Innesto."Quello produsse una reazione.
"Entrate."

L'uomo rimise a posto la pistola nella fondina sul petto, un chiaro ammonimento ai propri ospiti. "Chi vi ha mandato?" Chiese subito senza falsi convenevoli.
"Il Governo britannico."
L'uomo ridacchiò. "MI5 o MI6?"
Domanda difficile. Sherlock aveva sempre visto il fratello più come MI5, tuttavia era sicuro che i poteri di Mycroft superavano di gran lunga quelli dei servizi segreti, che fossero interni o esterni. "Tutti e due."
Shield tirò fuori dal frigo tre birre, porgendole ai suoi ospiti. Sherlock rifiutò educatamente. L'uomo fece spalluccie. "Che cosa sapete dell'innesto?" Li stava studiando e neppure troppo velatamente.
"Che era impossibile. Finché non ci siete riusciti." Ma ovviamente anche Sherlock sapeva giocare a quel particolare gioco.
L'ex spia scosse il capo. "Finché non ci sono riusciti."

"Chi?"
"Moriarty." Rispose l'uomo come se quella fosse stata l'unica risposta possibile.
John soffocò un'imprecazione, mentre Sherlock sentì brividi corrergli lungo la schiena.
"Lei però ha collaborato." L'accusò l'investigatore.
Quello scosse il capo. "Gli ho solo insegnato i trucchi del mestiere. Io non so fare un innesto."
"Ha collaborato. Rimarcò l'uomo."
"Senta, se uno insegna chimica a un tizio e quello dopo fa un attacco terroristico, che colpa ne ha l'insegnante?"
"Lei sapeva di avere a che fare con un criminale." Sherlock non poteva accettare certe stronzate.
"Perché, crede veramente che nel nostro governo non ci siano criminali?" In un'altra occasione Sherlock avrebbe approfondito il discorso (il tono di Shield era di disillusione allo stato puro)
No, quest'uomo non poteva essere Eames. Sherlock lo sentiva. Eames non avrebbe mai delegato ad altri lo sporco lavoro, rimanendo in panchina. "Eames."
Shield lo guardò stupito. "Sono anni che non sento più questo nome."
"E' lei?" Andò dritto al punto.
"No." Quello sembrò divertito dalla cosa.
Sherlock sospirò quasi di sollievo. "Sa chi è?"
"Non lo so, ma ho una mia teoria."
Si fissarono. Le labbra di Shield si piegarono beffarde.
Stava insinuando che... "No, non può essere Moriarty, profilo non corrisponde." Ne era certo.