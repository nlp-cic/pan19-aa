“Tutto è un gioco di scacchi, Mycroft”. Così diceva, e poi posizionava i pedone sulla scacchiera deliberatamente, con un sonoro e soddisfacente toc. Il suono di una decisione presa è il suono di un pedone posato sulla scacchiera. Non ricordo un tempo in cui non conoscessi le regole degli scacchi. E ricordo a malapena un tempo in cui non riuscissi a vincere. È sempre stato contro mia madre che non ci riuscivo.

Tutto è un gioco di scacchi, Mycroft. E aveva ragione. Navigare la diplomazia degli studenti di Eton non fu che una questione di disporre i pedoni, gli alfieri e le torri, ogni pezzo con le proprie regole su come muoversi, ma queste regole erano semplicemente lì per dirti come vincere. E la politica mondiale non è altro che diplomazia scolaresca su scala più grande. Nulla più che la partita a scacchi nel salotto di mia madre, su scala monumentale, e con pedoni che fanno un po’ più di rumore quando atterrano sulla scacchiera.

Le uniche occasioni in cui ho desiderato avere un manuale hanno riguardato Sherlock. Sherlock è l’unica cosa che abbia mai guardato – in tutta la mia vita, sull’intero pianeta – senza sapere immediatamente come vincere. Cosa tutto sommato accettabile, considerato che sospetto di giocare lo stesso ruolo nella sua vita e che in qualche modo, attraverso il reciproco disagio che ci provochiamo, abbiamo raggiunto un’incerta tregua. Ma lo stesso. Quando mia madre mi insegnò che tutto è un gioco di scacchi, Mycroft, vorrei sapere se stesse includendo Sherlock nel “tutto”.

Oh, non lo so. Penso, nei giorni in cui ci penso, che nemmeno mamma abbia mai saputo esattamente cosa pensare di Sherlock. Allo stesso modo che non penso abbia mai saputo esattamente cosa pensare di nostro padre. Lui pensava in maniera più simile a Sherlock: un cervello fatto per la scienza, e pur sempre infinitamente temperato dalla filosofia. Una personalità che amava l’ordine e la logica, scoprire il perché e il percome, e lanciandosi costantemente, inevitabilmente in voli pindarici per arrivarci. C’è immaginazione in Sherlock, enormi riserve ancora intatte. Lo trovavo sfinente quando era piccolo, quando mamma morì e lui diventò improvvisamente una mia responsabilità, quando gli chiesi cosa volesse fare da grande e lui rispose: “Il pirata”. Il pirata. Ditemi, di grazia, cosa uno debba fare quando la persona sotto la sua tutela gli dice che vuole fare il pirata. Io gli dissi che doveva andare a Eton. I pirati non vanno a Eton, ecco come mi rispose. E questa, suppongo, era logica infallibile, così come era logica infallibile la mia risposta che gli Holmes invece sì. E che gli Holmes non sono pirati.

Ma chi sono io per dire questo? Sono molto diverso da mio padre e, in ogni caso, lo conoscevo appena. Vorrei che Sherlock l’avesse conosciuto. Penso che lui avrebbe giovato dell’influenza di qualcuno più simile a lui, più capace di resistere ai balzi di quella sua testa convoluta. Ma nostro padre morì prima che Sherlock sapesse camminare e prima che io fossi abbastanza grande da sbrogliare la sua personalità, lasciando mamma e me alleati nelle nostre partite di scacchi e ugualmente sconcertati dal lato Holmesiano della famiglia. Forse gli Holmes sono stati pirati. Da qualche parte nella nostra storia familiare poi ripulita, non abbiamo forse tutti cominciato come pirati? E alla fine, suppongo, cosa sono i pirati se non strateghi? Anche loro giocano a scacchi, solo, se devo essere sincero, una versione un po’ più divertente di quelle a cui mi è permesso giocare.

Ecco cosa vi direbbe chiunque ci avesse appena conosciuti: che Sherlock ed io ci assomigliamo molto. Che siamo molto simili. Il mio grande segreto è che so che non lo siamo. Potremo anche essere entrambi molto intelligenti – più intelligenti della media – ma lo siamo in modi diversi. È, penso, il grande segreto che ho tenuto nascosto perfino a lui.

Perché in fondo cosa può fare uno quando è ancora solo un bambino egli stesso, appena all’università, che si trovi improvvisamente investito del compito di allevare un fratello minore che conosce appena e che ha raramente preso in considerazione? Cosa deve fare uno quando non è mai stato in grado di illudersi che esistano manuali per questo genere di cosa? Tutto è un gioco di scacchi, Sherlock. Questo è quello che gli ho insegnato. Ma quella era la mia lezione. Riflettendoci, non credo che dovesse essere la sua.

Sottovalutai la sua capacità di formare attaccamenti. Io ho lui, supposi che sarebbe stato sufficiente per lui avere me. Ma è sempre stato irritato da questo, è sempre stato pieno di risentimento e ribellione. E, con il l’espandersi della sua cerchia di amici, diviene sempre più difficile tenere i pedoni al loro posto. Il dottor Watson è abbastanza facile, sono arrivato a fidarmi di lui come alleato nella partita di scacchi che è tenere Sherlock al sicuro. E l’ispettore Lestrade si è a sua volta rivelato utile. Ma ho commesso errori, ne sono consapevole, nella valutazione della psiche di mio fratello. Specialmente di recente. L’intero fiasco con Irene Adler è stato colpa mia, un errore di giudizio da parte mia, nato dall’impazienza e