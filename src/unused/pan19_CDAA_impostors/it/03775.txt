grattare nervosamente l'anfibio lucido sul marciapiede.

"Pensavo che ci saremmo vestiti entrambi fuori dalle righe. Per scandalizzare tutti questi pinguini che hanno solo abiti scuri tutti uguali." "Sì beh ma è così. Guarda, ho i calzini che spuntano dagli stivali!" Indica sorridendo i calzini scuri a righe che non ci azzeccano proprio nulla con l'outfit già coloratissimo.

"Pensa, una signora è rimasta a fissarmeli sconvolta per un quarto d'ora, ti avrei voluto con me in quel momento!" La sua risata leggera spinge a far spuntare un sorriso anche sul viso di Genn. "In effetti sono inguardabili." "Che vuoi, è Vivienne!" "Non parlarne male, è la mia stilista  preferita!" "So che lo è, ma se hai appena detto che sono inguardabili i suoi calzini!" "Io lo posso dire, tu no." "Non ha senso." "E poi sono inguardabili solo perché li metti tu!" "Ma se sono solo calzini!"

Una risata forte interrompe nuovamente il loro bisticcio. "Stavo pensando che mi manca proprio Serena oggi, ma eccoti qui, Genn! - Blair Waldorf-Bass li raggiunge elegantissima come sempre e tira la maglietta verde militare di Genn.- Serena avrebbe fatto la stessa cosa. Vecchi barbosi." Ridacchia tranquilla. "Vivienne Westwood era difficile, Alex! E poi è giorno, siete giovani! Stai molto bene, caro."

Genn sorride complice verso Blair. "Mamma te lo ripeto per la millesima volta. Sei sicuro che Genn non sia figlio tuo invece?" Grugnisce Alex. "Uhm, capelli biondi, occhi azzurri, fisico minuto... No. Non credo, ma noi siamo compagni d'anima!" Lascia una piccola gomitata a Genn che annuisce sorridendo. "Vi aspetto dentro!" Dice mentre si avvia perfettamente in equilibrio sulle sue Vivier.

"Mi vado a cambiare?" Genn dice tornando serio, con una voce minuscola. "Ma scherzi? Mai cambiarsi se un altro ti dice di farlo." Alex afferma deciso. "Ma tu fino ad ora hai detto-" "Chi nega i propri abiti nega se stesso." Cita il moro risoluto. "Sì ma ci sono modi e modi..." "Se qualcuno ti dirà che dovrai cambiarti perché sei inadeguato, saresti un pazzo a concedergli questa parte così importante di te."

"Per te lo farei... Se me lo chiedessi tu..." Genn sussurra ma è abbastanza perché Alex lo senta. "Io non te lo chiederei mai. E se hai notato, non te l'ho chiesto neanche ora." Genn sorride perché effettivamente è vero, stavano solo bisticciando come al solito.

"Dai andiamo a sconvolgere tutti con i miei calzini e i tuoi pantaloni larghi!" Alex lo prende per la vita e si avviano verso le porte tenute ferme dai lacchè. "A proposito ma sbaglio o i vestiti che indossi stanno diventando sempre più larghi? Comprerai ancora qualcosa della tua misura?"

 

 





 


Vivienne Westwood Fall Milan F/W 2015


 

 

Anche se la scuola è iniziata il tempo è abbastanza caldo per tornare agli Hamptons nel weekend. Sono nell'area piscina nel cortile della tenuta Rhodes, della nonna di Genn, Lily. Lei al momento è in Thailandia per un ritiro spirituale, perciò hanno invitato alcuni amici della squadra di lacrosse di Alex. Genn li conosce tutti, naturalmente, è presente a tutte le partite e gli allenamenti di Alex, anche se non gliene può importare di meno a dir la verità. Alex non lo dice, ma sa che ci tiene alla sua presenza, perciò sono anni che il mercoledì e il sabato è sugli spalti, in compagnia di qualche occasionale fidanzata o sorella di uno dei ragazzi. Più spesso è solo e si porta un libro per studiare, quest'anno hanno messo la testa a posto, no?

In questo pomeriggio ha avuto modo di conoscere tutti, atleti e crew. Alex straordinariamente ha convinto tutti che Genn è la loro mascotte portafortuna, perciò ci tengono tutti a trattarlo coi guanti bianchi.

Quindi, i compagni di lacrosse di Alex sono anche suoi amici, anche se al momento sta letteralmente odiando Edmund che è appositamente uscito dalla piscina con l'intento di scuotersi i capelli su di lui.

Lui e suo fratello gemello Edwin si sono sgomitati e l'hanno palesemente indicato prima di uscire dall'acqua con dei ghigni inquietanti. Ha fatto in tempo a gridare un: "Alè!" Strozzato che è stato schizzato e poi letteralmente gettato giù dal lettino direttamente in piscina.

Due braccia l'hanno tirato sputacchiante fuori dall'acqua, col ciuffo grondante davanti agli occhi. Quando cerca di divincolarsi gracchiando diversi coglioni e stronzi di atleti senza cervello sente uno shhh soffiato all'orecchio che lo fa subito calmare.

"Alè..." Gli esce più basso e lamentoso del previsto e fa scatenare le risate degli altri. Non li può vedere, ha ancora gli occhi chiusi e i capelli bagnati in avanti, ma è sicuro che si stiano rotolando come dei perfetti trogloditi. Alexei avrà fatto anche il video.

"Ho fatto anche il video!" Sente da qualche parte alla sua destra. Ecco.

"Aleee..." Stavolta è proprio forte che lo dice, mentre spinge via le braccia di Alex e si allontana di un metro da lui per spostarsi finalmente il ciuffo dagli occhi.

"Tu dovresti proteggermi da questi primati!"