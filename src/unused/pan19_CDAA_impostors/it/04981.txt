mi ha introdotta,
con molta soddisfazione va detto, dentro la sua stanza della follia.
La follia però è la sua. Ha perso il senno.

Sono talmente basita che non riesco a prevedere quello che succede un secondo dopo.
Quella specie di fantasma che un tempo era Delphine Cormier,
compie uno scatto in avanti e mi piomba addosso.
Il mio equilibrio precario ci fa cadere entrambe a terra con un sonoro tonfo.

Mi ritrovo Delphine a pochi centimetri dal viso e nei suoi occhi sbarrati vedo solo furia.

E' strafatta e ora mi ammazzerà grazie alla splendida trovata di Susan.
Magari il suo scopo era questo, che ci uccidessimo a vicenda.
Lo svantaggio in questa lotta è tutto mio.

Contrariamente a quello che penso Susan non vuole vederci morte,
almeno non in questo momento.
Afferra la mia oppositrice a mezza vita e la solleva come se non avesse peso.
Mentre lei si dibatte, estrae una siringa di tasca e gliela infila alla base del collo.
Il tutto si svolge in un tempo abbastanza breve e quando finalmente riesco a indietreggiare
strisciando sui gomiti, mia madre ha già adagiato il corpo inerme della Cormier a terra.

"Ira, stupido!" mormora tra i denti. Lui si materializza sulla porta come se fosse rimasto la' tutto il tempo.
Osserva la scena con quella espressione assente.
Forse dopo tutto non è mia madre che voleva veder scorrere il sangue.
"Aiutami!" gli intima e lui accorre.
Si china per darmi una mano ma io lo spingo via con la poca forza che ho nelle braccia.
In fondo è il gesto quello che conta.

"Rachel..." mia madre sembra avere qualcosa da dire ma ci ripensa
e fa un deciso cenno del capo in direzione di Delphine.
Il Castore esegue e la solleva per le spalle, la testa le ricade indietro.
Sembra una bambola di pezza.
E' uno spettacolo tremendo che non ho nessuna intenzione di stare a guardare.

Mi rimetto in piedi con l'aiuto di Susan.
Arranco più in fretta possibile verso la porta e non mi fermo fino a che non sono fuori,
in quel corridoio monotono che tende all'infinito,
cercando di dimenticare quello che è appena successo.
Sento scorrere qualcosa sul viso e mi accorgo di avere un taglio sullo zigomo.
Tasto con le dita e lo sento bruciare al contatto.
Resto paralizzata dalla scoperta.
La ferita non è profonda ma è dove si trova a farmi sentire improvvisamente freddo.
Il piccolo sbrano è esattamente sotto l'occhio sinistro.

Susan passeggia avanti e indietro per la stanza.
Ho capito che lo fa quando è molto nervosa.
Mentre disinfetto la sottile ferita, cercando di non accecarmi da sola,
la vedo cercare di dominare la rabbia.
E' una cosa che in famiglia non ci riesce affatto bene.
Mia madre sembrerebbe quella gelida.
La sua furia si cristallizza in frasi sprezzanti e giudizi trancianti. Ma non stavolta.

"Che cosa le hai dato?" sbotta trapassando Ira con lo sguardo.
"Ho solo aumentato la dose... per sbaglio." risponde lui
e io mi chiedo se davvero la grande scienziata crederà a questa evidente bugia.
Il sadismo è stato scritto nel DNA dei cloni Castore.
Altrimenti non avrebbero avuto grande utilità in guerra.
Ira non è affatto diverso dai suoi simili.
E' solo stato educato diversamente.
Ma non basterà. Non si viene a patti con l'ingegneria genetica.

"Qual'è lo scopo di tutto questo?" chiedo.
Susan stacca gli occhi dal suo pupillo caduto temporaneamente in disgrazia e sospira.
"Evie Cho la voleva morta. Noi abbiamo pensato che fosse più utile tenerla in vita."
"Evie Cho voleva Delphine Cormier morta?" chiedo perplessa.
Non le avevo mai neanche associate come satelliti attorno al grande Universo del Neoluzionismo.
"Oh cara, " mia madre sorride e scuote la testa "Evie ci vuole tutti morti!"
"Ah, ok. Ora si che è tutto chiaro." borbotto innervosita.

"Per lei il progetto Leda è stato un grandissimo fallimento.
Un inutile spreco di denaro e di tempo.
Ritiene che i metodi da anno mille della BrightBorn siano più degni di ricevere fondi."
"Ve li scegliete bene gli alleati." dico e non mi interessa chi si irriterà per il mio commento.
"Non è una novità che la guerra alle scoperte epocali sia una delle più sanguinose.
Muove ingenti capitali, impiega risorse umane.
Il prezzo del progresso della Scienza non è quantificabile."

Viene a sedersi vicino a me e controlla che io abbia fatto un buon lavoro nel risistemarmi la faccia.

"Se solo le tue sorelle realizzassero quanto saremmo più forti uniti di quanto non lo siamo divisi."
Scosto la sua mano dalla mia guancia.
"Certo perché sono convinta che Cosima sarebbe più che disposta
a mettere il suo cervello al vostro servizio se le faceste vedere come siete ospitali con la sua donna."
Mia madre mi osserva con disapprovazione "E' viva, no?" chiede sprezzante.
Sbuffo. Non che abbia mai avuto particolare simpatia per Delphine Cormier
o per le mie sorelle ma questo è semplicemente grottesco.

"Cosima Niehaus è preziosa per la ricerca. E' preziosa per te, Rachel."
Lo so che avrebbe preferito avere lei per clone-figlia
e a questo punto devo ammettere che lo avrei preferito anche io.
"Ma la dottoressa Cormier non si è dimostrata