all'angolo qualcuno di così abile. «Perfetto.»Avevano dovuto avvertire la sicurezza dell'ambasciata perché in quelle situazioni nemmeno il distintivo era efficace, trattandosi di fatto di un paese estero, ma fortunatamente la fama di Peter Burke li aveva preceduti e tutti si erano mostrati collaborativi, pur essendo certi che nessuno potesse davvero rubare qualcosa dal loro caveau. Questo permise loro di avere la sicurezza al suo completo, cosa che non avrebbe insospettito la Medusa, ma di poter accedere alle stanze superiori senza dover progettare una truffa personale.Ma quando arrivarono nel corridoio buio che portava all'ufficio dell'ambasciatore, si accorsero che la Medusa non era ancora arrivata. Anche la porta dell'ufficio, come tutte le altre, era sigillata.«Si sarà accorta che qualcosa non va?» domandò Peter.«Lei non aveva il lasciapassare» rispose Neal. «Probabilmente ci sta mettendo più tempo del previsto.» Il tono era tranquillo: come truffatore, sapeva bene che le tempistiche erano importanti, ma che a volte c'erano imprevisti non calcolabili. Difficilmente però l'avrebbero fatta desistere dai suoi propositi.Un attimo dopo, infatti, sentirono il rumore appena accennato di una porta che si muoveva. «Se ci becca qua...» capì Peter, guardandosi attorno per trovare un posto dove nascondersi. «Riesci ad aprire una di queste porte?»«Non c'è abbastanza tempo.» Neal lo prese per un braccio e lo trascinò dietro una delle pesanti tende rosse che oscuravano completamente l'interno dell'edificio. Le luci dei palazzi attorno quasi li accecarono dopo quell'oscurità forzata.«Oh, grandioso! Pensi che sia così imbecille da non accorgersi che ci sono due nascosti qua dietro?»Prima che avesse tempo di protestare ancora, Neal lo baciò. Seriamente. Aveva poggiato le mani sulle sue spalle, l'aveva spinto contro la finestra facendo aderire i loro due corpi, e chiuse gli occhi. Peter era rimasto paralizzato perché non si aspettava una mossa del genere, ma poi avvertì chiaramente i passi della Medusa che si avvicinava e non ebbe altra scelta che partecipare. Quindi alzò le mani per tenere vicino il volto di Neal, il quale sorrise visibilmente e schiuse le labbra, insinuando la lingua tra quelle di Peter, fino a sfiorargli i denti.«Wow» sussurrò la Medusa. «Divertitevi.»Peter avrebbe voluto tenere la bocca chiusa, ma era preso dal mantenere la copertura, dato che sembrava funzionare, per cui aprì la bocca. Subito dopo la prese come una sfida, perché sapeva bene che tra loro due Neal era il dongiovanni e lui il marito fedele, ma ciò non significava che non se la cavasse in certe cose, come Elizabeth poteva testimoniare. Non perse tuttavia l'attenzione su quello che succedeva attorno, e quando fu sicuro che la Medusa fu entrata nell'ufficio dell'ambasciatore si separò di scatto.«Be', ha funzionato» commentò Neal, con un sorriso soddisfatto. Poi si leccò le labbra. Peter era tanto sconvolto dalla cosa che non era riuscito a ribattere nulla, aveva solo alzato le mani mentre cercava di trovare delle parole, ma poi si arrese con uno sbuffo seccato ed uscì dalla tenda: la Medusa era ancora in libertà ed era venuto il momento di prenderla con le mani nel sacco.Tuttavia, nemmeno l'arresto fece passare di mente a Peter quello che era successo. In auto, dopo aver arrestato la Medusa e averla lasciata nelle mani esperte di Diane, la situazione era particolarmente tesa. O meglio, lui era teso, Neal invece trovava l'intera situazione divertente e cercava ogni volta di tirare fuori l'argomento, anche se Peter riusciva sempre a bloccarlo in tempo.«Avrai già fatto cose simili durante gli appostamenti, no?» Finalmente Neal terminò una frase. Il tono era divertito, ma seriamente pensava che quello che era successo non fosse affatto preoccupante.«È una cosa diversa» rispose Peter.«Perché sono un uomo?» E alla non risposta aggiunse: «questo è piuttosto omofobo, sai?».«Non è per quello» ribatté immediatamente Peter.«Allora è perché ti è piaciuto.»Peter frenò l'auto di scatto e accostò. «Okay, sentimi bene: tu non sei solo un collega, sei un amico. Purtroppo» aggiunse, dato che Neal spesso e volentieri era una spina nel fianco. «Non me l'aspettavo, e tu hai pure usato la lingua.»«Era per il realismo.» Gli occhi di Neal ridevano al posto suo.«Semplicemente mi ha fatto strano» continuò Peter, cercando di ignorarlo. «Lo diremo ad El, perché a lei dico tutto, e poi andrà tutto bene.»Così si ritrovarono seduti sul divano di Casa Burke, con l'espressione colpevole di ragazzini che avevano disubbidito agli ordini dei genitori e Elizabeth in piedi davanti a loro due, con le braccia incrociate.«Quindi, fatemi capire bene...» mormorò lei quand'ebbero finito di raccontarle tutto. «Vi siete baciati. Con la lingua.»«È stato solo per copertura» la assicurò Neal, con un sorriso che voleva essere rassicurante. «Sai che tuo marito fa le cose come si deve. Insomma, è stato come tutte le altre volte.»«No, no» ribatté Elizabeth. «Non credo che ci siano state altre volte.»«Non hai mai baciato nessuno in appostamento?» Stavolta