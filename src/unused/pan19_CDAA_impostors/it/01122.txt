erano infinite e allontanarsi in
missione per recuperarne altre non era mai stato così
difficile. 
Avevano capito che il momento giusto per muoversi al di fuori era
l'alba, prima o dopo sarebbe stato difficile riuscire a evitare
l'assalto di quelli che una volta erano stati umani. 
-Figlio di puttana, muori!- ringhiò il leader sparando a uno
di quegli esseri senza ragione, proprio nel mezzo della fronte; tra gli
occhi. 
Il croat emise un grugnito e cadde su se stesso; era passata quasi una
settimana da quando Castiel era morto, e ogni notte avevano affrontato
la stessa, identica situazione; i superstiti erano stanchi e impauriti,
si affidavano completamente a lui e Dean non era più certo
di poterli guidare ancora per molto. 

~◦~



L'infamia
dei sogni, consisteva nel fatto che non gli permettessero di trovare
pace neppure quando ormai si abbandonava a fiumi di alcool per perdere
i sensi. Erano in agguato, sempre pronti a torturarlo psicologicamente
oltre che fisicamente. 
Dean non riusciva più a dormire, i suoi occhi rossi erano un
chiaro segno del suo prossimo crollo emotivo; avrebbe dato di matto e
ormai in quell'accampamento assediato tutti avevano capito che presto o
tardi qualcuno ci avrebbe rimesso la pelle. E a uccidere non sarebbe
stato un mostro o Lucifero, ma il leader stesso. 
Il corpo di Castiel era stato sepolto da quasi due settimane,
tecnicamente quello doveva essere ancora il corpo di un Jimmy umano, un
uomo che aveva avuto una famiglia e dei sogni, un lavoro e un futuro:
ma a Dean non importava. 
Aveva conosciuto Castiel in quel corpo, e per lui sarebbe sempre stato
il suo angelo dagli occhi blu, dalla barba
incolta e i capelli disastrati. Non importava chi avesse curato quel
corpo per quasi quarant'anni, aveva avuto un senso solo quando il
guerriero di Dio era sceso a reclamarne il possesso. 
In molti
gli avevano consigliato di bruciarlo, persino Chuck gli aveva
confessato la sua paura per quel corpo vuoto e morto, che sarebbe stato una
tentazione per i demoni che avrebbero potuto cercare di
confonderlo prendendo possesso di quello che era stato l'unico in cui
Dean avesse riposto la sua fede. Ma le parole di tutti erano sfumate al
vento, aveva deciso di seppellirlo, non avrebbe mai potuto reggere la
visione di quel corpo tra le fiamme. 
Sarebbe stato come accettare la fine di tutto. 
Era proprio quello che stava sognando, quella notte, il corpo del suo
angelo avviluppato dal fuoco nel bel
mezzo del silenzio della sera. Solo lo scoppiettare del falò e il
suo respiro affannoso come colonna sonora di quella fine inevitabile. 
Soffriva, sapeva di trovarsi in un sogno, eppure non riusciva a non
stare così male, non poteva semplicemente liberarsi e
svegliarsi; quelle fiamme che mangiavano l'involucro di Castiel erano
ipnotiche e lo rapivano tanto da non riuscire a spostare lo sguardo
fino a quando gli occhi non cominciarono a pizzicare. 
Si
piegò sulle ginocchia fino a sedersi a terra, continuando a
tenere lo sguardo puntato su quel letto di paglia e fiamme, il petto
contratto in una dolorosa e ferrea morsa. 
Un
rumore di passi lo fece voltare e alle sue spalle intravide la stessa figura che
stava bruciando in quel letto di lingue infuocate e fumo; Castiel era
dietro di lui, i suoi occhi blu fissi nei suoi. Il suo volto, una
maschera di pietà e amore. 
Si alzò in piedi, lentamente, come se avesse paura di
spaventarlo e vederlo volare via; ma era inutile, era solo un sogno e
quello alle sue spalle non era il guerriero di Dio che lo aveva salvato
dalla perdizione, non era più lui. 
Aveva davanti solo un ricordo sbiadito, una misera imitazione della
propria mente. 
Eppure voleva così tanto che fosse reale, così
tanto che fosse lui e che fosse tornato dal regno degli angeli morti per
riprendere la battaglia al suo fianco. 
Guerrieri, combattenti uno al fianco dell'altro, contro la prova
più dura: il boss finale di quello stupido videogame
apocalittico. 
Ma erano solo sogni. 
I suoi acerrimi nemici ancora una volta coalizzati contro di lui. 
-Ehi- si sorprese a raschiare la gola secca e infuocata a causa del
fumo. Ma non gli importava, era solo uno stupido
sogno -hai deciso di tornare a casa, Lessie?-
Gli occhi pizzicavano, ma non voleva trattenersi, nessuno l'avrebbe
visto per davvero in quel buco di realtà che non esisteva se
non nella sua mente.
Era paradossale.
-Non sono un cane, Dean- biascicò l'angelo, piegando il capo
di lato in un gesto che sembrò schiacciare il cuore del
cacciatore -non posso tornare da te, comunque.-
Il Winchester annuì, era logico. Castiel non sarebbe tornato
più, nessuno sarebbe mai tornato al suo fianco. L'Apocalisse
gli aveva portato via ogni cosa, eppure era stato proprio lui a darle inizio
e a farla dilagare con la negligenza nei confronti di Michele.Era
paradossale.-Lo
so, l'avevo capito. Che ci fai qui? I miei sogni non ti sembrano
già abbastanza tormentati?- ma l'altro non rispose, si
limitò a percorrere lentamente la distanza che li teneva
separati, raggiungendolo a pochi centimetri. 
I suoi occhi brillavano nel silenzio della notte, alla luce di quella
pallida luna che li guardava ghignante e che si beava, persino nei