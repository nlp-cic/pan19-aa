che Kirk fosse troppo giovane per quel ruolo, che affidargli una missione quinquennale fosse un errore.Ovviamente Jim aveva preso questi commenti come una sfida per dimostrare a tutti quanto si sbagliavano, gettandosi anima e corpo nelle missioni più impegnative.

 

“Bones” la voce assonnata del superiore lo destò dalle sue riflessioni.“Che cosa ci fai qui?” domandò mettendosi seduto, stropicciandosi gli occhi.“Volevo vedere come stavi: quando hai lasciato il ponte di comando, eri scuro in volto e a cena hai mangiato poco.”“Ho commesso degli errori oggi.”Ed eccolo lì, Jim Kirk, privo di difese davanti a lui, ad esporgli i suoi timori e le sue angosce.“Questo è vero, ma grazie alla tua intuizione la squadra di sbarco è tornata a bordo sana e salva; solo qualche ferito lieve” cercò di rassicurarlo.“Spock aveva ragione e non ho dato retta alla sua valutazione.”McCoy sospirò pesantemente: ecco qual era il problema!Era presente quando il vulcaniano, senza un minimo di tatto, aveva rinfacciato a Kirk la sua avventatezza infarcendo il tutto con probabilità e statistiche. Non rendendosi minimamente conto di quanto quelle parole ferissero il capitano.Kirk dal canto suo si era limitato ad annuire e mormorare un -ha ragione- così piano che se non fossero stati soli in infermeria nessuno lo avrebbe udito.Lui si era limitato a scuotere la testa e non intervenire nell’ennesimo battibecco tra i due. Possibile che il capitano non si fosse ancora reso conto che quando s’infilava in una situazione pericolosa il troll perdeva la sua usuale compostezza e lucidità?Senza contare che aveva sempre reputato Jim una persona sveglia ed intelligente possibile che non si fosse accorto di quello che provava per quel goblin dalle orecchie a punta?Non che il vulcaniano fosse un campione nelle dimostrazioni d’affetto, ma si capiva lontano un miglio che non era indifferente al superiore.Quei due si giravano intorno dal primo momento in cui si erano visti. Ricordava che c’era stato qualcosa di magnetico quando si erano guardati durante la commissione disciplinare.Senza poi parlare della volta che si erano battuti sul ponte di comando, o per meglio dire, quando Jim le aveva prese sonoramente dal vulcaniano arrabbiato.Poteva citarne una dozzina, se non di più di situazioni di quando signor “Io sono vulcaniano e non provo emozioni” aveva provato tutto in un botto tanto da fargli perdere la testa.Aveva anche tentato di illustrare suddetti momenti a Jim, ma il suo amico aveva glissato con la scusa che loro erano capitano e primo ufficiale che era naturale per loro avvicinarsi, visto e considerato che lavoravano a stretto contatto tutti i giorni.Peccato che passassero anche molto tempo libero insieme.Va bene che una nave stellare, per quanto fosse grande, non aveva tanti sbocchi, però a McCoy quella sembrava solo una giustificazione bella e buona.

Per un po’ aveva lasciato correre fino a quando la relazione del comandante con il tenente Uhura non era finita. E di tutta l’Enterprise, la ragazza su quale spalla era andata a piangere? Sulla sua ovviamente!!!Tra le lacrime ed i singhiozzi, la dolce tenente delle comunicazioni aveva semplicemente confermato quello che McCoy sosteneva da mesi.Se poi proprio voleva delle altre conferme, anche altri membri dell’equipaggio avevano notato quanto fosse ambiguo il rapporto tra il capitano e il suo vice.Infatti, una sera il capo ingegnere, dopo una cospicua bevuta, era finito sul discorso riportando addirittura alla memoria quanto era accaduto davanti alla porta del reattore.Carol Marcus, che aveva una palese cotta per Jim, se ne era uscita con un commento davanti ai due interessati i quali però avevano fatto finta di non capire.Persino l’ingenuo guardiamarina Chekov aveva espresso le sue perplessità con il suo amico Sulu.Tutto l’equipaggio dell’Enterprise era conscio di cosa ci fosse tra i due ufficiali superiori tranne quei due zucconi. E dire che erano entrambi intelligenti e agili di mente eppure si avvicinavano e poi si allontanavano in un continuo tira e molla.

“Forse dovrei scusarmi con lui” Leonard tornò nuovamente al presente.“Non dire sciocchezze, hai portato a termine la missione in modo brillante, c’è stato qualche intoppo, ma quando una missione è andata secondo piani, quando?”Kirk si strinse nelle spalle.“Mai, Jim.”Il capitano scoppiò a ridere di gusto, il suo amico aveva ragione era inutile continuare a crucciarsi, tutto era finito bene era quello che contava, quindi tornò a stendersi.

Leonard gli sistemò le coperte, un gesto che gli veniva naturale. Kirk era generoso e spontaneo, dava tutto per gli altri, era un capo carismatico e giusto. Sapeva quando elogiare o rimproverare; era cresciuto tanto dopo la loro avventura con Khan e continuava a migliorare, ma per sé, Jim Kirk, non chiedeva mai niente.Per quanto avesse un disperato bisogno di affetto e di amore, Kirk non lo pretendeva mai, anzi quando qualcuno gli dimostrava affetto, si ritraeva imbarazzato e a disagio, tranne che con lui.

Lui e Jim erano diventati amici, fratelli. Amava quel ragazzo come un figlio e comprendeva perché Pike lo avesse protetto e spronato. Non si poteva non affezionarsi a Kirk. L’ammiraglio era stato lungimirante, aveva saputo guardare oltre; Jim aveva un potenziale enorme, un’attitudine al comando innata, una devozione