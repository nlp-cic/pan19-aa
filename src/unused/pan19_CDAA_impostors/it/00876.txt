a me –è andato in magazzino verso le 9.30, e ha trovato il corpo della ragazza già senza vita.– annuii. –Poi– continuò –circa quindici minuti dopo è stato raggiunto dalla collega. Che cosa ha fatto durante quei quindici minuti?– –Io ero sconvolto, sono rimasto pietrificato, non sapevo che fare.–
Lo vidi annuire. –Che relazione aveva con la vittima?–
–Frequentavamo la stessa università. Non la vedevo molto durante i giorni di lavoro: io lavoro solo di mattina, mentre lei lavora dalle 14.00 in poi. Di solito è lei a chiudere il negozio, il suo collega Harry va sempre via quindici minuti prima, perché altrimenti perderebbe il pullman per tornare a casa.– dissi.
–E lei signorina?– chiese poi, rivolto a Madison.
–Io e Marianne eravamo gemelle...Non si nota molto, sembriamo più semplici sorelle. Io di solito vedevo Marianne durante la pausa pranzo, cioè prima del cambio turno. E poi ogni tanto uscivamo il sabato sera, se lei non era impegnata con il suo fidanzato.–
–Bene, per ora ho finito con le domande. Dovrete rimanere disponibili, e lei, signorina, potrebbe essere così gentile da fornirmi dei dati sul fidanzato di sua sorella?–
Madison fece un cenno affermativo con il capo; io, dopo aver salutato lei e il capo della polizia, avvisai Harry di quanto accaduto e tornai a casa per riposare.

 

Seguii il poliziotto in centrale e durante il tragitto chiamai Josh, il fidanzato di mia sorella, non solo perché me lo aveva chiesto il capo della polizia, ma anche perché avevo bisogno di qualcuno di familiare con cui sfogarmi.
Quando arrivai in centrale, c'erano anche il signor Smith, proprietario del negozio, e sua moglie. Salutai i due con un cenno del capo e il signor Smith mi si avvicinò per farmi le condoglianze.
Erano passati due giorni dalla morte di Marianne, ancora non riuscivo a credere che mia sorella non ci fosse più. Il medico legale aveva detto che la morte era stata causata da un colpo alla testa dato con un modellino del Big Ben in piombo. Secondo la polizia era stato un incidente, in fondo il suo corpo era proprio sotto lo scaffale di quei modellini. Certo, come storia poteva reggere, ma io non ero del tutto convinta; decisi di chiamare Luke, suo cugino faceva l'investigatore privato: mi sarei rivolta a lui.
“Pronto?”
–Pronto Luke, sono Madison.– risposi.
“Ciao Mad, come stai?” mi chiese premuroso.
–Tiro avanti. Senti, non è che tuo cugino potrebbe indagare sulla morte di Marianne? La storia dell'incidente non mi convince.– dissi –Ovviamente sotto debito pagamento– mi affrettai ad aggiungere.
“Mad, non ti preoccupare, i soldi non sono un problema, neanche io sono sicuro che sia stato un incidente. Senti perché non vieni qui da me? Mio cugino è appena tornato.”
–Grazie Luke, arrivo subito.–
“Ok a dopo”
Chiusa la chiamata con Luke, presi la borsa, cellulare, le chiavi e uscii di corsa.
Casa di Luke era a dieci minuti a piedi.

 

Sentii suonare al citofono. Era Madison. La feci accomodare e le presentai mio cugino.
–Piacere, David Mills.– disse mio cugino tendendole la mano.
–Piacere, Madison Clarks.– rispose lei stringendo la mano di David.
Ci accomodammo sul divano, davanti ad una tazza di thè caldo.
–Allora- iniziò David rompendo il silenzio– mio cugino mi ha raccontato bene cosa è successo e sono riuscito ad avere alcune informazioni dalla polizia; effettivamente ci sono un paio di dettagli che non combaciano con la tesi dell’incidente: la cosa più evidente è che il negozio era chiuso regolarmente, giusto?– chiese.
Vidi Madison annuire convinta.
–Bene, come poteva Marianne aver chiuso il negozio regolarmente, se fosse stato un incidente? E poi ho guardato alcune foto scattate alla ferita: il colpo non è arrivato dall’alto, quel modellino non è caduto, qualcuno l’ha colpita di proposito.–

 

Dopo due giorni David aveva trovato altre informazioni sul caso di mia sorella.
Avevamo stabilito che non era stato un incidente, perciò ora non restava che trovare il colpevole con il relativo movente. Non riuscivo a capire per quale motivo qualcuno avrebbe dovuto uccidere mia sorella: non poteva essere certo una rapina, primo perché oltre agli effetti personali di mia sorella non mancava nient’altro e poi perché non penso che un ladro si sarebbe disturbato a chiudere per bene il negozio.
Ero talmente assorta nei miei pensieri che non mi ero accorta dell’orario: avrei dovuto incontrare David dopo dieci minuti.
Uscii di corsa e arrivai al bar a cui c’eravamo dati appuntamento. Fortunatamente ritardai solo di un paio di minuti.
–Ciao Madison.–
–Ciao, scusa il ritardo.–
–Non ti preoccupare sono appena arrivato.–
–Allora che novità ci sono?– gli chiesi –Dunque, sono partito dal proprietario del locale; inizialmente pensavo che tua sorella avesse scoperto qualche traffico illegale di soldi o evasioni fiscali, il signor Smith ha dei precedenti. Però poi la mia attenzione si è spostata su suo figlio.–
Io lo guardai perplessa –Suo figlio!? E cosa ha a che fare mia sorella con il