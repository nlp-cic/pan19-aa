il moro stando al gioco.

«Questo starà a me deciderlo» concluse Genn alzandosi, senza smettere il cipiglio altezzoso che aveva preso.

«Di certo. Vai a prepararti e vestiti elegante» suggerì Alex vedendolo andare verso la loro camera.

 

*

«Davvero mi stai portando all’Earth’s Moon?» chiese per l’ennesima volta con gli occhi che gli brillavano per la felicità.

«Certo, Genn. Te l’ho già detto. Anche se avrei preferito che lo scoprissi una volta arrivati» fu il bonario ammonimento del moro, che aveva rivelato la loro destinazione prima del tempo perché Genn minacciava di mettersi a chiamare ogni singolo ristorante chiedendo se c’era una prenotazione a loro nome.

«Non sono mai andato all’Earth’s Moon» continuò ignorando il commento «Non vedo l’ora».

Continuarono il viaggio con Genn che non riusciva a star fermo sul sedile ed Alex che lo guardava di sottecchi ridendo e a volte sgridandolo scherzosamente.

 

Arrivati nel locale, un cameriere li accolse e li fece accomodare in una stanza privata, con una parete di vetro che dava sul cielo stellato. Le luci erano soffuse e tutto era arredato esattamente come si aspettava. Al centro del tavolo vi era un bouquet di fiori provenienti da un pianeta vicino, Genn li conosceva bene perché li aveva studiati di recente, e davanti ad ogni posto c’era un piatto affiancato da un’infinità di posate che non aveva la benché minima idea di come usare.

Si accomodò ed attese Alex che intanto stava parlando con il cameriere. Quando ebbe finito prese posto anche lui e il cameriere li lasciò soli.

«Che gli hai detto?»

«Nulla. Ci accordavamo sulla cena» fu l’evasiva risposta, ma Genn era troppo preso da altro per preoccuparsi anche di quello.

Amava i ristoranti di lusso e quello era il migliore della loro città, forse anche del loro pianeta. Era certo che Alex avesse dovuto fare molti sacrifici per mettere da parte i soldi necessari per permettersi la serata. Guardò il suo ragazzo che stava sfogliando il menù.

«Alex» lo chiamò facendogli alzare la testa dalla carta. «Grazie» disse semplicemente, sorridendo appena. Un sorriso simile si formò sulle labbra di Alex.

«Aspetta la fine della serata almeno» rise infine.

«Sono sicuro che mi piacerà tantissimo in ogni caso»

Lo sguardo che Alex gli rivolse a quelle parole lo incantò un attimo. Era uno sguardo strano, c’era un baluginio sul fondo che non era riuscito a decifrare.

D’un tratto sentì un vuoto allo stomaco e la netta sensazione di essere più leggero. Guardò immediatamente Alex e vide che lo stava fissando divertito. L’istante dopo si rese conto del motivo.

Stavano fluttuando in aria. Sgranò gli occhi e aprì la bocca sorpreso. Alex lo guardava con aria divertita, ridacchiando sommessamente.

«Sembri un pesce. Chiudi la bocca» disse ridendo un po’ più forte.

«È una cena a gravità zero?» chiese Genn ancora shockato guardandosi intorno. «Mi hai portato ad una cena a gravità zero?» chiese di nuovo senza aspettare che Alex dicesse alcunché, con il viso che passava dalla sorpresa all’entusiasmo.

Alex rise annuendo. «Ti piace?»

«La adoro, tantissimo» rispose allontanandosi dal tavolo e nuotando nell’aria. «Alex guarda. Posso fare una capriola» disse mentre portava il corpo in avanti e ruotava su stesso.

Non era mai stato ad una cena a gravità zero, l’aveva sempre voluto fare e con Alex ne parlavano spesso. Si avvicinò a lui piano, muovendo braccia e gambe come se stesse nuotando e lo fece scostare dal tavolo.

Alex lo seguì nei movimenti e presto furono fronte contro fronte. Genn si sentì felice come gli succedeva solo quando erano insieme. Era un benessere interno, non si trattava solo di allegria, era qualcosa di più profondo, di più radicato nella sua coscienza. Solo Alex lo faceva sentire così, solo lui lo aveva mai fatto sentire bene con sé stesso e con il mondo. Continuarono a stare uno negli occhi dell’altro ancora per un po’. Gli occhi piccoli e affusolati di Alex lo calmavano sempre, Genn adorava il suo sguardo dolce e gentile, tranne quando erano nell’intimità. In quei momenti lo sguardo di Alex cambiava radicalmente, diventava più acuto più affilato e Genn aveva sempre l’impressione che gli stesse leggendo dentro. Con la mente a quei momenti socchiuse le labbra e si avvicinò a quelle del suo ragazzo. Erano piccole e lisce. Alex aveva l’abitudine di tenere la bocca tirata quando si baciavano ma bastò che Genn gli prendesse il labbro inferiore tra le sue e succhiasse piano guardandolo negli occhi per farlo rilassare. Le mani del suo ragazzo si strinsero intorno alla sua vita facendo aderire il loro corpi. La lingua di Alex fece capolino tra le sue labbra e Genn la toccò piano con la sua, guardando il viso dell’altro sorridendo malizioso. Amava giocare così con lui, provocarlo, far cambiare la sua espressione. Gli passò una mano trai corti capelli neri e lo baciò con trasporto facendo danzare le lingue tra loro.

Un rumore alle spalle di Alex attirò la loro attenzione. Il cameriere stava entrando con le prime portate, muovendosi incredibilmente bene e a suo agio anche