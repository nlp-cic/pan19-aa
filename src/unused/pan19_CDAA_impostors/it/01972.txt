ridere. 





« Sei senza ritegno, Liam » commentò.





« Non ho ancora avuto questo piacere » rispose invece Louis. « Ma ho una foto con lui di quando ero piccolo. Mia madre mi ha portato a Carrington… sono un tifoso prima di essere un calciatore » replicò con una stretta di spalle. 





La sua risposta sembrò piacere a Harry. Sentiva il suo sguardo addosso, tanto che Louis dovette abbassare lo sguardo per non fare l’errore di girarsi e rivolgerlo al ragazzo.





« Quindi risale all’anno scorso » commentò Niall. 





« Sei simpatico quanto un tackle di Pepe del Real Madrid » replicò Louis, facendo ridere Harry. Dio, avrebbe fatto di tutto per non farlo mai smettere di ridere.





« Ti piacerebbe… ti piacerebbe giocare al Real Madrid? » gli chiese Liam. Louis odiava parlare di queste cose, di progetti, di desideri. Lui stava già vivendo il suo sogno.





« Ma sei un giornalista del Daily Mail in incognito? » gli chiese Niall, aggrottando le sopracciglia. 





Liam fece per scusarsi, diventando tutt’ad un tratto paonazzo, ma Louis lo bloccò.





« No, tranquillo. È una domanda normale » rispose. « Certo che mi piacerebbe. Ma a chi non piacerebbe giocare in un club che lotta ogni anno per vincere la Champions e poi fallisce miseramente quando ne manca solo una raggiungere la cifra tonda? » chiese con una leggera nota di scherno. « No, scherzi a parte, il Real Madrid è una squadra di campioni, ogni calciatore desidera di poterci giocare anche solo perché ci ha giocato Beckham e ci gioca Ronaldo… ma no, salvo decisioni diverse da parte della società, io spero di poter stare al Manchester United il più a lungo possibile. Sto vivendo il mio sogno di bambino, giocare e difendere questi colori… è tutto ciò che volevo e che continuerò a volere. E poi gioco con Wayne Rooney. È tipo il mio idolo, ma non ditelo in giro » concluse, abbassando la voce come se stesse rivelando loro un piccolo sporco segreto. Liam scoppiò a ridere.





« Lo sapevo che lotti per i colori » replicò Harry. Louis si girò a guardarlo e lo trovò bellissimo. Harry aveva un sorriso fantastico che riluceva anche nei suoi occhi. « Lo sapevo che tifi veramente United, lo sapevo!» il tono entusiasta con cui aveva pronunciato quelle frasi stonava leggermente con la sua voce profonda e roca. 





Louis si trovò a ricambiare quel sorriso in maniera del tutto inconsapevole. 





« Ha un fisichino abbastanza sottile per essere un hooligan il nostro Harry » commentò Liam. 





« Hooligan? » chiese Niall, quasi strozzandosi con la birra. Il suo tono racchiudeva tutta la sorpresa che stava provando persino Louis. 





Harry arrossì sotto ai loro sguardi. « Non sono un hooligan » si trovò a specificare. 





« Ma se hai l’abbonamento nella Stretford End! »  esclamò Liam. « E vai pure a tutte le riunioni dei tifosi… » 





« Mi piace dare una mano cogli striscioni e coi cori » si trovò a dire Harry, quasi a difendersi da un attacco. 





« Inventi tu i cori? » chiese Louis mentre una curiosità genuina si faceva spazio tra le sue parole. 





« Do solo una mano » replicò Harry. « Sono a Manchester da poco più di un anno, un anno e mezzo quindi non mi prendono molto sul serio, però mi fa piacere che accettino i miei suggerimenti » rispose, stringendosi nelle spalle. Louis annuì. Sì, sapeva cosa volesse dire essere l’ultimo arrivato e non essere preso sul serio. 





Ben presto cambiarono discorso e Louis non poté esserne dispiaciuto. Per quanto adorasse parlare di quello che faceva con la sua squadra, era stanco di avere tutta l’attenzione addosso. Ben presto si trovò a godersi quegli istanti privati tra amici, consapevole che non ne poteva avere tanto spesso. Fare il calciatore era tanto una benedizione quanto una maledizione.  



 



La serata finì nel momento in cui Louis si rese conto che non riusciva a tenere gli occhi aperti. Gli dispiaceva doversene andare ma poteva sentire anche da quella distanza che il suo letto lo stava chiamando. 





Una volta a casa e sotto le coperte si addormentò quasi istantaneamente con il suono della risata di Harry che gli risuonava nelle orecchie.



 



 




 



Per i primi venti minuti il match contro l’Arsenal sembrò privo di occasioni da gol lampanti. Una parata in presa bassa del portiere dal nome impronunciabile dei Gunners – Szczesny, pensò. Sembrava quasi un match tra due squadra italiane. Le squadre erano corte, compatte, non avevano concesso occasioni all’avversario. Sembravano quasi come due leoni che si guardano un attimo prima di sferrare l’attacco. Si girano attorno e aspettano il momento giusto per colpire. Louis sapeva bene che così non si sarebbe arrivato da nessuna parte, sapeva che ci sarebbe voluto un evento per sbloccare il match, per intrattenere i tifosi, per vincere. Il match sembrava quasi che si stesse giocando a centrocampo. Wayne Rooney sembrò avere lo stesso pensiero di Louis perché finalmente scese in cattedra e iniziò a fare quello che sapeva fare. In meno di tre di minuti aveva piazzato due cross in area, il secondo dei quali la difesa dell’Arsenal lo spazzò in calcio angolo. Louis tornò indietro verso il centrocampo per fare da ultimo uomo. Purtroppo Madre Natura