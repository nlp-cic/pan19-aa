a Yakumo che appariva tranquillo. Ah,
che peccato non avere la soddisfazione di vederlo rodersi per la
gelosia!
«Non erano le ragazze a dare la cioccolata?» chiese
Yakumo fissando la scena con scarso interesse.
«Sì, sì, certo! Ma questo non
c’entra niente con San Valentino. Cioè, non
proprio, ecco!» si affrettò a spiegare Ishii.
«Dovresti vergognarti, Yakumo.» lo
punzecchiò Goto. «Avresti dovuto regalare anche tu
della cioccolata ad Haruka-chan. Con tutta la pazienza che ha nel
sopportarti…!»
La risposta di Yakumo venne soffocata dall’esclamazione di
Haruka che aveva finito di aprire il pacchetto.
«Wow! Cioccolata bianca! È la mia
preferita.» sorrise, facendo un leggero inchino a Ishii come
ringraziamento.
«Ah, meno male!» sospirò
l’ispettore sollevato. Purtroppo, sbadato com’era,
si era ricordato della ricorrenza soltanto quella mattina grazie a Goto
che gli aveva dato l’idea, perciò non aveva avuto
molto tempo per scegliere.
«Signor Goto, adesso che Ishii si è dichiarato mi
dice che cosa è venuto a fare qua? Dev’essere una
cosa importante vista la sua fretta…» disse
Yakumo, facendo agitare Ishii che ridiventò del colore della
festa.
«Ti sta solo prendendo in giro.»
sogghignò Goto per tranquillizzarlo. «Comunque
sia, per una volta hai ragione, Yakumo. Abbiamo scherzato
abbastanza.» divenne serio.
«Ah, aspettate! Ho qualcosa anch’io!» si
ricordò Haruka.
Infilando la mano nella borsa che portava per cercare, tirò
fuori due pacchetti che diede a Goto e Ishii.
«Per voi.» sorrise.
«Ma non dovevi, Haruka-chan!» la
ringraziò Goto.
«Ma quant’è fortunato, signor
orso.» si finse entusiasta Yakumo.
«Non posso dire lo stesso di te.» si
vendicò lui.
«Aehm! Yakumo, la tua l’ho persa. Mi
dispiace.» si scusò Haruka stranamente agitata.
Il ragazzo scrollò le spalle come se non gli importasse
nulla.
«Bene. Allora vi lascio. Grazie ancora, signor
Ishii.» salutò lei.
«Di nulla. Grazie a te.» rispose Ishii.
«Buona giornata, Haruka-chan!» rispose invece Goto.
«Vedi di non cacciarti nei guai nel frattempo.» la
salutò Yakumo.
«Ehi! Cosa vorresti insinuare?» se la prese lei, ma
poi sorrise pensando che lui avesse davvero un modo tutto suo di
mostrarsi gentile e preoccupato. «Ci vediamo.» lo
salutò, chiudendosi la porta alle spalle.

*


Haruka pagò tutto ed uscì dal supermarket.
Sovrappensiero s’incamminò per tornare
all’università per riempire il frigo, e la pancia,
del ragazzo più difficile che avesse mai incontrato.
Perché Yakumo era così, insensibile e difficile,
così scostante da mostrarle sempre una dolcezza strana ed
impacciata che le riempiva il cuore di tenerezza. Quel carattere poco
amabile nascondeva in realtà la sua timidezza e la sua
gentilezza.
Haruka ormai lo sapeva bene. Poteva dire di conoscerlo abbastanza e
sicuramente più di qualunque altra ragazza
dell’università, più di tutte quelle
che gli avevano lasciato la cioccolata davanti l’aula del
club.
Mh, forse era un po’ gelosa. Ma solo un pochino, eh!
Con un sospiro portò la mano libera dalla busta della spesa
sulla borsa. Nonostante la spessa stoffa riuscì a sentire
gli spigoli della confezione della cioccolata che non gli aveva dato.
Era rimasta davvero sorpresa nello scoprire che anche lui avesse delle
ammiratrici. Be’, e come biasimarle? In fondo era un bel
ragazzo.
Era arrivata impreparata a quella situazione e quasi impaurita, non ci
aveva minimante pensato ad un’eventualità di quel
genere. Perché avrebbe dovuto dargli anche la sua cioccolata
quando ne aveva così tanta che poteva permettersi di
dividerla con il signor Goto?
Eppure, Haruka si arrabbiò con se stessa rimproverandosi.
Non era certo il tipo di ragazza che si faceva tutti questi problemi,
però… La sua cioccolata non nascondeva alcun
significato, no? Perché credeva che per Yakumo sarebbe stata
diversa dalle altre?
Puntò lo sguardo innanzi, decisa. Sarebbe tornata
all’università, l’avrebbe aspettato nel
caso in cui non fosse ancora rientrato, e gli avrebbe dato la
cioccolata!
Sospirò affranta. Stupida Haruka!, si riprese.
Accelerò il passo per arrivare prima.

Quando aprì la porta dell’aula del club, non si
sorprese nel trovarci uno Yakumo palesemente stanco e assonnato.
«Ancora in giro?» l’apostrofò
con uno sbadiglio.
«La spesa.» spiegò Haruka semplicemente.
«Mh, potevi ricordarmelo. Dopo che ti sei impuntata tanto
ieri per convincermi a venire con te.» brontolò.
«Ma c’era il signor Goto.» si
giustificò lei. «E poi, ce l’ho fatta
anche da sola. Vedi?» mostrò fiera la busta della
spesa.
Yakumo si portò una mano davanti alla bocca, ridacchiando.
«Dai qua.» si alzò per prenderle la
busta di plastica.
Haruka lo fissò rovistarci dentro e sistemare tutto nel
frigo. Aveva preso acqua e bibite dolci, come succhi di frutta, e
ciò che sapeva sarebbe piaciuto a lui. Non che poi fosse
così difficile da indovinare: amava i dolci, anche se
l’avrebbe sempre negato.
Ridacchiò riportando alla mente i momenti in cui
l’aveva sorpreso