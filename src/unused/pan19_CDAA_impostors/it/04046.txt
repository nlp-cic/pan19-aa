in tutto questo tempo, ognuno di voi e tu per primo, abbia continuato la propria vita, ma forse, almeno per te, nessuno è stato abbastanza importante da levarti dalla testa quello stupido quesito.
Ti ripeti che devi farla finita con le fantasie da adolescente sul tuo amico etero, eppure non riesci a non essere fin troppo emozionato all’idea che tra un paio d’ore potrai rivederlo dopo tanto tempo. Ti sforzi di mettere a tacere quello sfarfallio che ti tormenta la bocca dello stomaco. In fin dei conti, se ce l’hai fatta a mantenere il controllo delle tue emozioni per tutto il tempo in cui siete stati colleghi, che male può farti qualche giorno al Sundance? Del resto, hai acquisito una certa abilità nel mascherare i tuoi sentimenti.
Sul piano lavorativo, i mesi trascorsi sono stati molto impegnativi per entrambi, tu a girare I am Michael e Chris con le riprese di Z for Zachariah, perciò non avete avuto molte occasioni di incontrarvi, giusto qualche chiamata e scambi di sms, per lo più ad orari indecorosi a causa del fuso. Si potrebbe dire che abbiate sviluppato un’abilità tutta vostra nel non prenderci mai con il fuso orario.

 

Chris

Cammini lungo i pannelli che recano il logo del Festival quando lo vedi in lontananza. La prima immagine che hai di Zach, è quella di lui avvolto nel suo cappotto scuro che scherza, gesticolando animatamente, con James Franco, la sua nuova co-star.
Ti chiedi come faccia a non morire di freddo con quell’abbigliamento a tuo parere troppo leggero, dato che tu indossi addirittura una giacca pesante oltre al giubbino imbottito. Continui a guardarlo rimanendo in disparte, senza avvicinarti mentre lui chiacchiera e sorride. Ormai conosci bene Zach e non ti sfugge il fatto che tra i due uomini ci sia una certa confidenza. Te ne rendi conto persino da quella distanza.
E’ normale, pensi. Nel film sono colleghi, anzi partner. E’ normale che tra loro si sia instaurato un rapporto di complicità. E’ normale, eppure la cosa ti procura un senso di fastidio. Questo non è normale. Proprio per niente. Quando hai cominciato a essere geloso di Zach? Non sei in grado di darti una risposta coerente.
In ogni caso, valuti che non sia il momento giusto per raggiungerlo, ti giri veloce e stai per andartene quando senti la sua voce pronunciare il tuo nome. A dire il vero, non si tratta proprio del tuo nome di battesimo poiché lui ti ha appena chiamato Capitano in un’imitazione perfetta del tono di voce di Spock. Ti giri di scatto mentre le tue labbra si increspano in un sorriso.
«E così volevi andartene senza salutare eh?» Ti domanda con il suo tono allegro. Sembra davvero felice di vederti.
«Non mi sembrava un buon momento.» Ti giustifichi «insomma, eri piuttosto impegnato.»
«Io e James stavamo discutendo gli ultimi dettagli per un’intervista, in effetti ora devo scappare. Ci vediamo a bere qualcosa stasera?»
«Da me o da te?»
«Da te, sei tu quello con le riserve di alcolici.» Ti risponde trattenendo a stento un sorriso.
Annuisci mentre lo guardi allontanarsi.

Tornato nella tua stanza d’albergo, ti butti sotto una doccia bollente. Dopo avere indossato un paio di jeans scuri e una t-shirt bianca, ti stendi sul letto, il televisore al plasma acceso mentre cominci a fare zapping in attesa dell’arrivo di Zach. Non sono passate che un paio d’ore quando tuo iphone si illumina emettendo un lieve bip. Allunghi il braccio alla ricerca dell’apparecchio che ricordi di avere lasciato sul comodino. Lo afferri e apri il messaggio.
«Ehi, non so se riesco a sganciarmi. Sono rimaste alcune faccende da definire con James. E’ un problema se arrivo sul tardi?»
Sospiri.
«No, nessun problema» Digiti veloce.
Sospiri ancora e, prima di riporre l’iphone, guardi per l’ennesima volta la foto che James Franco ha postato su twitter, quella di lui e Zach che si baciano in una scena del film.
Perché non riesci a toglierti dalla testa quella dannata fotografia? Per non parlare poi della foto del threesome dove appare anche quell’altro bellimbusto!
Eppure sai che sono foto di scena.
Eppure continui a provare fastidio.
Quando ormai cominci a perdere le speranze, senti bussare alla porta.
«Mi dispiace per il ritardo.» Ti dice Zach, sistemandosi gli occhiali sul naso.
«Non importa, entra.»
Chiudi la porta alle vostre spalle e stappi in automatico due lattine di birra. Zach si siede su una poltrona e tu sul bordo del letto. Spegni la televisione che era rimasta accesa, un vecchio film in bianco e nero in sottofondo.
Bevete in silenzio, scambiate qualche battuta sui film in uscita e sul cast  ma è come se la confidenza di un tempo si fosse dissipata lasciando al suo posto solo incertezza e imbarazzo. Non sei abituato a quella situazione, per lo meno non con Zach.
Ne hai abbastanza di quella conversazione troppo formale.
«Che cosa c’è tra te e quel tizio?» Gli domandi all’improvviso.
«Quale tizio?»
«Quello con cui fino a poco fa stavi definendo alcuni dettagli.» Gli rispondi.
Zach ti guarda, appare