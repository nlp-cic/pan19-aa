pesantemente una spalla, bloccandolo a pochi passi dall’uscita sopra di lui.     «Sanji».     Ahi, ahi, ahi. L’aveva chiamato per nome. «Quando usi il mio nome hai sempre in mente qualcosa che non mi piacerà, marimo», disse il cuoco, e fu certo che la sua voce avesse assunto una vaga sfumatura incerta. Fece appena in tempo a voltarsi che un paio di labbra si poggiarono sulle sue, tappandogli la bocca e impedendogli di replicare. Dilatò gli occhi e alzò immediatamente una gamba per colpirlo, ma quell’idiota gli afferrò la caviglia e, una volta scampato il pericolo, gli cinse i fianchi per attirarlo a sé senza tanti complimenti. Provare a mugugnare qualcosa fu letteralmente inutile, e non solo a causa della lingua che aveva cominciato ad esplorare il suo palato. Giacché il calcio non aveva funzionato, fu quasi tentato di spegnere la sigaretta che ancora reggeva con due dita sulla pelle di quella stupida testa verde, magari con la speranza che lo lasciasse andare. Peccato che neanche quella soluzione gli sembrava poi una così grande idea, conoscendolo. E di prenderlo a pugni con le sue mani - le sue preziosissime mani! - non se ne parlava nemmeno.     Quando il fiato venne finalmente meno Sanji poté tornare a respirare, imprecando mentalmente all’indirizzo di quello stupido spadaccino. Era pronto ad inveirgli contro ad alta voce quando lo sguardo intercettò la sua figura, che si stava leccando via dal labbro inferiore la saliva. Si fermò di botto, sentendo scemare pian piano la rabbia iniziale nel continuare a fissarlo; e forse si ritrovò persino ad arrossire quando Zoro gli scoccò un’occhiata, dando vita ad un sorriso malizioso che sulla sua faccia da schiaffi stonava non poco.     «Non. Ci pensare. Nemmeno», sibilò il cuoco, scandendo le parole con voce roca e provando ad indietreggiare. Venne riacciuffato in un lampo prima ancora che potesse distanziare lo spadaccino, e, sebbene avesse alzato prontamente una gamba per colpirlo al collo con la sua bella scarpa in vernice nera, anche quella soluzione si rivelò pressappoco inutile. Alzò lo sguardo per fissarlo in viso, e ciò che vide non gli piacque per niente; tra colorite imprecazioni a denti stretti e strattoni, grovigli di braccia e gambe muscolose, caddero sul pavimento e rotolarono su di esso, ritrovandosi l’uno sopra l’altro senza poter far niente per impedirlo.     Con il fiato corto e i primi bottoni della camicia liberi dalle asole, Sanji aggrottò la fronte e puntò l’occhio azzurro - l’unico ad essere visibile, a dirla tutta, visto il ciuffo biondo che nascondeva l’altro - sul viso di Zoro, fissandolo severamente. «Avevo detto di no, marimo pervertito».     Per tutta risposta, però, lo spadaccino gli tappò la bocca con una mano. «Hai detto di non pensarci, no che non volevi farlo», lo prese in giro sarcasticamente, sistemandosi a cavalcioni su di lui come se volesse impedirgli di muoversi. Gli aveva bloccato le gambe per far sì che non potesse usarle, certo che non si sarebbe mai permesso di utilizzare le mani per prenderlo a pugni. Ripeteva che per un cuoco erano troppo preziose, e adesso ne avrebbe pagato le conseguenze. «Come minimo me lo devi», soggiunse, ignorando i borbottii soffocati a cui il cuoco stava dando vita prima di allontanare una volta per tutte la mano.     Sanji si allentò la cravatta, sbuffando; riportandosi la sigaretta alle labbra per sorreggerla con i denti e mordicchiarla, poi, sbottò, «Tu e la tua gelosia del cazzo». Però in fondo in fondo quello stupido marimo aveva ragione. Ed era spaventoso dare ragione a quel dannato spadaccino, visto che la maggior parte delle volte era proprio lui ad essere dalla parte del torto. «Datti una mossa invece di startene fermo, almeno. Sei pesante e devo anche preparare la cena, dopo».     E non l’avesse mai detto. L’espressione che si dipinse sul volto di Zoro gli piacque ancor meno di quella che gli aveva visto in viso qualche istante prima, però decise di chiudere un occhio quando lui gli passò la punta della lingua sul collo, bloccandogli sul nascere una qualsiasi replica che sarebbe potuta comunque uscire dalla sua bocca, ma facendo sì che dalle labbra gli sfuggire un piccolo sospiro di voluttà. Beh, per una volta poteva anche lasciarlo fare.     Togliere allo spadaccino quel maledetto haramaki fu più arduo di quanto non avesse creduto al principio. Passando le mani al di sotto di esso lo afferrò saldamente e lo fece risalire verso il petto, così da poterglielo sfilare dall’alto; puntellandosi un po’ sui calcagni fu Zoro stesso a liberarsene del tutto, togliendosi le scarpe e calandosi i calzoni per disfarsi svelto anche di quelli prima di chinarsi verso il cuoco e leccargli il mento. La barba che lo cingeva gli solleticò la lingua, ma a ridacchiare lievemente per quel contatto fu Sanji stesso; aveva reclinato un po’ il capo all’indietro per fissare l’apertura sul soffitto che portava al ponte, le mani ferme stabilmente sui fianchi del compagno. Per quanto straparlasse e si lamentasse, non poteva di certo dire che quella situazione gli dispiacesse. Però...     «Potrebbe scendere qualcuno, marimo di merda», sussurrò con voce rauca, quasi si fosse ricordato solo in quel momento che su quella maledetta nave non