locale. Tipo, un lavoro vero. Serio. Dice che per i primi tempi, pagherebbe lui una camera per me, giusto finché non trovo un po' di stabilità.”Sergio sgrana gli occhi, “Pensavo avessi detto che non sei il tipo da restare per tanto tempo in un posto e soprattutto non sei tipo da lavoro fisso.”“Ma stavolta si tratta di musica! Dovrei adattarmi solo agli orari di lavoro ma, per dire, qua al parco venivo tutti i giorni alla stessa ora, che differenza farà? E potrei avere un tetto sopra la testa, con un letto pulito e tutto mio, e fare la spesa e cucinare e non accontentarmi di qualche zuppa istantanea del supermercato o dei dolci che mi porti tu, e...” Fernando prende fiato e sta per aggiungere qualcosa, ma si blocca e si morde il labbro, palesemente indeciso se continuare o lasciar perdere.“E per una volta sento di voler restare in un posto, sento che potrei accettare la stabilità, e vorrei-- vorrei che fossi tu ad aiutarmi ad abituarmi a tutto questo, perché questo cosa di restare qui è nata grazie a te.”Il cuore di Sergio batte così forte che probabilmente Fernando riuscirà a sentirlo e ritirerà tutto e non farà altro che prenderlo in giro. Mille e mille volte ha pensato a scene del genere – anche peggio, a dire il vero, tipo lui che arriva al Parque del Retiro su un cavallo bianco e porta via Fernando – e ora che si trova nella realtà dei fatti, non sa cosa dire e cosa fare perché l'unica cosa sensata che gli viene in mente è baciare ancora Fernando e ancora ancora ancora finché le labbra non gli diventino così rosse da non distinguersi dal maglione che indossa Sergio.Fernando lo guarda, cerca di decifrare le sue espressioni e i suoi pensieri, ma Sergio è, per una volta, un mistero e non un libro aperto.“Meglio parlarne al caldo, che dici? Abbiamo ancora un invito a cena in sospeso,” è l'unica cosa che riesce a dire, prima di alzarsi e dirigersi verso casa tenendo Fernando per mano.

 

Fernando si guarda attorno con aria stupita: la casa di Sergio è enorme e allo stesso tempo accogliente. Vetrate su vetrate si susseguono e lui si avvicina per osservare le luci di Madrid. Nessuno dei due parla, provano ad abituarsi uno ad un ambiente nuovo ma che già sa di familiare e l'altro ad una presenza nuova che però ha tanto sperato di vedere lì.Sergio gli offre di fare una doccia, “Non insieme,” aggiunge subito allarmato, appena la minima espressione di timore attraversa il viso di Fernando, “Voglio solo che tu ti levi tutto il freddo di dosso, che ti metta comodo e ti rilassi”. Gli procura dei vestiti e, mentre sente lo scroscio dell'acqua, si siede sul divano e si prende la testa tra le mani.È successo tutto in un attimo e ancora non riesce a crederci. Per un po', nei mesi passati, aveva pensato che Fernando si prestasse alle sue attenzioni solo per comodità. Poi aveva pensato che fosse perché ormai lo considerava una faccia amica in una città che continuava a restargli estranea e un po' ostile. Poi aveva pensato che si stava facendo un po' troppi film e che quell'attrazione verso quel ragazzo pieno di lentiggini con un dono particolare per la musica lo stesse un po' facendo impazzire.Fa partire un po' di flamenco dallo stereo sul tavolo di fronte, l'unica cosa che potrebbe rilassarlo al momento e fargli capire che sta succedendo tutto davvero e che chi vivrà, vedrà, senza farsi tante paranoie e tantissimi filmini.Una vocina nella sua testa gli chiede se si rende conto che si sia portato uno sconosciuto a casa, un tizio che per quanto ne sa potrebbe derubarlo da un momento all'altro e non ha fatto altro che intontirlo con parole e baci. Sergio scuote la mano vicino la testa come per cacciare via tutti questi pensieri insensati, perché lui se lo sente dentro che non c'è niente di strano o di falso o di esagerato in quanto stia succedendo. Lo sa che Fernando non sta mentendo, e che quei baci hanno significato qualcosa, e che ora è lì con lui e non sta solo aspettando il momento giusto per tramortirlo e portargli via quante più cose e soldi possibili. Fernando esce dal bagno con la pelle arrossata dall'acqua bollente e un sorrisetto soddisfatto stampato in viso. “Pensavo di aver dimenticato cosa volesse dire poter fare una doccia come si deve,” dichiara, per poi lasciarsi sedere vicino a Sergio. Gli accarezza di nuovo la fronte e i capelli, spostandoglieli dietro le orecchie e avvicinandosi per baciarlo. Sergio lo lascia fare, un po' divertito e un po' ancora troppo incredulo per reagire davvero. 

 

Qualche ora dopo sono ancora sul divano. Sergio ha ordinato delle pizze, hanno guardato un po' di tv e bevuto della birra, e tutto ciò sa così tanto di routine anche se è la prima volta che succede, che Sergio quasi chiama sua madre per dirle che non potrebbe essere più felice di così. 

 

Quando Sergio prende le mani di Fernando tra le sue, Fernando si lascia scappare un sospiro e un sorrisetto, mentre chiude gli occhi. Sergio ridacchia, studia ogni espressione del suo viso.