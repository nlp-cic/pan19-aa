un vero lupo: sceglieva un compagno e vi restava legato a vita, incapace di innamorarsi di qualcun altro.

E questo poteva essere abbastanza orribile, perché perlopiù le persone amavano come degli umani, non come dei lupi. La gente di rado si amava per tutta la vita.

«Non ho scelto Stiles» confessò a fatica, con voce roca e frammentata.

«O perlomeno non ancora» sottolineò Laura, sospirando stanca e posando una mano sul braccio del fratello, in un gesto di conforto. «Non farlo, Derek, non scegliere Stiles: riprendi le redini del tuo autocontrollo, fai un passo indietro e doma i tuoi istinti. Meriti la possibilità di innamorarti e disinnamorarti in qualsiasi momento della tua vita, come chiunque».

«È difficile» mormorò, con lo stesso tono di prima, rigido.

«Lo so, ma devi smetterla di mordere Stiles, perché così alimenti soltanto di più i tuoi istinti da lupo. Ama come un umano, per favore» gli sussurrò supplicante.

Anche se esitante, annuì. «Devo resistere solo per un altro paio di settimane. Sta per partire per New York». E dopo Derek si sarebbe sentito vuoto, straziato e perso.

Laura dovette percepire la sua sofferenza: gli rivolse un’espressione comprensiva mordendosi un labbro.

Lui scrollò le spalle. «Ho superato di peggio».

«Meriteresti di meglio» gli ribatté con voce flebile, ma Derek piuttosto che replicarle preferì restare in silenzio.

 

 

 

Lo sceriffo non smetteva di raccontare in giro con fierezza che Stiles aveva ottenuto una borsa di studio completa, e più passava il tempo più aggiungeva a ciò anche come stesse procedendo il trasloco di Stiles.

Stiles, dal canto suo, non parlava mai con Derek dei preparativi per la partenza. Derek gliene era grato: sarebbe stato un argomento che avrebbe reso tristi entrambi e basta.

Stiles aveva brontolato parecchio quando Derek aveva smesso di morderlo durante il sesso, ma lui aveva usato come scusa il fatto che fosse meglio dare al suo corpo il tempo di guarire – aggiungendo solo con lo sguardo "adesso che devi partire". Stiles aveva accettato le sue parole con aria mesta.

Rispetto a prima, cominciarono a ritagliarsi molto più tempo per stare insieme, anche se magari di baciavano soltanto. Rubavano dei lunghi minuti alle pause di Derek, o un paio di ore al tempo che Stiles avrebbe dovuto impiegare per fare la spesa per lui e suo padre.

I loro baci erano intensi, sensuali e dolci. A volte dopo Derek sentiva girargli la testa.

Derek respirava a pieni polmoni le emozioni e i sentimenti che Stiles provava per lui quando nascondeva la testa nell’incavo del suo collo, sorridendo. O quando abbracciava da dietro Derek strizzandolo forte, provando ad avere la pretesa di aver catturato e colto di sorpresa il lupo cattivo – Derek roteava gli occhi tutte le volte. O quando passavano dei pomeriggi freddi e grigi appoggiati di spalle al retro del pub, a baciarsi in modo osceno, quasi sfidando mentalmente degli ipotetici passanti a sorprenderli. O quando facevano sesso e indugiavano di proposito in movimenti e spinte lente e sensuali, amando la dolce tortura che ne ricavavano.

Quello che non smetteva mai di sorprendere Derek, però, era che Stiles provava quei sentimenti proprio per lui. Gli provocava un dolore sordo al petto.

Quando infine giunse il giorno prima della partenza, pioveva come al solito. Derek si sedette sul proprio letto e spinse Stiles a sedersi a cavalcioni addosso a lui, allacciandogli le braccia e le gambe intorno, affinché lui potesse sentirselo tutto addosso. Ci fu una lentezza particolare nei loro baci, che sapeva di malinconia struggente.

«Non so se per il Ringraziamento tornerò» mormorò Stiles, strofinando appena il naso contro il suo zigomo. «Mi sa che non riuscirò a permettermi un volo fin qui».

«È comprensibile» lo rassicurò, «e poi comunque non avrebbe senso: poco dopo sarà Natale, potrai venire qui a fine dicembre».

Stiles annuì vago.

Sapevano entrambi che il college lo avrebbe reso una persona diversa, e non solo perché come accadeva per molti adolescenti quella sarebbe stata la sua prima esperienza di vita vissuta fuori casa: era anche la prima volta che andava fuori dall’isola, la sua prima volta dentro al continente e in una grande città piena di vita. Laura diceva che secondo lei Stiles si sarebbe fottutamente innamorato di New York, e Derek non stentava a crederci.

La consapevolezza che nessuno dei due poteva chiedere all’altro di aspettarlo li aveva portati ad accordarsi in maniera tacita e implicita a non fare mai progetti del tipo "Ti chiamerò. Dammi il tuo indirizzo email. Restiamo in contatto". Era pressoché inutile fare simili proposte quando sapevano tutti e due che per via della differenza di vita sociale e struttura del territorio, da quel momento in poi avrebbero vissuto ai lati opposti del mondo.

Era molto meglio concedersi un addio più sereno e piacevole.

Si spogliarono senza fretta, l’uno ebbe cura di soffermarsi a baciare ogni piccolo dettaglio che c’era sul corpo dell’altro. Derek cercava di non procurare ferite a Stiles da settimane, ormai, ma l’idea di non sapere quando lo avrebbe rivisto gli strinse abbastanza il cuore da mandare al diavolo tutto e allentare almeno un po’ i suoi istinti.

Derek gli posò le mani artigliate sui fianchi nudi, mentre Stiles