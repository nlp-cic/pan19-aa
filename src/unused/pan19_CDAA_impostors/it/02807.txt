Nella caraffa d'acqua galleggiava un acino d'uva, non un bulbo oculare.
E tutta quella normalità un tempo tanto invocata, ora sembrava fantascienza al limite dell'orrore.

Non avrebbe fatto colazione in quella cucina.

Era sceso alla tavola calda sotto casa in maglione, pigiama e birkenstock slacciate.
Un caffè, forte, lungo e senza zucchero. Pancetta, senza uova, tre fette e del pane.
«Sir, you're wearing pyjamas».
«Well you're lucky enough I don't sleep naked».
Sette sterline per tre fette di bacon, un furto. Ma c'era anche da dire che, in un glorioso passato, quel bar aveva dovuto far fronte ad armate organizzate di curiosi e di spioni.

Sul tavolino col piano di plastica che scimmiottava il marmo, qualcuno aveva lasciato il giornale aperto sulla pagina dei giochi.
Le parole crociate chiedevano di completare il quadro, individuare le lettere nei quadratini gialli e disporle in ordine per formare la frase.
«What an idiot - aveva detto sottovoce - the 70th prime minister was Heath, not Macmillan...»
La M occupava prepotentemente tutto il quadratino giallo.
Ed in fila, sotto alle parole crociate, nove quadratini.I M N O T D _ _ _

"I'm not DUMB", aveva scritto a penna, completando i quadratini a caso.
Poi aveva spazzolato il bacon dal piatto - sette sterline, un furto, ma forse non così tanto dato il sapore - e si era alzato, lasciando il giornale al suo destino. 

Il distributore di giornali gratuiti sul marciapiede aveva visto giorni migliori.
Ora era addobbato da volantini di vario genere, che coprivano la vetrinetta in cui era in display una copia del quotidiano scandalistico.I'M NOT D - si leggeva a caratteri cubitali, prima che un volantino coprisse il resto della scritta.
Non era altro che il grido di libertà di uno degli ennesimi bellocci del cinema. 
"I'm not dating her", annunciava, indicando la foto di un'attrice copincollata al suo fianco sulla copertina.

«I need to get this flat clean, Doctor», aveva detto Mrs. Hudson, parandosi davanti alle scale quando lui aveva tentato di rincasare.
«I'm not paying you for this».
«I'm not charging».
Niente da fare, doveva restare fuori dall'appartamento.
Così all'improvviso, la signora aveva deciso fosse giunta l'ora di cambiare l'aria alle stanze e sbattere i tappeti.
Lui sperava solo non le passasse per la testa di buttare via nulla. 
Doveva restare tutto com'era.
Pulito. Ma com'era.

Perché non doveva perdere nient'altro.

Quando si perde un amico, un fratello, poi non si vuole perdere più nulla.
Si è già smarrito quello ed è difficile ripescarlo per caso nella cesta degli oggetti ritrovati.
Non si è stati attenti abbastanza, accorati abbastanza, attaccati abbastanza, vigili abbastanza.
Si è stati distratti, ci si è lasciati andare.
Non si è stretto abbastanza, non ci si è aggrappati abbastanza.
Si è lasciato andare.
Come le corde che si tenta di tenere tese e ti mordono la pelle, bruciando quando scorrono via.
E si rimane con i palmi arrossati e scottati ed il capo della corda non si vede più.

Quando si perde un compagno, un confidente, poi non si vuole perdere più nulla.
Si è già smarrito quello ed è impensabile doversi mettere a ricercare qualcos'altro ancora.
Non si può più lasciare nulla indietro, mettere nulla da parte, accantonare niente.
Si deve avere tutto sotto controllo, tutto in bella vista, si deve tenere tutto.
Non si vuole buttare via, non si vuole donare, non ci si vuole separare da nulla.
Si deve trattenere.
Come le dighe costruite malamente con ramoscelli accatastati, una breccia significa la fine.
E se l'acqua sfugge anche solo da un pertugio è tutta la diga che crolla.

Aveva ripreso a zoppicare.
Niente più stampella, solamente un lento arrancare con la gamba irrigidita, che era tornata a fare male.
Una metafora involontaria, no?
Quando credeva che la sua vita gli fosse stata strappata di dosso tra la sabbia ed i colpi di mortaio, zoppicava.
Poi aveva trovato qualcuno che l'aiutasse a camminare dritto, a rimettersi in sesto.
E adesso, forse, un po' rimpiangeva la sabbia ed i colpi di mortaio.

Avevano fatto meno male.


In maglione, pigiama e birkenstock slacciate.

«Next train approaching - please spread along the platform, mind the gap please, next train approaching - mind the gap please», stava ripetendo un controllore, con la voce nasale amplificata dall'altoparlante. 
«Sir, you're wearing pyjamas», lo aveva informato un'anziana signora un po' preoccupata.
«I know, ma'am» ed aveva alzato entrambe le sopracciglia.
«Nice sweater».

Dalla parte opposta del binario, una billboard ripeteva lo stesso advertisement due volte.
Una donna avvolta in un abito senza una forma precisa, tutto colori e toppe stravaganti, rideva verso i passanti ed ammiccava.I'm not Different.I'm Desigual!
Sul secondo cartellone qualcuno aveva attaccato degli adesivi gialli e si poteva leggere solamenteI'm not D-


Si era lasciato trasportare sulla