scorgere attorno alle sue pupille dilatate. Poi il tuo sguardo passa a quelle labbra che ti hanno donato così tanto: sofferenza,  rabbia, felicità e anche piacere come mai ne hai provato. Quel succoso labbro inferiore fatto per essere leccato e morso e quel peccaminoso arco di cupido che sembra stato disegnato e creato dalle mani di un angelo che, a quanto pare, amava molto la bellezza. Quante volte ti ci sei soffermato sopra, prima con i pensieri e poi con la punta della tua lingua? Quante, John? Tante, ma per te sono sempre poche perché la sete di lui è sempre troppa e soffocante, e ti correggi: è sulle sue labbra che vorresti morire per poi rinascere e poi morire nuovamente perché è semplicemente... Sherlock. Non c'è altro aggettivo per descriverlo, è semplicemente lui e basta.

Sospiri e ti passi una mano sulla faccia, cercando di scacciare li ultimi attimi di stanchezza e decidi di alzarti per ignorare quegli occhi che avranno sicuramente capito tutti i tuoi pensieri neanche ce li avessi scritti sulla fronte, del tipo 'Ehy, scusa ma sto pensando a come sono finito di nuovo a letto con te, a come non riesca a spiegarmi questa dipendenza da te e a come riesco a viverti accanto dopo tutto quello che mi hai fatto'. Eh già, perché il risentimento, i sensi di colpa e una buona dose di rabbia sono ancora ben radicati dentro di te, una serpe velenosa che striscia fino alla tua anima e te la stringe fino a che non ce la fai più e scoppi e urli e singhiozzi - perché tu, ex medico militare, non piangi, mai- fino a quando due mani dalle lunghe dite affusolate non ti tirano su dal baratro profondo in cui eri caduto e due braccia magre ma forti non sono pronte ad accoglierti dentro. E quando accade ti senti un po' meglio e cerchi di non pensare con tutte le tue forze a quei tre anni di inferno passati senza di lui,  a Mary e al vostro matrimonio e a tua figlia che ti è stata ricapitata quando la sopracitata è scomparsa lasciando a te tutte le sue responsabilità. Tu ami tua figlia, non vuoi essere frainteso, ma non avresti mai voluto che accadesse così. La tua colpa? Quella di amare un sociopatico egoista che dopo il suo ritorno ti ha preteso tutto per sé, senza pensare alle conseguenze e cioè ad una figlia senza madre tra le vostre braccia. Era questa la vita che volevi, John Watson?

 

Caffè. Hai bisogno di un caffè. Nero, senza zucchero: forte proprio come piace a te. Ti stiracchi le gambe e le braccia con in testa solo il caffè che tra poco ti farai. Ti rivesti completamente, senza alcuna vergogna e rivolgi un ultimo sguardo al tuo compagno - a dire il vero non ti piacciono le etichette che si devono per forza attaccare alle persone, ma tant'è- che ricambia, prima di uscire dalla sua ex camera, ora vostra. Non hai ancora sentito alcun rumore proveniente dalla culla e questo significa solamente che lei sta ancora dormendo come un angioletto e questo giova molto ai tuoi nervi. Attraversi il salotto ed entri in cucina dove vai alla ricerca della scatola contenente quel caffè che tanto agogni e prepari il tutto,  mettendo poi la moka sul fuoco. Aspetti e fingi di ignorare lo strano silenzio che c'è in tutto il 221b e, dopo pochi minuti,  finalmente puoi riempire un bicchiere di quel liquido nerastro. Fai appena in tempo a mandare giù un sorso che due braccia ti avvolgono da dietro e un petto ampio e forte ti si stringe alla schiena. Non hai certo bisogno di tirare ad indovinare per capire che chi si trova dietro di te è Sherlock che ora ha incastrato il suo viso nel punto di incontro tra spalla e collo aspirando il tuo odore come un drogato aspira la sua cocaina. Ti provoca un leggero solletico e non puoi fare a meno di ridacchiare leggermente prima che il tuo detective incominci a baciarti la pelle del collo con una dolcezza che non avresti mai attributo ad un tipo come lui. Sai perché lo sta facendo: hai bisogno di sapere che lui non ti abbandonerà di nuovo e lui ha bisogno di dimostrartelo. Così, un incentivo dolce come il miele per non impazzire del tutto. 

"John.". Oh, quanto lo ami quando pronuncia il tuo nome in quel modo, come se dovesse accertarsi che tu sia lì con lui e non in qualsiasi altro posto. Ed è anche il suo modo per farti capire che tu sei suo e lui è tuo in un patto che non accetta sbavature nel mezzo. Forse questo patto c'è sempre stato. La Caduta era una sbavatura. Mary era un errore sopra la sbavatura. Adesso entrambi state cercando di riscrivere il tutto con un nuovo incentivo in più:  Emily Watson. Dietro di te Sherlock continua a lasciarti lievi baci che ti mandano brividi e stimoli ai nervi di tutto il corpo, continuando a ripetere il tuo nome tra l'uno e l'altro e solo dopo qualche secondo ti accorgi della sua mano che ti ha sollevato leggermente la maglietta per accarezzarti la pelle sopra il confine dei tuoi slip. Sherlock è consapevole che quello è per te un punto sensibile che ti fa increspare la pelle e rabbrividire di più, ma tu sai che non c'è malizia in quello