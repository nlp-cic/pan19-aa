Alpha ha diritto a una visita medica mensile gratuita per la prevenzione delle malattie sessualmente trasmissibili.
 c) Ogni Alpha ha diritto di contrarre il Legame con un solo compagno complementare. In caso di scomparsa di quest’ultimo, l’individuo può contrarre un nuovo legame. In caso di annullamento del matrimonio, il Legame rimane valido (cfr sez. d)
 d) Ogni Alpha ha diritto di costruirsi un proprio nucleo familiare con un compagno complementare. Ha il diritto di chiedere l’annullamento del matrimonio in caso di violenza, incompatibilità, tradimento e infertilità del compagno. L’infedeltà dell’individuo Alpha è ammessa e non contestabile da parte del compagno a lui legato.
 Ha il dovere di generare almeno un erede e di provvedere al benessere fisico, economico e psicologico del proprio compagno e della propria progenie. In caso di annullamento del matrimonio, ha diritto ad ottenere l’affidamento unico della progenie. Se non lo richiede, è previsto l’obbligo di mantenimento della progenie di importo definito dal giudice in sede di tribunale, ma non per il coniuge.
 e) Ogni Alpha ha il dovere di generare almeno un erede e di provvedere al suo benessere. Ha il diritto di assegnare alla progenie il proprio cognome, ha diritto di educarlo secondo i suoi principi e ha diritto di veto su quanto deciso dal compagno di rango inferiore.

 Art. 3
 Gli Stati Uniti d’America riconoscono l’esistenza di un individuo di genere “Beta”.
 a) Ogni individuo Beta ha diritto a soli giorni 7 di assenza giustificata e retribuita durante il periodo estivo e di giorni 7 di assenza giustificata e distribuita durante il periodo invernale.
 b) Ogni Beta ha diritto alle cure mediche di base gratuite come previsto dall’Art 1.
 c) Ogni Beta ha diritto di costruirsi un proprio nucleo familiare con un compagno di rango paritario. Ha il diritto di chiedere l’annullamento del matrimonio in caso di violenza, incompatibilità, e tradimento. L’infedeltà dell’individuo è contestabile da parte del compagno.
 Ha il dovere di contribuire al benessere fisico, economico e psicologico del proprio compagno. In caso di annullamento del matrimonio, non è previsto l’obbligo di mantenimento del coniuge.
 e) Ogni Beta ha il diritto di accedere al servizio di adozione infantile come previsto dalla Costituzione, previo certificato medico di buona saluta psicofisica e solo in caso sia regolarmente sposato. In caso di domanda accettata, potrà registrarsi come genitore effettivo e gli verrà assegnato un individuo di rango paritario cui dovrà provvedere economicamente, fisicamente e moralmente.

 Art. 4
 Gli Stati Uniti d’America riconoscono l’esistenza di un individuo di genere “Omega”.
 a) Ogni individuo Omega ha diritto a giorni 7 di assenza giustificata non retribuita dall’impiego durante il periodo fertile, se in possesso di certificato medico che ne attesti la condizione e di registrazione del Legame avvenuta. Ha inoltre diritto a giorni 90 di assenza giustificata e non retribuita dall’impiego in caso di nascita della propria progenie.
 b) Ogni Omega ha diritto a una visita medica mensile gratuita per la prevenzione delle malattie sessualmente trasmissibili. L’uso di agenti soppressori è permesso purché l’Omega non superi il trentesimo anno di età privo di prole.
 c) Ogni Omega ha il dovere di contrarre il Legame con un solo compagno complementare entro e non oltre il trentesimo anno di età. In caso di scomparsa di quest’ultimo, l’individuo può contrarre un nuovo legame. In caso di annullamento del matrimonio, il Legame rimane valido (cfr sez. d)
 d) Ogni Omega ha diritto di costruirsi un proprio nucleo familiare con un compagno complementare. Ha il diritto di chiedere l’annullamento del matrimonio in caso di violenza e incompatibilità. L’infedeltà dell’individuo Omega è perseguibile come reato.
 Ha il dovere di generare almeno un erede entro il trentesimo anno di età, in caso contrario verrà inseminato artificialmente. In caso di annullamento del matrimonio non può vantare diritti sul coniuge e può ottenere l’affidamento della progenie solo se il coniuge non lo richiede.

 


Da recenti studi condotti nei centri medici militari è emerso che le possibilità di ottenere individui Alpha o Omega sale al 90% quando il genitore Omega ha un’età compresa tra i 18 e i 30 anni. Per questo, al fine di promuovere la crescita del nostro Paese, è stato deciso di rendere la cosa legge. Si prevede una crescita demografica ragguardevole e una maggiore varietà genetica. [...]
[Da “Medicine Today”, articolo del numero VI, anno XII]

Giornalista: crede che la pubblicazione della Carta dei Diritti e dei Doveri della Specie avrà conseguenze negative?
Rappresentante del Governo: negative no, non direi. Credo che, come con ogni novità, la gente avrà solo bisogno di un po’ di tempo per abituarsi alla cosa. 
Giornalista: per quanto riguarda la scadenza del trentesimo anno? Alcuni individui, magari prossimi a questa scadenza, si troveranno in difficoltà. Oltretutto, mettere al mondo dei figli è un passo importante, per cui bisogna sentirsi pronti.
Rappresentante del Governo: certamente. Il Governo si è adoperato per situazioni simili. E’ previsto un periodo di assestamento per gli individui interessati: basterà che siano inseminati entro i prossimi sei mesi. Per quanto riguarda il disagio che questo possa creare, le dirò: l’avvento della