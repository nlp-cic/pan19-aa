dovette accorgersene, perché non accennò ad alzare lo sguardo una sola volta, tenendolo basso per tutto il tempo e stringendo forte la mano di Perrie, la bionda del gruppo, accanto a lei.

« Ciao ragazzi! » li salutò Harry con il suo solito modo di fare parecchio espansivo. In pochi gli risposero, così, divertito dalla situazione, si affrettò subito ad aggiungere « Ehy, guardate che non mangio! E nemmeno i miei compagni! » facendo scoppiare tutti quanti a ridere.

« Forse Niall potrebbe mangiarvi, ma abbiamo provveduto a nutrirlo prima di venire qui. Dovrebbe essere innocuo per tutta la nostra permanenza, quindi » commentò Louis, alimentando le risate dei presenti e facendo arrossire l’irlandese, che nascose il viso tra le mani.

Calmata l’ilarità generale, tra i concorrenti ed le popstar, s’instaurò una tranquilla e serena chiacchierata, in cui vennero fatte domande e date risposte di ogni genere. Nemmeno a dirlo, per tutta la durata della conversazione, Niall tenne gli occhi fissi su un unico punto della stanza, ovvero quello in cui si trovava Zoe.

 

***

 

Niall era teso come una corda di violino. Non riusciva a stare fermo: si alzava e si sedeva, si mangiucchiava le pellicine intorno alle unghie, si passava le mani nei capelli. Bevve dalla lattina di birra aperta poco prima, in attesa del verdetto che avrebbe annunciato il vincitore di quell’edizione di X Factor.

« Puoi darti una calmata, per favore? » sbottò Liam, di punto in bianco, prendendolo per un polso e tirandolo giù sul divano.

« Liam, io… Io… » borbottò il biondo, muovendosi sulla seduta.

« Tu cosa, Niall? »

« … Io non ce la faccio a stare calmo. Manca poco al verdetto e quest’attesa mi sta torturando! »

« Nemmeno quando c’eravamo noi su quel palco eri così agitato, lo sai vero? » commentò Harry, il quale sembrava essersi appena risvegliato dallo stato di trance in cui era caduto appena aveva preso posto sul divano.

« Lo so! Ed è questo il problema! » esclamò Niall.

Louis che, fino a quel momento era rimasto zitto ad ascoltare quello che gli altri tre avevano da dire, scoppiò improvvisamente a ridere, attirando tutti gli sguardi su di sé.

« Che ti prende, Lou? » fece il riccio, carezzandogli un braccio.

« Mi prende che… » biascicò quello tra le risate, « … Che voi due -indicò Harry e Liam con un dito- siete due perfetti idioti, perché ancora non avete capito sul serio che ha Niall! »

Quest’ultimo si congelò sul posto a quella frase. Non poteva credere sul serio che Louis avesse compreso che…

« Cosa ci stai nascondendo, Nì? » gli chiese Liam, determinato. Probabilmente, e se fosse stato necessario, gli avrebbe cavato le parole di bocca con le tenaglie.

Gli occhi azzurri del biondo saettarono per la stanza, cercando qualcosa a cui aggrapparsi per evitare di rispondere a quella domanda davvero scomoda che aveva scatenato il maggiore di loro. Si voltò verso di lui, trovandolo con un sorrisino cretino stampato in faccia, e gli lanciò un’occhiata di puro odio. L’aveva messo alle strette, contro la sua volontà, ma l’avrebbe pagata, in un modo o nell’altro. Poco ma sicuro.

« Quindi? »

L’irlandese prese un ampio sospiro, incoraggiandosi mentalmente a sputare finalmente il rospo. « Quindi… » iniziò a dire ma, dalla tv, il presentatore gli rubò la scena per annunciare il verdetto finale.

Nella stanza calò un silenzio assordante per una manciata di minuti che, a dire il vero, parvero secoli. Niall smise anche di respirare, facendo assumere alla sua faccia una leggera nota paonazza, e quando il tizio alla TV urlò “Little Mix”, scattò in aria come un razzo.

« Hanno vinto! Hanno vinto! » esclamò entusiasta, abbracciando calorosamente gli altri compagni di band.

« Sì, Niall… Abbiamo visto anche noi » gli fece notare Harry. Era contento che quelle cinque ragazze avessero vinto l’edizione, se lo meritavano proprio.

« Ha vinto » si lasciò poi sfuggire il biondo, sovrappensiero e con tono di voce sognante. Non appena si rese di quello che aveva fatto si tappò la bocca con entrambe le mani ma, ormai, era troppo tardi: gli altri tre, infatti, aveva sentito bene il suo bisbiglio e si stavano lanciando sguardi e sorrisini divertiti e complici.

 

***

 

Quel pomeriggio, il management aveva convocato Niall nell’ufficio per parlare. Il ragazzo non sapeva cosa volessero da lui e, ad essere onesto, era piuttosto agitato. Non essere a conoscenza di quello che lo attendeva lo metteva sempre a disagio.

Bussò così debolmente alla porta dell’ufficio che, per un momento, ebbe il dubbio che non lo avessero sentito. Alzò il pugno chiuso una seconda volta ma, quando stava per poggiarlo di nuovo contro il legno, la porta scattò, aprendosi sotto i suoi occhi.

« Eccoti, Niall » disse l’uomo che gli aveva aperto, invitandolo ad entrare, « Ti stavamo aspettando ».

Seguì l’uomo all’interno della stanza e, non appena vide chi stava occupando una delle due sedie di