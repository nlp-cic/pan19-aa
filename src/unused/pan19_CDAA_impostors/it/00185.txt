. Salgono le scale, in fretta cercando di fare il meno rumore possibile.Clarissa non fa in tempo a chiederle dove stiano andando, anche perché lo capisce da sé. E pur volendo, lo stomaco ingarbugliato così com’è non le permetterebbe di parlare con raziocinio.Arrivano al piano di sopra, uno stretto ambiente composto da una sola stanza, che in quella piccola scuola di quartiere usano come sgabuzzino, e Dalila chiude entrambe dentro.“Cosa fai?” riesce a domandare Clarissa, ma ancora una volta non ha bisogno di una risposta, perché quando Dalila si volta a guardarla, è la scintilla a parlare per entrambe.“Ti ricordi cosa ti ho scritto ieri?” le sussurra a pochi centimetri di distanza dalla sua bocca. Clarissa le guarda le labbra e poi dritto nelle iridi. Annuisce piano e poi nega. “Hai scritto tante cose, ieri notte” balbetta. Dalila ridacchia. Eh sì, per parlare fino alle tre di notte, le parole sono state tante. Eppure sa a quale pensiero è indirizzata la sua mente e sa che anche Clarissa sta fissando le stesse parole.“Ti ho scritto che i baci non si chiedono, ma che rubarli è controproducente perché dall’altra parte potrebbe arrivare un rifiuto. E ti ho chiesto di pensare a una possibile soluzione, ci hai pensato?”Clarissa non può fare a meno di avvampare, nello stesso modo in cui si è ritrovata a fare sotto le coperte quella notte. Guarda le iridi celesti di Dalila e si morde prepotentemente il labbro. Ha la gola secca e in quello stato è del tutto incerta che possa venir fuori qualcosa di buono. Soprattutto un bacio.Ma, oddio, solo lei sa quanto i suoi desideri si ravvivino al solo pensiero di poter baciare Dalila. La sua Dalila.“L’altra parte potrebbe farle capire che non ha nessuna intenzione di rifiutarla” afferma piano, in un sussurro che ha del coraggio. Dalila la guarda divertita e “in che modo?” le domanda, mentre a piccoli passi la sospinge verso una parete, l’unica libera in cui una finestra piccola e rettangolare riempie la stanza di luce sufficiente per vedere. Per vedersi maliziosamente.Clarissa, che si sente stretta nella trappola di corpo e parole in cui l’altra l’ha circoscritta, finisce per gettarsi a terra, scivolando con la schiena contro la parete. Respira profondamente, mentre Dalila, con un ghigno, la segue, sedendosi di fronte. “Che succede?” domanda.Clarissa la guarda, in silenzio. Si specchia in quelle iridi chiare. Che sia nel panico è ovvio, ma prende tempo rispondendo “sto pensando in che modo” spiega, piegando le ginocchia verso il proprio addome, per abbracciarsi in conforto all’imbarazzo che prova.Dalila la guarda, analizzando la posizione di chiusura in cui l’amica si è posta nei suoi confronti, e si acciglia. “Clary, non dobbiamo per forz-” tenta, afferrandole una mano che stringe nella sua. Ma Clarissa intreccia quel legame di dita e “no, no” la ferma all’istante. “Ma lasciami pensare”.Dalila sorride e annuisce, mentre col pollice inizia a solleticare il dorso della mano di Clarissa. Si perde, per qualche secondo, a dedicarsi a quell’innocuo gesto e non pensa più a nulla. È il profumo di Clarissa, così fresco e invitante, che ogni volta le procura quel senso di abbandono ancestrale. Pensa spesso che l’odore di una persona sia il paradiso di un innamorato. E probabilmente, quello di Clarissa è il suo.La pelle, invece, tanto candida, morbida, soffice e liscia deve essere, per una sconosciuta legge dei sensi, l’inferno. Il toccarla le provoca diverse reazioni. E in quel momento riesce a farle desiderare i voleri più illeciti. Si morde il labbro e rialza gli occhi per cercare quelli di Clarissa, che sta fissando lì dove lei la sta toccando. Il Purgatorio è quello sgabuzzino in cui si son rinchiuse per rimediare agli errori: tutti i peccati che non hanno commesso.“E se l’altra persona la baciasse per farle capire che non la rifiuterebbe?” dice d’un fiato. Dalila l’ha compresa solo perché conosce ogni suo imbarazzo. Si morde l’interno della bocca, perché a quel punto la bacerebbe d’impeto, anche a costo di spaventarla. Ma Clarissa è ancora chiusa in se stessa e non pensa che sia pronta. L’ultima cosa che vuole fare è terrorizzarla.“Non si tratterebbe comunque di un bacio rubato?” domanda retoricamente, detestandosi per non averle dato ragione. A quest’ora si starebbero già baciando.Clarissa annuisce, piano, un po’ seccata per la ragionevolezza di quella risposta.È già rassegnata dal fatto che i timori di entrambe, e soprattutto i suoi, non permetterà a nessuna delle due di fare ciò che vogliono.Ma Dalila non si dà mai per vinta; è impavida tanto quanto, e forse più, dell’ostinazione di Clarissa con la danza. La mano che carezzava il dorso di quella di Clarissa si sposta sul polso e scivola lungo tutto il braccio. “Posso farmi più vicina a te, Clary?”Clarissa annuisce confusa, lasciandole libero spazio di fare ciò che vuole. Così le ginocchia si allargano leggermente in modo tale