e la giostra con i cavalli, ed Harry si rifiutò di lasciarla andare anche solo per un secondo. 

 

Aveva messo la sicura alla pistola e si era assicurato che Lily non potesse raggiungere niente che avesse alla cintura perché voleva davvero, davvero tenerla in braccio. Per tutto il tempo, la bambina, seduta sulle gambe di Harry, urlava e riseca mentre giravano in tondo; Louis intanto scattava qualche foto dei due con un sorriso enorme sul volto. 

 

"Che ne dici tesoro? Ti stai divertendo?" Chiese Harry alla piccola con un sorriso, Lily batteva le manine e provava a spingersi con le gambe per alzarsi in piedi. 

 

"Guarda Oliver," rise Louis, indicando il cane che li stava aspettando dall'altro lato della rete. 

 

"È triste perché non può salire," disse Harry fingendo un broncio e poi scoppiando a ridere l'attimo dopo, mentre dava un bacio sulla testa a Lily. "Sono sicuro che potrei farlo salire, usando il mio potere da uomo al comando," punzecchiò Harry, facendo l'occhiolino a Louis. 

 

Il ragazzo deglutì nervoso, si morse il labbro e abbassò la testa. "Credo di sì." 

 

Harry guardò Louis per un momento mentre sistemava Lily sulle gambe, incapace di trattenere uno sguardo affettuoso nel vedere il ragazzo imbarazzato e nervoso. Anche dopo essere sceso dalla giostra, Louis aveva le guance rosse ed Harry sapeva che non era solo per il caldo. 

 

Dopo aver girato le giostre, Harry aveva in braccio una bambina ancora più felice del solito. Louis spingeva la carrozzina vuota, mentre diceva che l'avrebbe riempita con tutti gli animali di peluche che Harry avrebbe vinto, nel mentre Ollie li seguiva tranquillo. Il ragazzo dagli occhi verdi roteò gli occhi mentre spostava Lily contro il suo petto, e silenziosamente accettava la sfida. 

 

Harry, praticamente, obbligò Louis a fermarsi ad ogni stand di tiro a segno, tirando con una mano sola mentre con l'altra teneva Lily. I due ragazzi si presero in giro e ad un certo punto il gioco si era fatto un po' competitivo, ma a nessuno dei due importava se la gente li stesse guardando. Ollie li osservava con aria curiosa e Lily saltava ogni volta che Harry o Louis urlavano di gioia per aver vinto. 

 

Harry aveva sempre prestato attenzione, durante tutto il giorno, alla radio, nel caso in cui fosse arrivata una grossa chiamata; fortunatamente non ce ne erano state. Mentre gironzolavano per il festival aveva tenuto gli occhi aperto, ad un certo punto qualcosa catturò la sua attenzione, passò Lily a Louis e si diresse verso la scena. 

 

"Ehi! Calmatevi, forza!!" Urlò Harry, mettendosi in mezzo tra i due uomini che lottavano. 

 

Li allontanò, mentre un altro poliziotto era arrivato e teneva uno dei due per le spalle. 

 

"Siete ad un evento per famiglio, datevi una regolata!" gridò di nuovo, sentendo puzza di alcool, poi si girò verso l'altro agente. "James fagli un alcoltest e se non lo superano incriminali per disturbo alla quiete pubblica," disse serio, ricevendo un segno d'assenso dal collega prima che questo trascinasse i due verso l'auto di pattuglia. 

 

Harry scosse la testa, odiava quando le persone agivano in quel modo in pubblico, soprattutto quando c'erano dei bambini come testimoni. Non riuscì nemmeno a dire a Louis quanto dispiaciuto fosse perché il ragazzo stava sorridendo e senza lasciarlo parlare gli disse che quello era il suo lavoro e non c'erano problemi. 

 

Harry non aveva intenzione di lasciarsi rovinare la serata, specialmente quando Lily si stava lamentando e provava ad allungarsi per tornare tra le sue braccia e Louis saltellava vicino ad uno stand di ciambelle. Quindi offrì al ragazzo una ciambella coperta di zucchero a velo, Louis gli diede un morso sporcandosi di polverina e poi ne staccò un pezzo da dare ad Harry. 

 

Harry alzò un sopracciglio, Louis annuì e disse mentre masticava "apri". Tutto quello che Harry poté fare fu annuire, deglutì, spostò Lily sull'altro braccio e aprì la bocca, Louis lo imboccò con un pezzo di ciambella un secondo dopo. 

 

"È buona vero?" Rise Louis, leccandosi le dita e staccandone un altro pezzo. 

 

Harry mugugnò, sorridendo nervosamente e annuendo. Non poteva chiedere nient'altro di meglio, ma ovviamente stavano per esserci i fuochi d'artificio quindi la serata poteva solo migliorare. Si diressero verso il prato, volevano trovare un buon punto ed Harry fu piacevolmente sorpreso di trovare Liam con i cani e una coperta ad attenderli. Non appena Ollie vide i suoi compagni, corse da loro, catapultandosi in mezzo agli altri cani. 

 

"Avete passato una bella giornata ragazzi?" chiese Liam dalla coperta, sorridendo alla piccola Lily. 

 

"Fantastica!" 

 

Harry sorrise a Louis il ragazzo lo stava guardando con occhi scintillanti. "È stata meravigliosa. La tua?" 

 

"Impegnativa," sospirò Liam, chiaramente stanco. "Una decina di bambini si sono persi, c'erano ubriaconi ovunque, un attacco…" 

 

"Amico, amico," lo fermò Harry, scuotendo la testa e lanciandogli un'occhiata silenziosa. 

 

Liam lo guardò confuso prima di afferrare, capendo che il ragazzo non voleva dettagli con Louis lì. Quindi cambiò argomento e chiese ai ragazzi com'era andata, come si era comportato Ollie con Lily e se Harry fosse stato colui