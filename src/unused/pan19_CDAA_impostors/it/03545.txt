concorda Steve.

“Hanno un sapore di merda…”

Adesso stanno sorridendo, con la testa chinata, gli unici membri di un qualche piccolo club esclusivo. Super Soldati Contro le Banane Moderne.

“Uh,” dice Sam, e si girano a guardarlo, come se all’improvviso di fossero ricordati che c’era anche lui nella stanza. “Siete sicuri che questa cosa non sia, tipo, nostalgia? Una cosa tipo ‘quand’ero giovane io…’”

Bucky gli scocca un’occhiataccia che sembra molto, molto sproporzionata rispetto alla situazione.

“Non fa niente,” dice Steve. “lui non lo capisce. Nessuno lo capisce.” Il ‘nessuno tranne te’ è chiaro nella curva affettuosa del suo sorriso, nell’improvvisa scioltezza delle sue spalle, e si, Steve e Bucky stanno ufficialmente avendo un momento sulle banane. Va bene così, hanno avuto momenti su cose più strane prima. Non stanno proprio insieme, Sam ne è piuttosto sicuro, più che altro si guardano un sacco, sguardi di una brama segreta, o in situazioni come queste, con contatto visivo che è troppo significativo per essere solo le sette del mattino. Sam non fa domande. Hanno tempo per capirlo da soli.

Invece, afferra il suo telefono e fa una veloce ricerca su google: banane diverse passato presente. Scorre un po’ in giù, clicca su un articolo che sembra credibile e legge. “Oh,” dice. “Ragazzi. Ecco qui. Le banane con cui siete cresciuti voi sono una specie che si chiama Gros Michel, ma negli anni cinquanta un’epidemia delle banane le ha sterminate – perché a quanto pare ci sono le epidemie delle banane – e ora ne mangiamo una specie diversa.”

“E non potevano chiamarle in un modo diverso?” protesta Bucky.

“Tipo ‘frutto-bugia’,” dice Steve.

“Bacca bugiarda..”

Le banane non sono, né sono mai state bacche, ma sembra essere meglio lasciare stare. Sam scorre un pochino avanti. “Già, a quanto pare si possono ancora trovare le Gros Michel in Tailandia, ma non sono in vendita in America..”

“Aspetta!” dice Bucky, con gli occhi spalancati da una qualche epifania. Per un momento, sembra così onesto, quasi giovane. “E che dice delle caramelle alla banana?” Entrambi si girano a guardarlo. “Be’,” dice, “non è che l’epidemia ha colpito anche l’aroma alla banana..”

“Amico, non essere ottimista, tutto quello che ha sapore di banana ha un gusto orribile,” dice Sam in maniera assente, scorrendo giù. “È troppo dolce e non ha per niente il sapore delle bana..” all’improvviso si blocca. “Uh.”

Steve e Bucky si scambiano uno sguardo. Passa un momento. “Il distributore di benzina all’angolo della strada vende caramelle, vero?” dice Steve.

“Uh, si, credo di si,” dice Sam. Il distributore di benzina è all’angolo della strada, anche se l’angolo della strada è a cinque miglia di distanza, ma Steve è già fuori la porta. Super velocità e via dicendo.

Sam lancia uno sguardo verso il bidone della spazzatura. “Certo che ora non sono sicuro di cosa mangerò per colazione.” Dice.

Sta per lo più parlando da solo, ma dopo un momento Bucky risponde, “Davvero ti piace questo nuovo tipo?” Sam non capisce se c’è un’accusa nel suo tono o meno, ma annuisce. “Fa niente,” dice Bucky, “tu non conosci la differenza.” Questa la cosa più carina che gli abbia detto Bucky da quando si è trasferito a casa sua un mese e mezzo fa. “Scusa se ho rovinato tutte le tue stupide banane di merda,” aggiunge, il che diventa la seconda cosa più carina che gli ha detto. “Grazie per la ricerca, credo.”

“Hey, è a questo che servono gli amici,” dice Sam, aprendo il frigorifero. Bucky non dice niente, il che non è insolito. “O gli amici degli amici, va bene uguale.” Sam sa che Bucky ne sta passando molte, e non vuole che si senta forzato a fare l’amicone perché Bucky e Steve staranno a casa di Sam per un po’. Sam rispetta tutto questo. “Ti vanno delle fragole?” chiede.

“È solo che… lo fai dormire sul divano.” Dice Bucky.

Sam chiude la porta del frigo e si gira. “Cosa?” Vero, Steve dorme sul divano di Sam; la sera in cui hanno trovato Bucky, Steve aveva ceduto la camera per gli ospiti a Bucky senza pensarci due volte. Ma dire che era stato Sam a convincerlo è una follia.

“Tutte le notti,” dice Bucky. “Cos’è, avete litigato?” arriccia il labbro, amareggiato. “Lite domestica?”

“No,” dice Sam, lentamente. “Uh, tu lo sai che io e lui non stiamo insieme romanticamente? Tipo, per niente?”

Il modo in cui Bucky lo guarda risponde alla domanda. “Gli uomini possono stare con altri uomini ora,” dice, con un cenno di sfida con la mascella.

“Se lo vogliono, si…”

“Vive con te,” dice Bucky.

“Be’, anche tu,” gli