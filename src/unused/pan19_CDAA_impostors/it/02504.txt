tanto consueto da non sembrare neppure più degno di nota a chi... sentì il proprio stupore circondato da quello di molti altri. Sembrava che metà della popolazione di Haifa fosse alla finestra ad ammirare ciò che avveniva non troppo lontano dalla città, e l'altra metà fosse per strada.

Frammenti di pensieri, emozioni, lo solleticarono piano.

'guarda! ancora..'

'.. l'altra volta..'

' .. i fulmini..'

'.. la pressione atmosferica che..'

'.. e l'impianto elettrico..'

'ricordi?'

'..bello..'

'.. black out!'

'.. senza fiato..'

Fascinazione pura e stupore. Charles sapeva che, ora, tutta la città era carica di elettricità statica e che le trasmissioni radio sarebbero state fastidiosamente distorte per un periodo piuttosto lungo ma, per assurdo, l'unica cosa cui riusciva a pensare era che avrebbe avvertito la scossa poggiando le mani ovunque.

La frequenza dei fulmini diminuì fino a scomparire del tutto lasciando l'impressione di un orizzonte disperatamente vuoto.

L'immobile lucore notturno, ora, pareva pallido ed insipido. Inutile.

La porta si aprì alle sue spalle, Charles si scoprì a sorridere, sobbalzando appena dallo stupore. Un Erik aggrottato rimase immobile sulla soglia, per un attimo, prima di regalargli un unico sguardo fosco.

Sembrava nervoso, di certo era stanco.

Due passi. Un'antina che cigolò aprendosi, il rumore del vetro che scivolava  su un ripiano duro.

Un nuovo sguardo.

"Buon riposo, Charles."

"Non hai visto i.."

"No. - asciutto. Non si voltò più - Ho mal di testa."

Si chiuse nella sua stanza come quella motivazione avesse avuto il potere di spiegare ogni cosa.

Come se ci fosse bisogno, sempre, di spiegare ogni cosa. O una scusante.

Charles sbatté le palpebre, sentendosi strano.

Appoggiò una mano sullo stipite della porta.

E avvertì la scossa.

 

La vita si fa un po' più movimentata

Charles sapeva cosa sarebbe successo se avesse allungato una mano.

Evitò semplicemente di farlo: per ora bastava.

Evitò pure di sbuffare perché non voleva svegliare Gabrielle.

Un mese prima aveva assistito, per la prima volta nella sua vita, a una tempesta di fulmini.

Un mese prima il dottor Shomron aveva convenuto con lui sul fatto che, la loro paziente speciale, fosse guarita. Il fatto che non avesse nessun che potesse prendersi cura di lei lo rendeva titubante sul dimetterla così in fretta. Ragionevolmente: la Palestina poteva essere un paese difficile per una ragazza come Gabrielle, sola e con un passato simile... ma Charles gli aveva risposto che Gabrielle aveva un posto dove andare. E non sarebbe stata sola.

Con lui.

Da allora erano diventati.. amanti.

Erik non aveva avanzato obbiezioni, se non quella, schietta, che non gli pareva deontologicamente corretto avere un rapporto simile con una paziente. Erik aveva ragione, ma il suo non mettere in atto altre misure nei suoi confronti gli permise di attuare i suoi desideri senza troppi problemi.

Gabrielle gli dormiva al fianco, ora.

Un tempo avrebbe pensato a lei come la sua fidanzata, ora, invece, sapeva che era la sua amante. Non altro.

Era solo cresciuto.. o forse era divenuto più cinico?

Forse era stato contagiato dall'amarezza di Erik.

Era certo che avrebbe dovuto sentirsi lievemente in colpa, almeno, per quello che era successo, e che continuava a succedere. Che avrebbe dovuto essere più schivo, più preoccupato al suo buon nome, se non di quello di lei.

Invece era ansioso solo per i sogni che continuava a fare.

Meglio: il sogno.

Erik ed i lupi.

A lui non ne aveva mai parlato, ed era strano anche quello. Perché, quel sogno era una sciocchezza, paragonato ai discorsi che, solitamente, facevano.

Quando parlavano di altri come loro, quando organizzavano una visione per un mondo futuro dove ci fosse spazio anche per quelli come loro, quando discutevano su che politica fosse meglio tentare di attuare all'inizio. Quando mettevano in mostra i loro cuori, quando si spogliavano l'anima perché uno vedesse quella dell'altro. Quando svelavano i propri sogni.

Senza paura.

Perché guardarsi era riconoscersi. E riconoscere l'altro era riconoscere ed accettare se stessi, i propri poteri, il loro essere speciali, ed unici, ma non soli.

No, con Erik Charles aveva smesso di essere solo.

Lo chiamava amico. E non aveva paura ad ammettere che era qualcosa di più profondo ancora, di più viscerale, anche se non sapeva che nome dargli.  E nonostante Erich fosse affetto da una cronica mancanza di fiducia nei confronti del resto del mondo, con lui parlava, con lui si apriva: era la più splendida manifestazione di affetto che Charles sentisse di aver mai sperimentato.

Con Erik poteva passare ore a parlare, a confrontarsi, a discutere senza annoiarsi minimamente. Anzi. Quando succedeva che fossero troppo impegnati per riuscire a ritagliare un po' di tempo per loro, Charles scopriva che era insopportabile il senso di quella mancanza.

Forse era il fascino dell'ignoto.

Erik era impenetrabile ai suoi poteri, ed era l'unico che avesse mai incontrato che non lo assordasse con i suoi pensieri. Insieme era l'unico che avrebbe davvero potuto riservargli delle sorprese. In più gli era assolutamente impossibile cercare di comprendere