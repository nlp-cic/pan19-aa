una nuova carriera, e non ho più bisogno della pietà di nessuno”.
Il silenzio si fa pesante, denso dell’odio e dello schifo per sé e per gli altri che tutti e tre condividono.
Per primo si muove Jean, che riprende il suo biscotto: d’altra parte lui ha avuto più tempo per fare il callo al mondo crudele, e si sente paternamente protettivo verso i due giovani mutaforma innocenti e indifesi.
“Vi ho mai raccontato del mio contratto capestro prima d’ora?” rilancia Raina col lodevole intento di distendere l’atmosfera “Sono stata rapita e torturata, altrimenti non sarebbero riusciti a incastrarmi in questo ruolo di isterica e faticosa vaccona da corsa perdente!”
“In che modo? Se non sono troppo indiscreto …” domanda Jean incuriosito.
“Mi hanno costretta a uscire un sabato sera con Richard senza poterlo uccidere. Mi ha portato a mangiare cinese. Cinese, capisci? E aveva affittato un film …” risponde lei tremando al ricordo. “Non posso dirlo … Titanic!” urla alla fine.
“Che storia! Anche a me hanno fatto lo stesso” esclama il vampiro, che poi prosegue più triste “Ho dovuto firmare che sarei stato dietro ad Anita Blake. Anita, Cristo Santo!”
“E pensare che sarebbe stata la donna della mia vita” interviene Gabriel in tono sognante. “L’avrei fatta sempre incazzare, e lei avrebbe sempre cercato di uccidermi … Saremmo stati così felici.”
Grande sospirone collettivo.
Questa volta è Raina a scuotersi lanciando un “Che ne dite di una serata diversa?”
“Grande hit!” salta su Gabriel “So che al cineforum del centro sociale danno Straziami ma di baci saziami.”
“Figata!” si unisce al coro Jean “Quel film mi fa morire … specialmente il muto che si fa frate trappista.”
Un tuono spaccatimpani interrompe i simpatici progetti. “Al lavoro schiavi! Ricordate che possiedo le vostre anime. Muahahhahah!” ulula Ursula, la terribile strega del mare.
“Basta col latte versato” decide Raina preparando tre bicchierini. “Assenzio Pernod fils” offre. “Un brindisi poi rientriamo nei personaggi. Alla vostra salute!”
“E alla loro morte” le rispondono i due uomini prima di scolare d’un fiato la fatina verde.
“Tu di che ti lamenti però?” provoca Jean appoggiando il bicchiere vuoto. “Anche a te piacciono gli snuff come a Ursula.”
Il sorriso sadico di Raina è tutto un programma, e Gabriel le toglie le parole di bocca “E’ una bellissima idea! Mettiamo su Biancaneve sotto i nani e facciamo un remake sadomaso con il vampiro che alla fine mangia un bambino vivo invece della mela. Eddai, Gianklà, non farmi quella faccia da checca melodrammatica. Ti giuro che verrà una cosina raffinata e ti piacerà moltissimo.”
Jean si irrigidisce, la sua voce diventa ghiaccio “Avevamo convenuto di no”.
“Gesù, ma perché devi essere sempre così sdolcinato? Stai proprio andando a cercartela. Vabbè. Ora fila in camera da letto e poi vedremo” lo rimprovera  il leopardo, mentre Raina inizia chiaramente a spazientirsi. Il vampiro alza il mento e sia avvia nobile e gelido verso la tenda che gli è stata indicata, ma troppo lentamente, e, diciamocelo, troppo sprezzante per i gusti di Gabriel, che decide di incentivarlo con un violento scapaccione. Jean è colto impreparato, e non riesce a trattenere un’espressione rabbiosa. Ma a questo punto Raina si è definitivamente rotta: un piccolo balzo e Gabriel riceve un calcione nel didietro che lo fa volare nella direzione corretta mentre il vampiro viene agguantato per il collo e trascinato fin sulla soglia. “Credi di stare all’asilo, Jean-Claude? Sei forse iscritto al club Complicazione Affari Semplici?” ringhia brutalmente la lupa. “Io preferirei qualcosa di gradevole, ma se vuoi metterla giù dura accomodati, saranno solo cazzi tuoi.” Lo molla sbattendolo contro lo stipite, e gli lascia il tempo di riordinarsi capelli e camicia. “Ora entrerai lì. Il gioco comincia. Mi chiamerai con qualche nome formale di tuo gradimento. Sarai obbediente, rispettoso e pieno di buona volontà. Mostrerai nei miei confronti amore e desiderio. E sorridi un po’! Sembri un cazzo di limone ammuffito!” conclude lei avviandosi con Gabriel che le striscia dietro da brava fiera selvaggia addomesticata.
Il vampiro è se possibile più pallido del solito, e traslucido. E’ sconvolto dall’insolita difficoltà a controllarsi ma con un respiro riesce a calmare la testa confusa. Finalmente la palese assurdità della situazione risveglia il suo senso del ridicolo, ed è con un sorriso più sereno che si addentra nella Bocca dell’Inferno.

Dissolvenza

Un solo passo e si piomba in un’orgia delicata di color vino, crema e oro. La tappezzeria, le tende, il broccato del copriletto hanno lo stesso motivo a rose, sul letto e sul pavimento sono sparsi freschi petali rossi, il vaso cinese è stato messo su un tavolino vicino alla finestra. La luce è calda e soffusa, crea ombre dolci e sensuali. Il letto è antico, in ferro smaltato, ampio e comodo: Gabriel è accoccolato lì, nudo, tenebroso, sexy coi capelli davanti agli occhi.
Di fronte al letto c’è un grande tavolo di legno intagliato, sopra il quale è disposto uno scenografico arsenale che comprende forbici, pinze e