sarebbe stato intrattabile per giorni.

 

 

La mattina dopo, il sole splendeva allegro, anche se, durante la notte, erano caduti altri dieci centimetri di neve.

Mycroft era uscito molto presto, per seguire i suoi affari, mentre Sherlock bighellonava per la casa, in pigiama e vestaglia.

Il maggiordomo, un uomo di mezza età di nome Jarvis che lavorava per gli Holmes da alcuni anni, lo trovò sdraiato in maniera scomposta sul divano del salotto:

“Un signore chiede di essere ricevuto.” Lo informò l’uomo, in tono impassibile.

“Digli che mio fratello non c’è e che torni stasera.” Rispose Sherlock, secco, senza alzare gli occhi dal libro che stava leggendo.

“Il signore non vuole vedere il signor Mycroft, ma ha chiesto di essere ricevuto da lei, signorino.”

Sherlock alzò la testa di scatto:

“ME?!” chiese stupito.

“Lei, signorino.” Confermò il maggiordomo.

Sherlock odiava essere chiamato “signorino”, ma non esisteva un modo per convincere Jarvis a non farlo.

“E chi sarebbe?” domandò Sherlock, sospettoso.

Non aveva amici e non ricordava di avere importunato qualcuno, che potesse avere qualcosa da rinfacciargli.

Non negli ultimi due giorni, almeno.

“Il signore ha detto di chiamarsi Victor Trevor. – disse Jarvis – Mi ha chiesto di ricordarle che non si fuma, alla sua età.”

Sherlock capì che fosse l’uomo che voleva vederlo.

La rabbia montò ancora, dentro di lui, ma la curiosità la superò quasi immediatamente.

Voleva sapere cosa volesse l’uomo da lui.

Chiuse il libro di scatto, si alzò, andando a sedersi alla poltrona del fratello:

“Fallo entrare.” Ordinò.

Jarvis fece un cenno con la testa ed uscì.

Pochi minuti dopo tornò con lo sconosciuto della notte prima.

Sherlock fece un cenno a Jarvis, affinché li lasciasse soli.

Un silenzio imbarazzato cadde nella stanza.

Sherlock non voleva che l’uomo pensasse che avesse dimenticato che volesse usarlo contro il fratello.

Con un sorriso appena accennato, Victor Trevor iniziò a parlare:

“Mi dispiace per il malinteso di ieri sera …”

“Malinteso? – lo interruppe Sherlock, subito, in tono accusatorio – Se è qui, significa che lei sa chi sia mio fratello. Vuole negare che il suo approccio a me sia stato tutto fuorché casuale?”

Victor sospirò:

“Mi dispiace, non avrei dovuto farlo. È solo che vorrei convincere suo fratello che non siamo dei mostri.”

Sherlock emise una specie di singhiozzo, a metà fra un sospiro ed una risata soppressa.

Quell’uomo parlava di mostri con un vampiro.

Se avesse conosciuto la vera natura dei fratelli Holmes, sarebbe scappato a gambe levate.

“E chi non sarebbe un mostro?” domandò Sherlock, curioso.

“Ha degli occhi bellissimi. – stava pensando l’umano – Intensi, dolci e tristi. Sembra così solo. Sarebbe così facile baciarlo. Sono sicuro che non mi respingerebbe. Sembra che abbia quasi un bisogno disperato di essere amato.”

Sherlock arrossì.

Non riusciva a credere che qualcuno lo trovasse attraente.

Era alto e magro, dinoccolato e sgraziato.

Cosa poteva trovare di bello quell’umano, in lui?

“Uomini che amino gli uomini. – rispose Victor, sinceramente – L’amore non è mai uno sbaglio, non lo credi anche tu?”

Il passaggio ad un linguaggio meno formale e più personale spiazzò Sherlock.

“È mio fratello il politico. – ribatté gelido – Io non mi faccio invischiare in queste faccende. I sentimenti sono causati da una reazione chimica che si sviluppa nel corpo a causa di stimoli esterni.”

“Non credi che sia un modo un po’ freddo per definire qualcosa che governa il modo di agire della gente?”

“Forse l’errore è proprio quello. – ribatté Sherlock – Se la gente imparasse a non farsi controllare dagli istinti e dai sentimenti, ci sarebbero meno problemi.”

Victor rise.

Una risata cristallina e divertita:

“Sei proprio giovane! – esclamò – Solo i giovani pensano di potere sempre controllare ogni cosa.”

“IO posso controllarmi!” sbottò Sherlock, offeso.

Si alzò dalla poltrona, prese il viso di Victor fra le mani e lo baciò.

Malgrado la sorpresa iniziale, Victor abbracciò i fianchi magri di Sherlock, stringendolo più forte a sé, e rispose al bacio.

Passò la lingua sulle labbra di Sherlock che, senza volerlo, le aprì, lasciandola entrare.

Impacciato, Sherlock rimase in balia della curiosità e della sfida che lo avevano portato a baciare un perfetto sconosciuto.

La lingua di Victor invase la sua bocca e la studiò, sollecitando quella di Sherlock a fare altrettanto.

Il giovane Holmes non se lo fece ripetere.

Il bacio si fece più profondo, intenso, quasi appassionato.

Quando si staccarono, avevano entrambi il fiato corto.

“Non male, per un primo bacio.” Sussurrò Victor, suadente.

Sherlock stava per ribattere, ma Victor gli mise un dito sulle labbra, zittendolo:

“Non negare. – sorrise – Riconosco un primo bacio, quando ne ricevo uno.”

Sherlock studiò gli occhi neri dell’uomo.

In fondo, doveva ammettere che gli piaceva.

“Devo studiare. – gli disse, in tono indeciso – Domani ho un esame importante. Però, mi piacerebbe vederti ancora. Possiamo? Possibilmente senza che tu