meglio che potevo» Keiji non è sicuro di voler sapere in quanti lo chiameranno “Mitsuru” da qui alla fine del liceo «ma alla fine sembra che non servisse, eh!»«Non c’è bisogno che ti scusi. Mi hai sorpreso, ma ho capito che mi hai scambiato per qualcun altro.» assicura, ed è convinto che possa tutto sommato finire così.Chiaramente non sa con chi ha a che fare.«Sì, è che vi somigliate tantissimo! Anche troppo, dico davvero!» e Akaashi sarebbe anche disposto a starlo a sentire ancora per un poco, non fosse altro perché si tratta comunque di un senpai che sta conoscendo il suo primo giorno nel club, ma non riesce a mantenere il silenzio quando nello sproloquio si menziona un videogame e soprattutto quando Bokuto inizia a parlare di “destino”.«…Cosa?» domanda infatti, mentre sta camminando verso lo spogliatoio per recuperare le sue cose, fare una doccia veloce e cambiarsi.Bokuto gli rivolge l’ennesimo sorriso allegro, mentre gli ripete: «Se ti ho incontrato proprio dopo aver passato quasi tutte le vacanze a giocare la route di Mitsuru, deve proprio essere destino!»Keiji non sa se lo preoccupi di più scoprire nel dettaglio di che gioco si tratti, o il fatto che l’altro sembri credere sul serio a quanto sta dicendo.

Per Akaashi non è stato difficile capire che Bokuto tutto sommato è una persona innocua, che va preso come un bambino certe volte, ma che sul campo è uno di quegli atleti che ti motiva con un solo cenno, uno di quelli che probabilmente vengono indicati come “leader nati” da un certo momento della loro carriera in poi. Koutarou gli ha reso tutto molto semplice, visto che da quando Keiji si è unito alla squadra lui non ha smesso un attimo di stargli addosso: ha iniziato durante il riscaldamento, per poi chiamarlo di continuo perché gli alzasse qualche pallone ad allenamento finito, affiancandolo una volta usciti dallo spogliatoio per fare un pezzo di strada insieme. Akaashi non ha mai capito se fossero scuse o meno, ma non ci ha mai visto nulla di male se non il fatto che il più grande è rumoroso; non è nulla di insopportabile però, quindi lo ha lasciato fare.Così sono passati fin troppo velocemente all’estate, con il caldo fastidioso che rende la palestra qualcosa di anche troppo simile a un girone dell’Inferno, l’aria che si secca tanto che sembra di non respirare nemmeno, gli allenamenti in cui il pocari sembra l’unica cosa per cui valga la pena vivere e penare finché la maglietta non diventa una seconda pelle addosso.Bokuto ha smesso di parlargli di allenatori giovanissimi che ti ammiccano in un gioco presumibilmente per ragazze da quasi due mesi, e Keiji non potrebbe esserne più felice. In compenso, l’altro si sente ancor più a suo agio in sua presenza, o almeno così crede visto che sono aumentate le occasioni per un contatto fisico – nulla di che o di prolungato, Akaashi ha solo notato la facilità con cui l’altro gli dà una pacca sulla spalla, gli lascia qualche colpetto affettuoso sulla testa, lo picchietta con l’indice sulla fronte quando secondo lui Akaashi si acciglia troppo, perso a pensare a chissà quale strategia.Keiji a volte ha la tentazione di dirgli che se lo risparmierebbe, visto che è soltanto al primo anno e in teoria non è nemmeno un titolare, se non fosse che Bokuto ha la capacità di sentirsi il padrone del mondo un istante prima e un incapace che crede la palla sia quadrata l’attimo dopo. Non glielo dice perché i contro sono molti, molti più dei pro.Sobbalza appena quando si ritrova a pochi centimetri dal naso un ghiacciolo, e gli basta alzare di poco lo sguardo per notare un Bokuto sorridente che glielo porge; prende il bastoncino tra due dita e continua a guardarlo, cerca di capire il senso ma non ce n’è uno particolare. Lascia perdere, perché entrare nella testa di Bokuto ucciderebbe chiunque, di questo è sicuro anche dopo pochi mesi di conoscenza.«Non mi dici nemmeno grazie?»«Grazie.»«Ma così non conta, sembra che ti ho costretto io!» lo riprende, s’imbroncia, poi ridacchia e comincia a camminare gustandosi il ghiacciolo. Keiji, mentre lo affianca, si rende conto che non smette mai di stupirsi nel notare quanto espressivo sia il viso dell’altro: forse anche quello lo rende il tipo di atleta che va d’accordo con tutta la squadra e che è apprezzato dai pari ruolo – non il fatto che sia mezzo lunatico, no, il fatto che riesca ad essere così spontaneo e trasparente da non aver bisogno di celare le emozioni dietro espressioni costruite ad arte.Questo gli piace. Luglio raggiunge la fine, e con essa arrivano le vacanze estive.Akaashi le passa fra compiti, campo estivo con la squadra e ancora compiti, una visita ai nonni fuori città e con il fedele ventilatore nella sua stanza. Non ha nemmeno il tempo di far caso a quanto senza Bokuto l’ambiente che lo circonda sia poco rumoroso, perché il campo estivo è proprio a metà – o quasi – delle vacanze. I quaranta lunghi giorni che dovrebbe passare lontano dai suoi compagni vengono dimezzati, e verso la fine della pausa estiva si organizzano persino per un matsuri nelle vicinanze, al