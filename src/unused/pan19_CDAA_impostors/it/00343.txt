, chiudendo la mano destra intorno al metallo di una sbarra, senza distogliere lo sguardo da quello blu-verde - lucido e scintillante al punto da sembrare febbricitante -. «Mi occuperò io di lui, Erwin.»

 



~~~~

Quella sera, tornato nella sua stanza privata, al Quartier Generale della Legione, Levi si lasciò cadere sulla sedia dietro alla scrivania. Per lunghi minuti restò lì, immobile, a fissare le venature del legno davanti ai suoi occhi, spostando solo il braccio di tanto in tanto per bere un sorso di tè.

Non riusciva a spiegarsi perché di tutti i momenti in cui farsi venire un dèjà vu, era successo proprio in presenza di quel ragazzino - si chiamava... Yeager, non era così? Eren Yeager -.

Con uno sbuffo, Levi appoggiò la tazza di tè sulla scrivania e si raddrizzò appena sulla sedia, allungandosi poi per aprire il secondo cassetto sulla destra—come sempre quando si trovava davanti il contenuto, gli occhi di Levi si assottigliarono bruscamente, mentre le mandibole sembrarono fondersi insieme tanto forte premevano l'una sull'altra.

Con un movimento meccanico ma quanto delicato possibile, scostò alcuni degli stemmi con le Ali della Libertà che aveva depositato insieme agli altri dopo l'ultima spedizione - interrotta dall'invasione di Trost -, fino a vedere il luccichio fioco di un anello sepolto fra i tanti simboli delle vite spezzate dei suoi compagni d'armi.

Tornando alla posizione rilassata di prima, con l'anello in mano, Levi sollevò il braccio per poter osservare l'oggetto alla luce della lampada ad olio.

Era semplice, nel vero senso della parola: solamente una fascia d'argento senza alcun ghirigoro, scritta o disegno. Eppure spesso Levi si era ritrovato a chiedersi, rigirandoselo fra le dita a fine giornata, quanto potesse essere costato un oggetto così semplice—l'argento era un metallo raro... certo, non quanto l'oro o gli altri che gli erano capitati fra le mani ai tempi del distretto sotterraneo nella Capitale, ma sicuramente non era facile da reperire, men che meno a Shiganshina.

"... Shiganshina..." Levi ricordava di aver ricevuto quell'anello di ritorno da una delle tante spedizioni prima che Wall Maria fosse persa... ma i dettagli gli sfuggivano. "Un ragazzino..."


[... le iridi blu-verdi sembravano scrutare a fondo quelle di Levi—]


"Gli occhi..." Rifletté Levi, lanciando in aria l'anello con uno scatto del polso per poi riprenderlo prima che iniziasse la discesa, "Potrebbe essere lo stesso? Quest'anello—" il pensiero non andò oltre, disturbato in quell'istante da qualcuno che bussò alla porta.

Senza attendere il permesso di entrare, fu Erwin a farsi strada all'interno, «È stata decisa la data del processo di Eren Yeager. Due giorni da oggi.» disse in tono casuale mentre osservava Levi sporgersi verso la scrivania. «Levi, so che ne abbiamo discusso velocemente tornando dalla prigione, ma—»

«Risparmiati il discorsetto, Erwin.» Interruppe Levi, fissando di sottecchi il Comandante, rimettendo nel cassetto l'anello d'argento, «Dobbiamo evitare che quei coglioni della Polizia Militare non si impossessino del fenomeno da baraccone, no? Se sarà necessario, farò la mia parte.» concluse, alzandosi in piedi, incrociando le braccia al petto e rivolgendo all'altro uno sguardo eloquente.

Con una mezza risata sotto i baffi, il Comandante girò i tacchi, «D'accordo, me ne vado.» fece, aprendo la porta e richiudendosela alle spalle senza far rumore dopo averla oltrepassata.

Sospirando, Levi iniziò a togliere le cinghie dell'equipaggiamento 3D e a prepararsi per la notte. ed i due giorni di preparativi che Erwin sicuramente avrebbe insistito per fare in ogni caso.

 

 

Non era passata nemmeno una settimana da quando Eren Yeager era stato assegnato alla sua squadra, e già aveva dimostrato di essere in grado di irritare Levi più del previsto: era una frana nelle pulizie; se parlava con qualcuno mentre era di turno a preparare il pranzo, agitava il coltello come fosse un ventaglio; non sapeva come preparare del tè decentemente; mancava della concentrazione necessaria per seguire gli allenamenti della squadra con l'equipaggiamento 3D...

Quel ragazzino era un disastro.

"Come diavolo ha fatto a finire fra i primi cinque della sua classe?!" Non faceva che chiedersi Levi, le tempie tormentate da un mal di testa costante ed estremamente fastidioso.

Faticava a credere che Eren fosse lo stesso ragazzino che, qualche anno prima, non solo aveva insistito per dargli un anello in regalo ma che era anche stato in grado di metterlo quasi a disagio... eppure l'averlo costantemente sott'occhio, aveva reso evidente che si trattasse proprio della stessa persona—c'era una certa innocenza di fondo che Levi poteva scorgere e riconoscere, a volte, in quegli occhi blu-verdi così particolari, vividi e limpidi anche col fuoco dell'odio che ardeva in essi.

Una parte di Levi voleva riconoscere come Eren gli ricordasse Isabel, con la sua determinazione ed il suo fuoco interiore, e come gli ricordasse Farlan, con la sua onestà e la lealtà. Un'altra parte di Levi, invece, cercava di tenere quei pensieri rinchiusi in un angolo della mente.

Da quando aveva ritrovato il proprietario del'anello d'argento, ogni volta che Levi si ritirava nella sua