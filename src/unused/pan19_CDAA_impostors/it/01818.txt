non è più tanto sicuro che l'omicidio rientri nella lista dei tabù. Considerando tutte le volte in cui è stato salvato da una creatura che solamente ora ha scoperto essere il suo ragazzo, tende a pensare che l'omicidio, per Percy, sia giustificabile. Nico, dal canto suo, non può fare a meno di nutrirsi, e Jason non è sicuro che potrebbe controllarsi, se spinto al limite. Il pensiero lo inquieta da morire.

Alla fine, a sciogliere l'impasse che si è creata ci pensa il cellulare di Percy, squillando. Percy controlla il nome sullo schermo e si porta il telefono all'orecchio, distogliendo lo sguardo dal suo. – Pronto, Ann– tenta di dire, ma le urla e il caos provenienti dall'altro capo della linea lo interrompono. Percy resta al telefono per qualche altro secondo e poi attacca, mettendosi velocemente il telefono in tasca. – È Annabeth, un Alfa sta dando la caccia a lei e a Piper –, comunica a Nico, che impreca ad alta voce ed esce correndo dalla stanza. Percy fa per seguirlo, ma Jason gli afferra un polso. – Aspetta.

Percy si ferma di colpo e si gira a guardarlo, sorpreso, quasi si fosse dimenticato fosse lì. Sul suo viso c'è l'espressione decisa di chi è pronto a tutto pur di proteggere i propri amici, oscurata però da una punta di preoccupazione. Jason valuta rapidamente le sue opzioni, e prende la sua racchetta da lacrosse dalla borsa. – Vengo anch'io.

Percy annuisce e un po' di tensione sembra abbandonarlo, sollevato di aver risolto almeno uno dei suoi problemi; poi Nico lo chiama dal fondo delle scale, ricordandogli che hanno questioni un po' più serie a cui pensare.

– Andiamo –, dice, uscendo dalla sua camera. Jason afferra più saldamente la racchetta tra le mani e lo segue.

Un paio di informazioni a caso:- Phoebe, Naomi e Celyn sono tre cacciatrici, vengono citate nel Sangue dell'Olimpo.- Bianca, Naomi e Celyn hanno 15 anni, mentre Phoebe e Talia ne hanno 16.- In questa AU, Bianca è al secondo anno, mentre Talia è al terzo. A quanto pare, in America, quelli del secondo anno possono andare al ballo solo se accompagnate da una persona di terzo o quarto anno, ecco il perché dell'invito. È anche il motivo per cui Celyn e Naomi non ci sono, mentre Phoebe sì.- I fratelli di Luke sono ovviamente gli Stolls, giusto loro potevano fare una cosa del genere.- Cose totalmente random: Luke è capitano della squadra di pallacanestro, Jason di quella di football, Percy di quella di nuoto e quella delle cheerleader è Zoe.- Questa storia è dedicata a Franziska, che sclera con me su questa coppia dimenticata da Dio <3


            (See the end of the chapter for  more notes.)
            

La prima volta che viene baciata da Talia Grace è colpa di una scommessa. 

Sta camminando velocemente per un corridoio, visto che è in ritardo di cinque minuti per la lezione di Algebra (non si farà più convincere da Zoe ad usare la pausa pranzo per provare la nuova coreografia, se questi sono i risultati), quando qualcuno l'afferra per un polso. Nella fretta di girarsi per urlare al cretino che le ha quasi staccato una mano, per poco non si rompe il naso contro la sua mascella; il ragazzo utilizza il suo momento di debolezza per prenderle velocemente il viso tra le mani e le scocca un bacio sull'angolo della bocca. Qualcuno grida "così non vale, Grace!", ma dalla posizione in cui si trova non riesce a vedere chi sia stato; non che gli interessi poi molto, in questo momento sta pensando al fatto che conosce solamente due Grace, in tutta la scuola, e di certo davanti a lei non c'è Jason.- Scusami -, sussurra quella che adesso capisce essere Talia, la sorella maggiore del capitano della squadra di Football.Bianca apre la bocca, poi la richiude, a corto di parole; Talia le scocca un sorriso di scuse e raggiunge il cugino, Percy Jackson (a quanto pare in questa scuola tutti i ragazzi popolari sono imparentati), che comincia a litigare con lei a proposito di una scommessa persa, o una cosa del genere. Talia non sembra starlo a sentire e gli ruba i venti dollari che ha in mano e se li mette in tasca senza troppe cerimonie.

Bianca è costretta a restare a scuola dieci minuti in più, per recuperare quelli che ha perso nel corridoio.Già odia Talia Grace.

*

 

Quando Phoebe la invita alla sua prima festa da liceale, Bianca è su di giri.Sua madre sembra un po' triste di dover passare il Ferragosto da sola, ma insiste perché si vada a divertire con le sue amiche - anche se continua a chiederle se ci sarà il cocomero e il bagno di mezzanotte, e a Bianca viene da ridere quando le sente dire "ah, americani" sottovoce. Passa più tempo del dovuto a prepararsi (Nico, poverino, si fionda in bagno appena apre la porta), ma arriva comunque presto alla festa, che si svolge in un garage enorme che qualcuno le dice appartenere a Luke Castellan, il capitano della squadra di pallacanestro (ovviamente, è un cugino di Percy e Talia).