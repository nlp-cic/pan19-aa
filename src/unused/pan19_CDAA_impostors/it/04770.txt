.  Languidamente, era scivolato più a fondo, strappandoti coscienza e respiro.  "Non è la sola cosa..."
Gordon era un uomo tutto di un pezzo.
Ultimo baluardo di una giustizia perduta infinite volte, si ergeva a simbolo di una Gotham pulita, sana.
Una Gotham che non fosse così marcia da partorire morti e ancora morti.
Una Gotham che potesse essere chiamata 'casa'.
Lo avevi intravisto in prima linea, come voleva il suo ruolo e come urlava la sua coscienza di sbirro e giustiziere in giacca e distintivo.
Una folla mugghiante e disarticolata si prostrava all'entrata del Monarch Theatre, tra di loro la testa biondissima e pazza di Harley.
Una smorfia ti aveva increspato le labbra."Joker non è una persona raccomandabile." "Tu non conosci il mio pasticcino. Non conosci Mr. J come lo conosco io. Quindi, zitta gatta!"
Amava un pagliaccio di biacca e sangue Harley.
Faceva l'amore con la follia e un sorriso che era solo la tetra mimica dell'assassino, denti di iena e la crudele risata dei clown tra le mani.
Rideva di te e della 'rossa', considerandovi donnette patetiche e deboli."Alla 'rossa' piacciono solo le sue piante, mentre a te i topi. Topi e piante. Che delizioso connubio, non trovi Selina?"
Avevi scosso la testa, togliendoti la maschera e sentendola, all'improvviso, pesante, opprimente.
Pensava di essere forte Harley nel giacere al fianco di un mostro come Joker.
Pensava di non esser vittima, ma compagna.
Ti eri morsa a sangue le labbra, incidendone la grana morbida e sottile.
Che scemenze andavi mai dicendo.
Non pensava affatto Harley.
Amava.
Come te. Era una favola che durava sempre poche notti quella tra te e il pipistrello.  Il tempo di una rocambolesca fuga per i tetti di Gotham e di un amplesso troppo urgente per non essere logorante.  Il vecchio gioco del gatto e del topo, avresti detto una volta.  Già, il gatto e il topo.  Peccato solo che, di solito, fosse il topo a finire mangiato, non il gatto
Quando era uscito dal portone principale, Gotham era stata schiacciata dall'ennesimo lutto, rinnovando un mutismo sinistro.  
Un tuono, quasi un grido agonico, aveva poi infranto quel silenzio, la voce di Gotham che spirava con forza tra gli alberi del parco."E' morto, è morto." parevano gridare quei sussurri, tra le braccia del pipistrello un fantoccio di stracci e risate ormai spente.
Ammettilo: sul momento, ne sei rimasta sorpresa persino tu.
Un secondo tuono aveva rumoreggiato nell'aere, il tremito di una madre che non era stata in grado di proteggere i suoi figli più cari.
Il boato viscerale di una città inconsolabile.
La pioggia si era fatta più violenta, schiaffi d'acqua e gelo che ti frustavano le spalle, le guance, i pensieri.
Avevi visto Harley colpirlo e avevi visto la sua caduta, il suo rimorso.
Quando l'aveva deposto sul cofano dell'auto di Gordon, ti era sembrato di una delicatezza assassina, oltre le pieghe della sua maschera una fine che era tutto un inizio.
"Alcuni confini non devono essere superati, mai. Ecco cosa ci differenzia da loro."
Aveva incrociato il tuo sguardo, fissandoti con un'intesità quasi dolorosa.Ecco quello che sono. Guardami. Guardami e dimmi cosa vedi.
Avevi chinato il capo, sconfitta.Un uomo. avresti voluto dire.Solo un uomo.

 




****



L'avevi trovato a pochi metri dall'uscita secondaria del teatro, inginocchiato su di una promessa sancita nel sangue e nella vergogna.
Piangeva Gotham, ma quelle due sagome, incise nella memoria e disegnate dal gesso della polizia, parevano non volerla - non poterla - abbandonare mai.
Il pipistrello aveva inclinato leggermente il capo, indicandoti che sì, ti aveva sentito arrivare.
Non si era voltato, lasciandoti avvicinare.
Lasciandoti entrare.
Aveva lo stesso sapore della notte e dell'erba bagnata Selina, quando ti scomodavi a baciarla e non a divorarla.
Era morbida e invitante, persino accogliente, quando non era lei a ghermirti con i suoi lunghi artigli di felino e donna.
Quelle rare volte in cui non eri logorato dalla colpa, dalla fretta, da un'ansia tutta predatoria, ti concedevi il lusso di studiarla e amarla.
Amarla davvero.
Scoprivi allora una femmina delicata e disillusa, nei suoi occhi, giada purissima, un mondo che l'aveva picchiata e rifiutata, ma dal quale era risorta, più araba fenice che felino.
Scoprivi che, oltre quelle deliziose orecchie da gatto e quei fianchi, sui quali eri morto nell'orgasmo di una notte più di una volta, c'era una mente ingegnosa e onesta, persino eroica, se così era definibile Selina.
Leccava le tue ferite Selina, sulla sua lingua rotolare, audaci, parole di comprensione e di fuoco.
Apriva le cosce a un pipistrello che era solo un ammasso di dubbi e cicatrici, la brutale forza del cacciatore per dimenticare d'essere stato vittima e preda.
Apriva il cuore a un uomo che metteva un maschera ogni notte e non sapeva bene chi essere veramente.Cosa essere veramente.
"Fa male?" la sua voce era un sibilo nell'oscurità, un pigolio nel fragore della pioggia.
Avevi