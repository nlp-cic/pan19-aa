leggere e scrivere e gli ha suggerito il piano delle teste mozzate.

(Nient'altro che uno sguardo. Finiscono coi corpi e Theon lo fissa e Reek ricambia di sottecchi, nel suo modo subdolo, con le sue iridi di nevischio sporco. Forse annuisce appena, le braccia ancora imbrattate di sangue, il coltello ancora in mano – la mascella di Theon che si stringe e le sue pupille che si staccano da lui a forza, quel malessere che sa di nausea e che si rifiuta di abbandonarlo dopo giorni).

Il servo si fa avanti, e Theon nota il perla dei denti baluginare nella sua smorfia storta d'ossequio. “Posso esserti utile?” La sua voce è più vicina di quanto si aspetti.

Theon sta lì a labbra serrate, sulle mura del suo castello d'infanzia. (Ci sono ricordi in ogni anfratto, accanto ad ogni albero, e inizia a far male). Lascia scorrere una mano sul pugnale nel fodero, incurante – e stringe. Reek non lo vedrebbe, immersi come sono nelle ombre ambigue che precedono l'alba. Solo le teste sulle picche lo osservano davvero.

“Forse” soppesa Theon. “Inginocchiati.”

Ha ucciso un uomo con cui ha condiviso boccali di birra, che gli ha insegnato come andare a caccia; ha ucciso Tallhart dopo una cavalcata insieme e battute e sorrisi – e poi quei ragazzini, loro madre.


('Tornerai a trovarmi, milord?'



'Tuo marito non è grosso dove conta, o si tratta di passione per la mia spada da nobile?'


È tornato a trovarla, alla fine).

Pugnalare Reek sarebbe una liberazione rispetto a tutto questo. Ricorda la sua faccia nell'assassinare bambini a sangue freddo

(ricorda il capo di Farlen che non vuole saperne di staccarsi dal collo, la spada che gli scivola dalla presa mentre l'abbatte).

Scorrono i secondi, e le dita si atrofizzano sull'impugnatura.

All'improvviso, calore.

Sussulta, la compostezza del portamento che scorre via in un brivido, gli occhi che si sgranano.

La mano di quell'essere disgustoso è un peso tiepido sulla coscia, striscia sin quasi all'inguine. Theon sta per indietreggiare...

(...ma potrebbe lasciarlo fare: sarebbe facile estrarre il pugnale e affondarglielo nella giugulare mentre Reek gli slaccia le brache. Immagina lo schizzo del sangue denso impregnargli la tunica, il singulto strozzato della morte. Sente già la pelle d'oca sulla nuca sotto lo sguardo fisso dei bulbi oculari svuotati).

“Levami le mani di dosso, idiota” interviene oltraggiato prima che possa azzardarsi, e si scosta di lato. Che volesse buttarmi di sotto? Per un istante rimane pervaso dal sospetto, poi riprende a scorgervi dell'ironia. Si lascia sfuggire un sorriso che è mezzo di nausea e mezzo di derisione. “Non so come ti usasse quel tuo perverso padrone al Dreadfort –”

“Mi spiace, mio lord,” Reek si solleva appena, come pronto a riabbassarsi

(o a balzare in avanti per spingerlo?)

“ma ti era caduto questo.”

Theon s'interrompe di botto. Gli agguanta dalle mani il fermaglio d'argento contorto, e ringrazia la notte per coprire la vampa che gli risale le guance.

“Ti mando su la ragazza, se la vuoi ancora” suggerisce l'altro. China il capo, arrendevole, e Theon di nuovo non riesce a distinguerne l'espressione. La voce sembra quella di un qualsiasi bifolco ignorante, eppure è come se sapesse sempre tutto in anticipo.

“No” decide in risposta. “Vattene,” prima che cambi idea.

Non lo vede in faccia mentre si volta, ma prova sollievo a guardarlo finalmente sparire lungo il camminamento. Al suo posto rimane un senso d'imbarazzo, il fraintendimento che gli fa prudere l'orgoglio.

(Quel figlio di puttana mi ha toccato. Non è stato frutto della mia immaginazione).

D'altronde ha questioni più urgenti a cui pensare, una battaglia da affrontare – forse, sperando il contrario con ogni forza, la testa da perdere. Decisamente ha altro di cui occuparsi che non dell'omicidio di un servo.

Robb deve aver già saputo dei suoi fratelli. Rammenta lo scintillio di Ice, la rapidità con cui il sangue si secca sull'acciaio. Al pensiero, le labbra di Theon si torcono in un sorriso acido, involontario. Se ha una speranza, risiede nei rinforzi di Asha.

Eppure, la maledetta sensazione non smette di perseguitarlo. Nei corridoi è costretto a sfrecciare sguardi da destra a sinistra, e arriva a sbarrare le porte della camera. Ha sempre conosciuto i compromessi – lui stesso è un compromesso di guerra, e la guerra è fatta di cose del genere, di orrori mascherati dall'etichetta e alleanze irte di lame nascoste. Ciò su cui non si è mai soffermato prima è che lui stesso avrebbe avuto quell'alone addosso, impossibile da mandare via.


Non crucciarti, Greyjoy. Non ti serve a niente.


*

“...in ginocchio da me, Reek.”

Ma dovranno trascinarcelo mentre si dibatte, e morderà Sour Alyn così forte da guadagnarsi un pugno guantato di ferro sulla maschera di lividi che sarà la sua faccia. Altri denti gli si romperanno in bocca e glieli sputerà contro, imprecando con insulti che non saprà nemmeno di conoscere, e penserà al giorno in cui si salverà

(