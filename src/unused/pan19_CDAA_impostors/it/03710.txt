, ancora respirando a fatica.

Quella notte dormiamo nella stessa branda, tanto per fare i romantici, io mi stendo e sento lui che mi si appoggia proprio qui, sul petto, tra le braccia, e così ci addormentiamo.

Io dormo un paio d'ore e lui forse non dorme proprio, ce lo vedo che rimane tutta la notte a fissare il fondo del letto di sopra. Insomma, tanto fa che alle quattro lo sento scivolare via dalla coperta e iniziare a girare per la stanza, raccattando quel poco di roba che dice sempre di volersi portare a terra e nella tomba.

Sono sveglio, ma non glielo faccio sentire, rimango lì a guardarlo, a guardare lui che, con un sorriso forse amaro, infila le cose in una valigia e si guarda intorno con un'aria da bambino un po' cresciuto che deve lasciare i suoi vecchi giocattoli e proprio non vuole.

“Novecento?,” gli faccio, e lui si volta. Lo vedo stare lì in piedi, in mutande nonostante il freddo da pazzi, e gli vorrei chiedere perché?, perché ora?, perché devo venire?, e di tua moglie e tutte le stronzate del tacchino che avremmo mangiato insieme, e del cane, che ne hai fatto?

Mi chiedo di continuo perché Novecento stia con me, insomma, ma mi avete visto?, sono solo un banale trombettista da quattro soldi che ha imparato a suonare per miracolo e che non ha due monete in tasca manco a volersi vendere la camicia. Lui invece è diverso, è speciale, è assurdo e meraviglioso ed è lui, questa è la cosa che gli invidio più di tutte. Gli invidio il fatto che lui è Novecento e non lo è nessun altro, è unico e solo e nessuno, nemmeno a volerlo, potrebbe imitarlo. È speciale anche nel modo in cui prende il caffè, pensandoci, e lui è Novecento. Lui e basta, nessun altro. Per sempre.

“Scendo, so cosa voglio fare, ora. O almeno, so con chi voglio stare.”

E io non ci credo. “Perché io?”“Perché tu sei... Tim.”

Perché tu sei Tim, tutto qui. Non mi dice altro. Si volta, ridacchiando, e continua a guardarsi in giro.

 

Il giorno dopo, siamo sulla scaletta. Le valigie pronte, io un po' tremo perché il cappotto pesante, quello di cammello, se l'è tenuto lui, e lui mi vede che trema e mi si avvicina, viene vicino al parapetto dove sono io e guardiamo la nave che attracca al molo.

“New York. C'è il quartiere centrale che è una meraviglia, in inverno, sotto la neve,” e io rido, sempre perché lui non ha mai messo il culo a terra ma io sono sicuro che quest'inverno qui diventerà tutto bianco, ed usciremo in un qualche parco per prenderci a pallate di neve come due bambini che tornano tutti infangati a casa sapendo che la mamma li sgriderà, ma intanto si sono divertiti e questo è l'importante.

“Non l'ho mai vista, la neve,” mi volto e lo guardo, e vedo che lui è incantato e spaventato, come se volesse vedere tutto ma gli occhi sono già stanchi di tutta quella immensità.

“Vieni. Si scende,” gli dico, e lo tiro per il cappotto, e ci mettiamo vicino alla scaletta e aspettiamo che tutti, tutti quanti, scendano. Altri duemila futuri che ci passano avanti e che si spingono, scavalcandosi per arrivare primain America. Fianco a fianco, poi, ci voltiamo a salutare gli altri, non ci credono nemmeno, quelli, stanno scommettendo su chi tornerà su per primo, li sento da qui, quei bastardi, e mi fanno ridere. Sono stati i miei primi veri amici, dopo Novecento ovviamente, ma Novecento... lui è un'altra storia.

Scendiamo i gradini di quella minuscola, fottuta scaletta insieme, uno per uno, perché Novecento vuole che ci scendiamo insieme a terra, sempre insieme, tutto insieme, e che insieme andiamo poi in città a cercarci una casa e che insieme viviamo una vita felice, sempre per poi tornare a vedere il mare. Insieme.

Mentre scendiamo lo sento, appoggiato a me, che trema e che sta morendo dentro pur di non voltarsi ed iniziare a correre nella sua stanza, tra i corridoi che conosce a memoria e che percorrerebbe ad ogni chiusi, ma mi guarda e sorride come se andasse tutto bene. Allora mi rendo conto che siamo tanto vicini che posso prendergli la mano, e lo faccio, cioè gliela prendo ed ovviamente ci metto la valigia davanti, così, perché non va bene farci riconoscere subito. Gli prendo la mano e continuiamo a scendere mentre sento che me la stringe forte. Allungo il piede oltre la scaletta, ma lui no, lui non vuole, allora io lo guardo ed inizio a contare uno, due... tre, Novecento, tre!

E si scende. E mette un piede a terra e mi guarda e sorride e vedi gli occhi che gli brillano ancora di più mentre tasta un terreno che non è destinato a portarlo da nessuna parte se non sarà lui a muoversi.

Poi iniziamo a camminare, in tutti i sensi dico, iniziamo a camminare lungo tutta la nostra vita e ci passano accanto un