un dialogo.
«Io sono Makoto, se hai bisogno di qualcosa – magari un libro su qualche scaffale più alto – chiamami.» Gli disse, sorridendogli dolcemente prima di rialzarsi, stirandosi verso l'alto, pronto a tornare al lavoro. Tuttavia, proprio mentre stava per voltargli le spalle, il piccolino emise per la prima volta un suono. «Grazie, Makoto-san.»
Il ragazzo gli sorrise caloroso, scuotendo appena il capo prima di fargli un cenno con la mano, in segno di saluto, per poi ti tornare al lavoro; la madre del piccolo gli passò di fianco poco dopo e, con i suoi soliti modi sbrigativi, portò via il bambino. Makoto li osservò in silenzio, notando lo sguardo triste del bimbo mentre quella gli levava il libro prima di trascinarlo via, tenendolo per il polso sottile.

Da quel momento Makoto cominciò a passare del tempo con Haruka, per la maggior parte era lui a parlare, di libri principalmente, di quello che gli piaceva leggere o che aveva intenzione di prendere in futuro, quando avrebbe avuto i soldi dopo aver finito gli studi. Il bambino annuiva semplicemente, ma si capiva bene che lo ascoltava con attenzione, malgrado l'espressione un po' trasognata che il ragazzo dai capelli castani aveva imparato a riconoscere come propria del più piccolo.
Haruka parlava poco, ma Makoto non sembrava esserne disturbato – d'altra parte aveva sempre avuto persone intorno molto più silenziose di lui, dunque la prospettiva che quel bambino non parlasse tantissimo non lo spaventava, considerando che cominciava a capirlo, seppure un minimo.
Talvolta gli faceva già trovare qualche libro che avrebbe potuto interessargli sul mare o sui pesci, qualcosa che il moretto sembrava amare particolarmente, anche se non aveva mai avuto la possibilità di affermare questa sua passione per via del suo continuo essere sballottato da una parte all'altra da sua madre. Non gli parlava di sé, raramente apriva bocca, ma con l'andare del tempo aveva compreso che la donna lavorava nel settore delle vendite di una grossa casa editrice e si portava il figlio dietro quando andava a fare pubbliche relazioni di pomeriggio, dato che il bambino non poteva ancora restare da solo e coi doposcuola c'erano degli orari da rispettare che, di certo, l'avrebbero messa in difficoltà sul “ritiro” del bambino.
Una parte di sé non poteva che provare pena per Haruka, ma sapeva che non era giusto: quel bambino, per quanto apparentemente sfortunato, sembrava abbastanza felice delle possibilità che aveva. Era ancora piccolo – aveva nove anni, gli aveva detto – ma sapeva fare molte cose e, per certi aspetti, ragionava quasi come un ragazzo più grande. Non sembrava avercela con sua madre, per quanto non ne parlasse, il fatto di essere sballottato da una parte all'altra non sembrava pesargli se non nel momento in cui doveva interrompere la propria lettura.
«La mamma cambia lavoro.» Gli disse Haruka un giorno, mentre guardava le foto di un libro naturalistico, posando la manina sull'immagine di un'orca che copriva due pagine patinate; teneva gli occhi blu bassi, sul'animale, mentre Makoto si fermava e lo guardava. «Davvero? E non sei contento?»
«Andiamo a Tokyo.» Mormorò, rendendo palese il disagio che il ragazzo più grande aveva solo ipotizzato pochi secondi prima. Dunque si sarebbero trasferiti, ecco cosa turbava il bambino.
Era rimasto con lo sguardo basso, fisso sulle pagine del grande libro, senza guardarlo.
«Ah... Beh dai, Tokyo è molto bella, potrai farti un sacco di amici lì.»
Il rumore del libro che veniva chiuso in uno scatto lo fece sobbalzare appena, prima di notare che Haruka si era messo in piedi e si era avvicinato a lui, afferrandogli un lembo del grembiule che indossava, quello col logo della libreria. Lo strinse forte, tanto da farsi sbiancare le nocche della piccola mano. «Voglio stare qui.»
Makoto sorrise, perché era la prima volta che il più piccolo gli si avvicinava di sua iniziativa, dimostrando una sorta di attaccamento verso di lui, apparentemente. «Vedrai che andrà bene, è brutto quando si cambia casa, ma sarà bello poi.» Il bimbo scosse forte la testa, stringendo più forte il grembiule, tirandolo appena verso di sé, verso il suo petto. «Mi va bene qui.»
Il castano continuò a sorridere leggero, mentre gli posava una mano sulla testolina scura, accarezzandola gentilmente. «Potrai venire a trovarmi.»
«Non è vero.» Sembrava quasi dire “è una di quelle bugie che dicono i grandi quando non vogliono dire la verità”, glielo leggeva nel suo modo di tenerlo, mentre scuoteva forte la testa. Non stava piangendo, ma sembrava quasi farlo dal modo in cui si ostinava a stargli vicino. Probabilmente non aveva alcun diritto di replica sulla decisione di sua madre – sarebbe stato strano il contrario, data la sua giovane età – e visto che era così introverso, dubitava che avesse anche solo provato a mostrare apertamente quel disagio che si portava dentro.
Makoto sospirò. «Dico sul serio. Magari non subito, ci vorrà qualche tempo, dovrai diventare più grande... Ma mi farebbe piacere tornassi a trovarmi.»
Il bambino non rispose, rimase solo per altri interminabili minuti a stringere quel lembo di stoffa con le dita, talmente forte e