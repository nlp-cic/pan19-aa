pare, senza che io debba essere geloso per questo.”

“Innamorarmi?”

“Sì, beh, provare attrazione fisica? O mentale? Insomma mettila come vuoi.”

“Non ero attratto da lei.”

“No, certo. Sherlock, è normale, prima o poi doveva succedere anche a te, non potevi reprimere le tue pulsioni all’infinito.”

“Perché si deve ridurre sempre tutto all’istinto sessuale?”

“Cos─ ehm, beh, è normale, è nella natura dell’uomo, no? L’istinto a preservare la specie, eccetera.”

“Io non sono ‘normale’ John, lo sai.”

“Lo so, tu sei eccezionale, non lo sto mettendo in dubbio. Sto solo dicendo che il tuo corpo probabilmente si è stancato di soccombere alla tua mente geniale, e ha cominciato a mandarti dei segnali quando hai incontrato Irene, per farti capire che anche tu hai dei bisogni e che devi appagarli ogni tanto. Come mangiare o dormire quando non sei nel mezzo di un caso.”

“Come puoi paragonare il sesso a dei bisogni primari per la sopravvivenza dell’uomo medio? Io posso far a meno di mangiare e dormire solo grazie alla forza di volontà, e continuo comunque ad averne bisogno per vivere di tanto in tanto, ma l’atto sessuale non è necessario alla sopravvivenza. Credi che non riesca a dominare il mio corpo? E comunque, non ero attratto fisicamente da lei. Ho trovato affascinante la sua arguzia, ma nulla più, sai che non è il mio campo.”

“D’accordo. Allora perché mi hai chiesto se ero geloso?”

“Ricerca, John.”

“Per?”

“Non ho ancora abbastanza dati per renderti partecipe.”

“Sbaglio o mi hai già coinvolto? ─sbuffa John─ Oppure sono solo una cavia per te?” Improvvisamente sentì salirgli un moto di rabbia, l’idea di essere solo un esperimento per Sherlock, di essersi considerato, a torto, qualcosa di più per il consulente, un amico almeno, lo colpirono come un maglio. Possibile che non fosse nemmeno degno della sua amicizia? Poi sentì Sherlock sussurrare, “Mai.” Era poco più di un soffio, tanto che non era certo di averlo realmente sentito.

“Come?”

“Mai, John. Solo tu non sei mai un esperimento.”

Le guance del detective presero una lieve tinta rosata, unica nota che lasciava trapelare i suoi pensieri sul viso volutamente neutro. Scivolò all’indietro, appoggiando la schiena alla spalliera del divano, le gambe sempre raccolte sotto il mento, con le braccia a circondarle. John arrossì di rimando, la rabbia scemata come se mai fosse stata presente. Cosa stava realmente cercando di dirgli Sherlock? C’era qualcosa che gli sfuggiva, era forse qualcosa che voleva dirgli ma che temeva di rivelare? Era per questo che si era comportato in modo tanto strano in questi giorni?

“John stai di nuovo cercando i motivi del mio comportamento.”

“Puoi biasimarmi?”

“Suppongo di no.” Sospirò Sherlock. Aveva preso una decisione all’inizio di quella conversazione, ma l’argomento gli era scivolato di mano. Voleva confermare le sue teorie, esser certo che il cambiamento di John nei suoi confronti fosse qualcosa di reale confermato dai fatti, non solo un’impressione fuggevole suggerita da una donna manipolatrice. D’altra parte, ormai, le sue teorie erano più che confermate, aveva quasi potuto udire i pensieri di John, tanto erano palesi ai suoi occhi in ogni minimo movimento del dottore, dal sorriso compiaciuto ed involontario al lieve rossore che gli imporporava le guance in modo via via più deciso, ai vari tentativi fallimentari di leggere, o almeno fingere di farlo, il giornale.

Forse non avrebbe dovuto tirare in ballo la gelosia di John, ma gli era sembrata una buona base da cui partire. Quello che non comprendeva era perché John fosse tanto restio ad ammettere che i suoi sentimenti nei suoi confronti fossero cambiati. Di cosa aveva paura? Che gli rinfacciasse i suoi ripetuti ‘Non sono gay’, che avrebbe reagito con ribrezzo alla scoperta del suo nuovo orientamento sessuale? Ma no, John sapeva che lui non aveva preconcetti di questo genere, per lui il problema non si era mai posto, chiunque era libero di far sesso con qualsiasi genere preferisse, con entrambi, insieme, in separata sede, non gli importava, fintanto che non cercavano di entrare nelle sue, di mutande. Oh.

Ecco qual era il problema. John non temeva una reazione omofoba, temeva invece di venir abbandonato a causa di un’attrazione non ricambiata, perché lui mai si era interessato a queste cose. Oh, John. Leale al punto da vivere una vita di frustrazione pur di non vivere una vita priva della sua presenza. Ma era questo ciò che John aveva frainteso. Il suo corpo gli aveva dato segnali chiari, di bisogni che credeva di aver dominato, e questo era successo per mezzo di Irene, ma non a causa sua. Lei era stata un mero catalizzatore, non l’obiettivo dei suoi impulsi. Forse essere diretti il più possibile era la soluzione migliore. Aveva bisogno che John stesse dalla sua parte, aveva bisogno di essere guidato, anche se mai lo avrebbe ammesso ad alta voce.

“John, il sesso è davvero così importante?”

Il dottore,