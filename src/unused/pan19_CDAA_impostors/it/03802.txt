gli equinozi pendevano un po’ ovunque, probabilmente la nebbia e ciò che vi dimorava glieli aveva fatte scordare fuori. Erano oggetti strani, che ancora splendevano nonostante la poca luce. La cacciatrice si avvicinò a un albero, afferrando una delle lanterne: non le erano mai piaciute. Emanavano ancora una debole traccia di magia, avrebbero continuato a risplendere a lungo.

Cos’è successo agli incantatori? Chiuse gli occhi, ascoltando il silenzio irreale che avvolgeva ogni cosa. La nebbia? Inspirò profondamente, Possibile…

Si fermò in mezzo a un vicolo, passi veloci, dissonanti, avevano preso a risuonare alle sue spalle. Erano incerti, spaventati da ogni minimo fruscio. Aveva un sospetto, ma sarebbe stato stupido restare lì senza averne la certezza. Con un balzo si aggrappò ai rami di un albero, nascondendosi tra rami spogli, sfruttando la foschia.

Sotto di lei apparvero quattro figure che riconobbe come alcuni degli avventori della locanda. Sorrise. Uomini, come sono prevedibili… Proseguirono ancora, allontanandosi in fretta da lei e Kedra saltò poco dopo sul selciato, iniziando a seguirli. Li sentiva mormorare, spaventati, e quando lei tossì per attirare la loro attenzione, li vide voltarsi spaventati stringendo tra le mani alcuni rudimentali randelli di legno.

«Cercavate me?»

«Sei viva!»

«Sbaglio o mi avete detto che quelle cose escono di notte? È l’alba.» Poté quasi avvertire il loro imbarazzo sulla pelle. «Volete accompagnarmi?»

«A-almeno fino alla piazza.»

«Che gentili.» passò in mezzo a loro, sorridente «Fatemi strada.»

Nonostante il loro impeto di coraggio si dimostrarono riluttanti ad andare avanti per primi, si limitarono a stare poco più indietro di lei, indicandole la direzione da prendere dopo ogni bivio. Kedra sentì che uno di loro aveva sollevato il randello ma quando si voltò a guardarlo l’uomo lo riabbassò subito.

«Io non lo farei se fossi in te. Ho occhi anche dietro alla schiena. Ma se preferisci morire per mano mia piuttosto che per l’entità che infesta la città, basta chiederlo.» gli occhi neri della cacciatrice si illuminarono, come smaniosi di elargirli quel favore e l’uomo indietreggiò spaventato.

«Devi scusarlo.» si affrettò a intervenire la guardia «È spaventato e non sa quello che fa.» Lo colpì alla testa con un pugno, imponendogli di scusarsi.

 

Kedra si limitava a osservare ciò che la circondava con attenzione. Percepiva lievi movimenti dall’interno delle abitazioni. C’erano più sopravvissuti di quel che pensavano, solo che ognuno se ne stava isolato nonostante fossero vicini di casa: la paura di un contagio li separava più della presenza che si era imposta su Elbaal.

C’era qualcosa di macabramente comico in quello spettacolo.

 

Un enorme cancello di metallo si incurvava come formare un anello che affondava nella foschia. Le ante erano state divelte, il metallo incurvato e sradicato dai cardini e, sul selciato, vi erano segni di lunghe abrasioni. Kedra si accovacciò per terra, sfiorando con le dita la superficie segnata, poi osservò con attenzione il cancello. Le aste di metallo erano state piegate e incurvate come se qualcuno, in preda alla frustrazione, cercasse di forzarlo. Doveva aver impiegato molto tempo per riuscire a distruggerlo e non era solo per il metallo che non poteva attraversarlo: le difese del tempio avevano retto anche dopo la sua caduta, tenendo imprigionato l’essere che ne aveva causato il crollo.

La nebbia, nella piazza dell’antico tempio, sembrava più fitta, quasi palpabile e in qualche modo più scura. Neri tentacoli cercavano di protrarsi verso il cancello di metallo, ma si dissolvevano poco dopo, schiarendo. Kedra pensò che si trattasse del debole sole che filtrava attraverso la foschia: l’energia non era ancora sufficiente a permettere all’entità di essere libera durante le ore diurne, per quanto cupe e oscure fossero.

«Non ha ancora abbastanza potere.» mormorò.

«C-cosa?» balbettò la guardia.

«Gli mancano le energie per diffondersi. Non ha accumulato ancora abbastanza vite.»

«V-vite?»

«Sì. Una volta raggiunto l’apice potrà muoversi liberamente anche di giorno. O meglio, non esisterà più il “giorno”.» La carnagione dei cittadini schiarì fino a risultare quasi cadaverica..

«C-come lo fermiamo?»

«Fermiamo?» Kedra si voltò verso di loro sfoggiando un ampio sorrido «Volete venire con me?» Attraverso la bruma li vide annuire, seppur in modo non troppo convinto. «Seguitemi.»

Quando appoggiò il piede oltre il segno del cancello metallico, la nebbia vibrò e una pulsazione rossa si propagò nell’aria ‒ come l’onda prodotta da un sasso in uno specchio d’acqua ‒ diretta verso il cuore del complesso. Kedra allungò le mani verso le due else che spuntavano da dietro alle spalle, e poco dopo le due spade dalla lama arcuata furono liberate dai loro foderi. Erano strane, il metallo di cui erano composte pareva emanare un leggero bagliore, o forse era la nebbia che non riusciva ad attaccarsi a essa. I sottili tentacoli oscuri sembravano quasi ritrarsi, come ustionati, mentre gli uomini alle sue spalle trovarono il coraggio di seguirla oltre il cancello. Kedra sorrise, serrando le mani attorno alle else.

Nessuno degli uomini aveva mai visto armi simili: erano forgiate con due metalli differenti