, quando si ritrovò a faccia a faccia con il riflesso della sua immagine. Quello non era lui, non poteva essere. Si toccò la guancia e vide che anche l’estraneo di fronte a lui fece lo stesso movimento. Alzò le braccia e anche l’altro lo fece. No. Lui non conosceva quello zombie che aveva di fronte. No. Non era possibile. La rabbia gli stava lacerando il cuore, appoggiò le mani sulle ginocchia e si piegò leggermente: il respiro iniziava a mancare e una sottile nebbia gli pervase gli occhi. Doveva calmarsi, buttarsi a terra e dimenticare tutto, ma il suo corpo non percepì quei comandi. Sollevò la mano e con tutta la forza che aveva diede un pugno allo specchio. La mente divenne chiara all’improvviso. Si guardò intorno e si rese conto che era in bagno. Cosa ci faceva lì? E cos’è questo calore che pervadeva la sua mano.

“Cosa cazzo stai facendo?”

Non riconobbe subito la voce. Si voltò di scatto e rimase pietrificato. Non poteva essere lui. Non poteva farsi vedere in quel modo da lui.

“Chanyeol! La mano!” gli urlò.

Chanyeol abbassò istintivamente lo sguardo e vide la causa del calore che si stava propagando per tutto il braccio destro. Sangue. Sangue che colava copiosamente sul pavimento. Com’era successo? Non ricordava nulla. Aiutandosi con la mano sinistra, sollevo gentilmente il braccio. I tagli non coprivano solo la mano, ma arrivavano fino gomito.

“Come?” bisbigliò, fece solo in tempo a vedere Baekhyun correre verso di lui e poi il nulla.
 
Papà che bello, ci hai portato al mare.
Guarda com’è azzurro.
Un gabbiano, guarda papà.
Dai, prendimi per mano andiamo a farci un bagno.
Non tocco il fondo.
Papà non lasciare la mia mano.
Non mi lasciare qui.
Sto annegando.
Papà.
 
Il bruciore alla gola e al naso era talmente intenso che lo costrinse ad aprire gli occhi. Vedeva solo acqua. Colto da un attacco di panico cominciò ad annaspare e a cercare di farsi leva con le braccia per sollevarsi, ma una fitta lancinante percorse il lato destro del suo corpo. Stava per perdere i sensi a causa del dolore quando intravide due braccia penetrare la barriera dell’acqua e afferrargli le spalle. Fu uno shock risalire in superficie. La gola bruciava da matti e l’unica cosa che riusciva a fare era sputare l’acqua che aveva ingoiato. Lentamente i conati iniziarono ad attenuarsi e riuscì ad appoggiare la schiena sul bordo della vasca. Non sapeva esattamente cosa ci facesse lì, ma accanto a lui c’era Baekhyun e quindi non poteva succedergli niente di brutto.

“Cinque secondi.. Mi assento solo cinque secondi e tu tenti il suicidio?” gli urlò dritto in faccia.

I suoi occhi facevano quasi paura: erano pieni di rabbia, ma al contempo stavano per straboccare di lacrime.

“Baek..” cercò di giustificarsi quando Baekhyun, preso dall’ira, lo schiaffeggiò.

“Scusami, Yeol! Scusami!” gli mise una mano sulla guancia arrossata. “Non volevo.. E’ solo che.. Tua sorella continuava a chiamarmi dicendo che non aveva più tue notizie e allora.. Non è stato facile venire qui. Pensavo che.. E invece sei vivo! Sommerso nell’immondizia e con una mano spappolata, ma vivo! Non puoi capire il mio sollievo.” tirava su col naso mentre continuava ad accarezzare la guancia di Chanyeol.

“Era solo un sogno molto realistico. Solo un sogno.” sentì le dita di Baekhyun muoversi delicatamente sulle sue guance.

“Piangi, sfogati, vedrai che dopo ti sentirai un po’ meglio.”

Chanyeol non si era nemmeno accorto delle lacrime che gli stavano scorrendo sul viso. In quei giorni aveva pianto così tanto che era arrivato ad un punto in cui pensava di non poterlo fare più ed invece no..

Baekhyun si sedette accanto alla vasca, prese la mano ferita e rifece la medicazione. Chanyeol abbandonò la testa sul bordo della vasca e chiuse gli occhi. Ora riusciva a sentire ogni singola lacrima e i singhiozzi che, piano piano, si facevano sempre più violenti. Sentiva anche le mani di Baekhyun che toglievano con delicatezza la benda, che sfioravano i tagli e che tamponavano le ferite con il disinfettante.

Si sentì sollevare e, senza saper come, si ritrovò in piedi nella vasca da bagno. Si mise le mani sugli occhi cercando di attenuare il bruciore e, tremando, chiamò Baekhyun con un filo di voce. Non sentendo una risposta allungò le braccia alla ricerca dell’amico, ma non trovando nessuno iniziò ad agitarsi. Era sul punto di perdere nuovamente i sensi quando si sentì stringere forte. Non poteva farcela senza di lui, era la sua roccia, il punto fermo della sua vita. Ora che si sentiva sicuro tra le braccia di Baekhyun, Chanyeol si convinse ad aprire gli occhi. Baekhyun gli sorrise.

“Ero andato a prendere qualcosa da vestire.” disse portando il braccio di Chanyeol attorno alla sua spalla.

Chanyeol, sentendo la mano di Baekhyun scivolare attorno al suo fianco, lasciò cadere timidamente la testa sulla sua spalla. Avrebbe voluto accarezzarlo, abbracciarlo, dirgli grazie fino allo sfinimento, ma non aveva le forze per fare nulla.
Baekhyun lo aiutò ad uscire dalla vasca e lo