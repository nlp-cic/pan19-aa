è nulla senza la perseveranza e l'impegno. Grazie a tutto questo impegno era riuscita ad entrare in un'ottima accademia musicale con tanto di borsa di studio. Grazie a tutto questo, anche durante gli studi era riuscita a farsi notare.

Ed era sempre durante gli studi che per la prima volta aveva sentito parlare di Mike Zacharias, giovane direttore d'orchestra che era ormai sulla bocca di tutti. Non solo era bravo nel dirigere le orchestre, ma era anche un bell'uomo, del quale si sapeva poco o niente.

Essere diretta una volta soltanto da lui, era stato abbastanza. Aveva giurato a sé stessa che sarebbe diventata il primo violino diretto da lui, in qualsiasi orchestra sarebbe andato a lavorare.

Le sue dita si muovevano sui tasti, l'archetto non si fermava neppure per un istante, e i suoi occhi leggevano velocemente lo spartito di fronte a lei. Anche ora che era primo violino. Anche ora che stava iniziando ad avere notorietà, vista la sua giovane età, Nanaba continuava ad esercitarsi in ogni attimo libero. E forse era proprio a causa della sua notorietà che voleva arrivare sempre più in alto.

Era stata notata anche da quell'uomo. Non solo come violinista, ma anche come donna. E non voleva e non poteva permettere che le malelingue attribuissero il suo ruolo con la relazione che aveva instaurato con il giovane direttore d'orchestra.

“Nanaba, sono andati via tutti. Vogliamo andare anche noi?”

Mike Zacharias era appena entrato nella stanza del teatro in cui lei di solito si rifugiava dopo le prove ufficiali. Si era fermato sulla porta e l'aveva guardata, mentre lei spostava il violino dalla spalla e annuiva.

Con cura aveva riposto lo strumento nella custodia, prima di sospirare.

“Maestro, Lynne mi ha detto che la nostra relazione è stata di nuovo oggetto di pettegolezzi tra i violinisti.” Lynne, la sua migliore amica dai tempi del conservatorio, che l'aveva seguita anche in quell'orchestra.

Mike si era passato una mano tra i capelli, sospirando a sua volta.

“Andiamo a casa e non parliamo di lavoro almeno per oggi. Ti prego.”

La donna si era alzata, recuperando la custodia del violino e la propria borsa.

“Sai che non mi importa di quello che dicono.” Gli aveva sorriso. “E anche la critica ha detto che la tua vita privata non influisce in alcun modo sul tuo lavoro. Un po' di invidia non mi spaventa.” Lo aveva raggiunto sulla porta, alzandosi in punta di piedi per potergli dare un bacio.

Mike aveva sorriso. Era stato proprio il suo ottimismo e il suo impegno che gliel'avevano fatta notare già dall'inizio. E subito si era reso conto del suo potenziale.

Sfida: Il SillabarioFandom: Shingeki no KyojinPersonaggi: Mike Zacharias, NanabaPair: Mike/NanabaNumero capitoli: 14/26Generi: slice of life, guerra, sentimentale/romanticoAvvertimenti: WWII!AURating: gialloNumero parole: 500

Essere un pilota era sempre stato il suo sogno, sin da quando era un bambino. Solo che quando sei un bambino non ti rendi conto che essere un pilota dell'aviazione non è sempre positivo. Soprattutto quando dall'altra parte del mare c'era un'aviazione più potente di quella per cui combattevi tu. E quando il tuo velivolo viene colpito. E credi davvero di essere salvo solo per miracolo.

Ricordo la cabina di pilotaggio piena di fumo. Ricordi l'impatto con il mare. E poi più nulla. Probabilmente in un ultimo disperato tentativo di salvarti la vita riesci ad aprire la portiera dell'abitacolo e a sfuggire così a morte certa. Ma poi più nulla.

Quando aveva aperto gli occhi, la prima cosa che aveva visto era stata il soffitto del tendone che di solito veniva usato come infermeria. Il tendone era illuminato da lanterne ad olio, e non avrebbe saputo dire che ora fosse, neppure se fosse notte. Ma quello era forse dovuto anche al fatto che aveva ancora la vista annebbiata.

“Squadron leader Zacharias, finalmente avete aperto gli occhi.”

Aveva voltato la testa lentamente, trovandosi di fronte ad uno splendido sorriso e due occhi stanchi. I capelli biondi cercavano di essere tenuti fermi, ma qualche ciocca era sfuggita alle forcine e ricadeva sulla sua fronte.

Conosceva quella giovane infermiera. Si era occupata di lui anche in passato, per ferite molto minori e che spesso erano solo una scusa per poterla vedere.

“Come ho fatto a tornare qui?”

“Un pescatore vi ha trovato sulla spiaggia, e poi siete stato trasportato qui d'urgenza.” Mike aveva sentito le sottili dita della donna stringersi attorno alla sua mano. “Temevamo di avervi perso quando non riprendevate coscienza. Sono passati tre giorni.”

“Siete stata qui tutto il tempo?”

“Ogni volta che avevo un momento libero.” Gli aveva sorriso e aveva potuto notare le sue guance che si tingevano di rosso. “Devo avvertire il medico che vi siete svegliato. E informare il Wing commander Smith che state bene.” Gli aveva passato un panno umido sulla fronte, prima di alzarsi sulla sedia che l'aveva ospitata per non aveva idee quante ore.

Istintivamente aveva allungato un braccio e aveva stretto il suo polso. Anche se gli faceva male ogni muscolo del suo corpo, nulla sembrava rotto o