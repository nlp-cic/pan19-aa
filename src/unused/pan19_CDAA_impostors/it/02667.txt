più ridicolo dell'universo. «Ti ho già detto che sei una persona strana, ma mi sento di ripeterlo» gli dice, sorridendo.

Tony gira la fetta di pizza che ha in mano come se fingesse una riverenza, reclinando il capo. «Il termine adatto è eccentrico ed è sinonimo di genio»

Mangia un po' della sua pizza e scuote la testa, perché non può credere a questa discussione e poi dice, scherzando «La frase adatta è sicuro di sé che è sinonimo di arrogante.»

Vuole essere solo una battuta, dopotutto molte delle loro conversazioni si basa su prese in giro a vicenda e commenti sarcastici, non ci vede nulla di male, ma questa volta sembra che abbia detto davvero qualcosa che non avrebbe dovuto.

Tony storce il naso, lasciando cadere il pezzo di pizza che gli rimane e mettendo le mani sul tavolo, spingendosi all'indietro per squadrarlo da capo a piedi: «Non lo sono.»

È arrabbiato e Steve non sa perché. Lo guarda sorpreso, aprendo una volta la bocca e poi richiudendola, indeciso sul perché essere definito arrogante dovrebbe farlo arrabbiare così tanto, che cosa si è perso.

«Era una battuta» si affretta comunque a dire, perché non ha intenzione di rovinare tutto per una stupida battuta, «mi dispiace, non volevo offenderti.»

L'altro sembra credergli immediatamente scrollando le spalle e rilassandosi con un sospiro. Dovrebbe andare tutto bene, ma Steve non può fare a meno di sentirsi in colpa.

«Scusa, sì. Probabilmente è vero. A volte dimentico che tu sei... beh, tu» gli dice Tony, e Steve non ha la minima idea di cosa voglia dire, o di cosa stia succedendo. Mangia un pezzo di pizza, cercando di mettere a posto le sue idee e poi lo guarda, rinunciandoci.

«In che senso sono io?» non può fare a meno di chiedergli, perché non è certo una frase che viene normalmente utilizzata «E davvero non volevo offenderti, mi dispiace» ripete poi, perché vuole essere certo che l'altro lo sappia.

Tony sorride, la tensione di prima completamente dimenticata e si taglia un altro trancio di pizza. «Non so spiegartelo, sono pessimo quando devo spiegare» dice, meditando un secondo mentre morde la punta del triangolo. «Entra tutto nel pacchetto bravo ragazzo.» Sibila leggermente, incassando le spalle. «Non è un'offesa.»

Steve non l'avrebbe presa come un'offesa, almeno non crede. Non sa che voglia dire, continua a non capire, ma non è la prima volta che qualcuno gli dice che ci si aspettano alcune cose da lui perché è un bravo ragazzo. Bucky, prima di tutti, gli dice sempre che ci sono alcune cose che non sono per lui perché è troppo un bravo ragazzo. Ad essere onesti odia un po' questa frase.

Però ora come ora lo sta salvando in un certo senso.

Lo guarda un attimo con un'espressione incuriosita e alla fine cerca di fare un sorriso «Facciamo così allora, io crederò che tu non l'abbia intesa come un'offesa e tu farai lo stesso per me» gli dice semplicemente, mettendosi un altro pezzo di pizza in bocca. Non sa ancora cosa sia successo, ma se Tony è disposto a perdonarlo così facilmente non vuole certo lamentarsi. «Significa solo che dobbiamo imparare a conoscerci meglio così da evitare situazioni del genere» ragiona e gli pare un ottimo piano.

Tony lo guarda, sorpreso «Davvero?» chiede, come se questa idea fosse così assurda.

Non ha la minima idea di cosa stia succedendo, uno che non sa niente di loro potrebbe pensare che è Steve quello pieno di amici a destra e a manca.

«Certo» risponde comunque, sorridendo, cercando di non mostrare la sua confusione alla reazione di Tony.

«Mi sembra normale. E poi è colpa mia, sono io che ha detto la cosa sbagliata, quindi devo farmi perdonare» conclude, sorridendo di nuovo, ma Tony non sembra esattamente contento e Steve non sa cosa fare.

Lo guarda mentre l'altro chiude la mano libera a pugno, battendola leggermente sul tavolo. Incrocia il suo sguardo, osservandolo «No, figurati. E' un caso straordinario.»

Steve si chiede se prima o poi qualcosa di quello che sta dicendo Tony comincerà ad essere sensato.

«Un caso straordinario?» chiede quindi, e poi, giusto perché gli sembra che l'atmosfera sia peggiorata di molto: «E comunque vedi, ora per dire so qualcosa in più di te. E' normale a volte dire la cosa sbagliata, l'importante è imparare.»

Devono imparare a conoscersi, all'inizio questa stranezza è solo normale, probabilmente (non che possa esserne certo, ovviamente).

Tony sogghigna e scuote il capo, mangiando in silenzio per un po'. Steve si chiede cosa sta pensando, ma non può fare nulla se non mangiare a sua volta, osservandolo curiosamente.

Passano qualche minuti prima che l'altro si blocchi nel prendere un altro trancio, respirando meditabondo. «Sono un professionista a dire le cose sbagliate, quindi offendermi...» si ferma e scrolla le spalle «sarebbe dannatamente ipocrita. A parte il fatto che a volte mi offendo sul serio, ma dipende da chi ci prova»

Non