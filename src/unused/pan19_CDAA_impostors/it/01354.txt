appeso alla parete indicava che erano appena le 8 e 10 del mattino. Bene, si sarebbe iscritta ancora prima dell’arrivo della massa di studenti, poi… L’iscrizione in effetti non era un problema. Ma come spiegare il fatto che una ragazzina che dimostrava solo tredici o quattordici anni fosse iscritta a medicina? Amelie corrugò la fronte. Poteva creare documenti falsi che dimostrassero che in realtà soffriva di una sorta di malattia che le impediva di crescere… oppure essere considerata un piccolo genio, con un intelletto precoce e superiore alla media! Perché non ci aveva pensato prima?In realtà il pensiero l’aveva sfiorata negli anni precedenti, ma la logica di suo fratello secondo cui era proibito attirare l’attenzione aveva bloccato la sua aspirazione sul nascere. Era condannata a restare tra il primo e il secondo anno di liceo, per l’eternità. Amelie sorrise ironica. Sarebbe stato l’incubo di qualsiasi adolescente. Ora però la situazione poteva cambiare. Nascevano addirittura scuole apposta per piccoli geni, perché non avrebbe potuto essere anche lei una di loro? Non sarebbe stata l’unica ragazzina all’università!Seguendo le indicazioni si ritrovò di fronte alla segreteria studenti ancora chiusa. Se solo fosse stato possibile compilare i moduli elettronicamente avrebbe falsificato la data di nascita, che in fondo falsificava comunque anche per il liceo, e tutto sarebbe andato per il meglio.Si voltò verso l’atrio e notò che si stava affollando. Sospirò e cercò di sollevarsi leggermente sulle punte per guadagnare qualche centimetro di altezza. Oltre a dimostrare tutti i suoi quattordici anni o anche meno, aveva lo svantaggio di essere più piccola e minuta delle sue presunte coetanee. Socchiuse gli occhi per mantenere la concentrazione. Il vociare degli studenti stava gradualmente aumentando e Amelie temeva di perdere il controllo. Ma poteva riuscirci, poteva trattenersi. Almeno finché non avesse compiuto l’operazione per cui era venuta. Magari, grazie alle sue doti di convinzione, avrebbe già potuto iscriversi a qualche corso senza attendere il nuovo anno accademico. Si rigirò verso la porta della segreteria appena si accorse che un custode stava arrivando dall’interno per aprirla al pubblico.Alcune risatine alle sue spalle la costrinsero a voltarsi nuovamente. Un gruppetto di ragazzi e ragazze si era fermato dietro di lei e ora la stava oltrepassando sogghignando.“Dove credi di andare, ragazzina?” una ragazza dal viso truccatissimo puntò l’indice verso di lei.“Non è posto per te piccola! Torna alla scuola elementare!” rise un energumeno con i capelli a spazzola e troppi denti in bocca.Gli sforzi di Amelie per mantenere il controllo svanirono in un istante. Insieme ai buoni propositi. Si sentì fremere di rabbia in tutto il corpo e il suo viso da pallido divenne rosso, con vene violacee che le percorrevano la fronte. Così come i suoi occhi che sembravano iniettati di sangue.“Ora seguimi” disse semplicemente ma con tono perentorio, fissando gli occhi del ragazzo, che rimase per un istante a fissarla con le labbra appena socchiuse poi annuì, come ipnotizzato.La ferma intenzione di frequentare medicina si era trasformata in altro. Ora era una rabbia furiosa a dominare Amelie, non più un sogno da realizzare. Continuò a camminare per i corridoi trascinandosi dietro il giovane alto e muscoloso, completamente succube di lei. Individuò la porta del bagno maschile e lo trascinò dentro, spingendolo con impeto contro la parete. Sentì il colpo provocato dalla schiena del ragazzo che sbatteva addosso al muro. Gli si avventò contro, non più in grado di resistere oltre e gli aprì la camicia con una foga esagerata, strappandola con entrambe le mani.Si passò la lingua sui denti soffermandosi su quelli che sentiva mutare e diventare appuntiti, poi si avventò sul collo e sul petto del ragazzo, immobilizzato alla parete con lo sguardo fisso nel vuoto, allucinato. Lo morse senza troppo impeto, quasi con cautela, come pregustandosi il momento in cui avrebbe estirpato da lui ogni residuo di vita. Quando il suo morso divenne intenso e vorace, lui emise soltanto un lieve gemito. Da quel momento non avrebbe più potuto sfuggirle, nemmeno volendo, nemmeno sfruttando la superiorità della sua forza fisica.Ricadde infatti sul pavimento come un enorme sacco svuotato. Amelie lo osservò passandosi la lingua sulle labbra, inclinando il viso. Ma non era soddisfatta, ne voleva ancora.Come sempre, più ne prendeva, più non era soddisfatta. Sì affacciò dalla porta del bagno e notò una ragazza che passava proprio davanti a lei con alcune cartellette nelle mani.“Senti, scusa…” attirò la sua attenzione e puntò su di lei un visetto innocente e un po’ smarrito.“Cosa c’è, ragazzina? Questo è il bagno dei ragazzi… quello delle ragazze è sull’altro lato!” replicò la ragazza fermandosi confusa di fronte a lei.“Lo so, ma…” lo sguardo di Amelie divenne perentorio e irresistibile “Mio fratello sta male. Per favore entra qui dentro ad aiutarmi.”La giovane studentessa non se lo fece ripetere due volte ed entrò. Subì la stessa sorte di chi l’aveva preceduta. In pochi istanti il suo corpo giaceva esanime lungo la parete insieme a quello del ragazzo. Amelie si passò le dita della mano sullo stomaco. Scrollò le spalle e sorrise con espressione innocente. Lei ci aveva provato, ma era chiaro che il tè con due fette di torta