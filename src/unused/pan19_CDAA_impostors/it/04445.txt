stomaco. Aveva la bocca semichiusa e ancora alcune lacrime sulle guance. Era maledettamente bello, e da disegnare ero sicuro lo sarebbe stato ancora di più.





La realtà nuda e cruda è la mia preferita, adoro cogliere le emozioni umane e metterle su carta, osservando la grafite prendere lentamente vita sotto i miei occhi. Inoltre, sarebbe stato il mio regalo di addio nel caso non ce l'avessi fatta a superare l'intervento.





Ci misi varie ore per ultimare lo schizzo e lo finii giusto quando mi vennero a prendere. La mattina il mio tumore dava il meglio di se e, quando consegnai il mio block notes all'anestesia, le parole che mi uscirono dalla bocca non furono esattamente quelle che avrei voluto dire.





- Senti testa di cazzo, dallo a Frank. Non voglio che si metta a frignare nel caso mi uccidiate sul tavolo operatorio - dissi ridendo. L'uomo mi sorrise comprensivo e mi tolse il quaderno dalle mani. Dopodiché lo consegnò a un'infermiera e mi disse di contare in modo decrescente da dieci fino a zero.





Non feci nemmeno in tempo a raggiungere il sette che tutto si fece sempre più confuso. Sentii qualcuno mettermi una mascherina sulla bocca, accarezzarmi il viso e poi più nulla. Venni risucchiato nell'oscurità e sperai che nel caso mi fossi svegliato, la prima cosa che avrei visto sarebbe stata il viso di porcellana di un ragazzino punk.





Che fu esattamente ciò che successe quando provai faticosamente ad alzare le palpebre, che pesavano come due macigni. Sentivo la fasciatura stringermi la testa e un ago illegalmente grosso che mi stava reidratando, aiutandomi a riprendere conoscenza.





Solo dopo avvertii la stretta che qualcuno esercitava sulla mia mano sinistra. Girai la testa con cautela e vidi un faccino preoccupato, benché il suo proprietario stesse riposando con la testa appoggiata sul mio letto, rivolto verso di me. Sorrisi debolmente e, con l'altra mano, gli accarezzai lievemente la guancia, spostandogli anche un ciuffo di capelli dalla fronte con un rapido movimento del dito indice.





Frank percepì il mio tocco e si risvegliò, fissandomi con aria triste. Io aggrottai le sopracciglia per spingerlo a spiegare.





- Durante l'operazione ti hanno perso due volte Gerard. Due. - mormorò seppellendo il viso nelle mani - é stato un miracolo che siano riusciti a farti ripartire il cuore. Ho pensato di averti perso. Perché non hai dormito ieri sera invece di rimanere sveglio a disegnare me?





La sua voce risultava attutita, triste e sconsolata.





Ponderai per un attimo se fosse il caso di dirgli la verità o semplicemente inventare una bugia plausibile. Decisi di rimanere sul vago e guardarlo senza dire nulla, sperando che capisse da solo.





Lo fece.





- Tu mi piaci Gerard, e ti voglio anche un gran bene. Sei l'unico vero amico che io abbia mai avuto. Ti prego, fai in modo di non andartene prima del tempo.





Vidi le sue iridi inumidirsi e pensai che fosse venuto il momento di passare all'azione, non mi piaceva vederlo triste. Mi feci un po' da parte e, con la mano, gli feci segno di sdraiarsi sul mio letto.





Lui annuì senza protestare e fece come gli avevo chiesto, alzandosi a fatica dalla carrozzina per poi spostarsi sul mio letto. Tutto ciò con la sola forza delle braccia.





Vidi che rabbrividiva, benché nella stanza si stesse bene. Decisi così di coprirlo con la coperta e di scaldarlo con il mio calore corporeo, avviluppandomelo tra le braccia e avvicinandolo al mio petto. Per un attimo sembrò rilassarsi, anche se dopo poco il suo viso si contrasse in una smorfia di dolore.





- Dove ti fa male Frankie? - domandai mentre gli frizionavo la schiena.





- Ovunque. Sto morendo Gerard, mi fa male anche quando respiro - sussurrò rintanando la faccia nello spazio che avevo tra la spalla e il collo. Sentivo il suo respiro irregolare infrangersi sulla mia pelle scoperta che spuntava da sopra il camice, facendomi venire la pelle d'oca.





- Shh, non dire così. Non stai morendo.





- Per ora.





Sospirai lievemente e mi chinai verso di lui, andando a posargli un bacio sulla fronte. Lo strinsi ancora più forte e appoggiai la testa sopra la sua, ascoltandolo respirare. Forse era il mio modo per assicurarmi che non se ne stesse davvero andando.





Rimanemmo in quella posizione tutto il giorno, l'uno aggrappato all'altro, i suoi moncherini bendati che sfioravano le mie ginocchia.





Purtroppo sotto alcuni punti di vista aveva ragione. Non rimaneva molto.



A nessuno dei due.
 

¤¤¤
 



Durante quella parte della malattia in cui non si peggiora né si migliora - si é stabili- non si può dire che un malato di cancro stia bene. Lo stato di salute fa comunque schifo e i cicli di chemio sono una spina del fianco, ma almeno, non si sta così male.





Quel genere di male, di sperimenta nell'ultima settimana, quando gli organi iniziano a perdere le loro funzionalità, ormai completamente mangiati dalle cellule tumorali impazzite, e il corpo, semplicemente, muore.





Pezzo dopo pezzo.





Frank si ritrovò in quella condizione circa verso metà Aprile, appena dopo il mio ventunesimo compleanno. Quando me ne resi conto, capii che era finita: quelli sarebbero stati gli ultimi giorni di Frank Anthony Iero Jr.