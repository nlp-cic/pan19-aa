soprattutto ti costringo a starmi appresso, a prenderti cura di me, quando anche tu hai una vita da vivere-
-E pensi che la mia vita sarebbe migliore senza di te?-
-Perché, non è forse così?-
-Ed ero io quello con la scarsa autostima. Vieni qui-lo esortò Oliver con un sorriso, ma Connor scosse la testa.
-Dai, vieni qui-
Quando vide che il ragazzo non si muoveva si avvicinò a lui e lo abbracciò, lasciando che l’altro si accoccolasse sul suo petto, nascondendo così il suo volto.
-Non ti sto dicendo che non mi hai mai fatto soffrire perché quella sarebbe una bugia e tu lo sai. Ma è stata anche colpa mia. Avevo dato per scontato che fossimo qualcosa di cui invece non avevamo mai parlato. Eppure quando ti ho visto quella sera fuori casa mia l’ho capito. Ho capito che non mi avevi mentito, che non ero mai stato solo sesso e che probabilmente, tolto quel tipo, non c’era mai stato nessuno oltre a me dopo la prima sera-
-Non c’è mai stato nessuno dopo che ti ho incontrato. Come avrebbe potuto esserci? Il tipo è stato solo….-
-Lavoro, lo so. E so anche che io sono la cosa più vicina ad un fidanzato che tu abbia mai avuto,. Sei sempre stato un tipo da “solo sesso”, o sbaglio?-
Connor annuì.
-Eppure, quando hai deciso che volevi farti perdonare, non hai esitato nemmeno un istante, anche se sapevi che questo avrebbe potuto significare un lungo periodo di astinenza.
Non ci hai nemmeno pensato Conn. Per questo ti ho dato un’altra chance. Perché quando ti ho visto rinunciare al sesso così velocemente ho capito che per te ero diverso da tutti e che se non era amore almeno ci andava abbastanza vicino-
Connor si strinse un po’ di più a lui, stringendo le mani sui suoi bicipiti come se fossero l’unica ancora di salvezza che gli era rimasta.
-E poi hai aspettato che ci facessimo i test perché io l’avevo chiesto. E quando sono risultato sieropositivo……Avevi tutto il diritto di andartene a quel punto-
-No che non lo avevo Olly-ribatté subito Connor, allontanandosi da lui lo stretto necessario per guardarlo negli occhi.
-Come avrei potuto lasciarti dopo tutto quello che ti avevo fatto? E poi perché avrei dovuto?-
-Quando sei tornato a casa e io ero lì, a piangermi addosso in questo stesso letto, a disperarmi perché tu non eri positivo malgrado ti fossi scopato mezza Philadelphia mentre io…..io mi sono lasciato andare una sola volta e me ne pentirò per sempre-
-Non sai quanto mi sento in colpa per questo. Sarei dovuto essere io quello positivo, non tu. Questo non è giusto-
-Sei stato proprio tu a dirmi che la giustizia non esiste. E comunque non vorrei mai che tu fossi sieropositivo e lo sai. Quella sera, quando sei entrato in casa, ero convinto che te ne saresti andato e non ti avrei più rivisto. Invece ti sei sdraiato accanto a me e mi hai consolato. Ricordi cosa mi hai detto?-
Connor annuì.
-“Solo perché non sono risultato positivo non vuol dire che non lo affronteremo insieme”-
-Hai rinunciato ad un altro mese di sesso per me. Tu. La persona più arrapata che io abbia mai incontrato. Hai rinunciato al sesso per mesi solo per riconquistarmi e starmi vicino quando ne avevo bisogno, quindi per quale motivo dovrei lasciarti dopo che hai fatto tutto questo per me? Dici che da quando sei entrato nella mia vita non hai fatto che rovinarla, ma io non sono d’accordo. Tu non sai cosa vuol dire per me tornare a casa e sapere che potrò passare tutta la serata con te a guardare un film o fare le parole crociate o, beh, qualsiasi altra cosa. Sapere che non sono più solo, che c’è qualcuno che è pronto a chiamare la polizia solo perché sono scomparso per un’ora….-
-C’era un serial killer in giro e…..-
-Conn, non è importante. Quello che importa è che tu pensi costantemente a me ed alla mia incolumità anche quando non pensi alla tua. Non è forse questo mettere qualcuno al di sopra di se stessi?-
-Olly, non provare a farmi sentire meno egoista perché non attacca….-
-Sai quando ho capito che non avrei mai potuto lasciarti?-
Connor scosse la testa.
-Quando abbiamo finalmente finito i lunghissimi 21 giorni di terapia e potevamo finalmente fare sesso. Normalmente non avresti esitato un istante, quella volta invece mi hai fermato, mi hai fermato per dirmi che eri andato ad un festino pieno di sesso e io ero già pronto ad essere ferito di nuovo. “Ecco” mi sono detto. “Vedi Olly, ti sei fidato e lui ti ha tradito di nuovo. In questi mesi ti ha preso solo in giro. Non ti ha aspettato, si sarà scopato migliaia di ragazzi mentre tu dovevi trattenerti dal saltargli addosso, e chissà quanti se ne è fatti soltanto stasera”.
Invece avevo torto. Non solo non sei finito a letto con nessuno, ma non ne avevi nemmeno voglia. Tu, Connor Walsh, malato di sesso, non volevi fare sesso con nessuno in