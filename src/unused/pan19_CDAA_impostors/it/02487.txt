non conosceva. «È per questo che sei
così minaccioso al momento?
Per difendere il piccolo?» domandò con calma,
mettendo le mani in tasca.

«Qualcosa
del genere.» rispose vagamente Levi, osservando Eren prima di
accarezzargli
piano i capelli per rassicurarlo un po’. «Su, vieni
fuori e presentati.» gli
disse, spostandosi un po’ per far vedere Eren ad Erd.

Il
bambino si
fece avanti piano, titubante, guardando quell’uomo alto dal
basso. Non era alto
come Erwin, ma per lui era alto come una montagna.
«Piacere.» mormorò piano,
con voce bassa e titubante. «Sono Eren.»

Il
biondo si
accucciò davanti ad Eren e gli tese la mano per stringere
quella che il più
piccolo gli tendeva, in un’imitazione dei modi di fare di
Erwin. «Piacere mio,
Eren. Sono Erd, una vecchia conoscenza di Erwin e Levi.»

Il
licantropo lo scrutò con attenzione, anche se manteneva un
aria diffidente
mentre annusava l’odore di Erd con discrezione.
«Sei come Miss Petra?» domandò
curiosamente dopo la sua analisi, mentre il suo volto si apriva
un’espressione
allegra che fece sparire tutta la sua diffidenza iniziale.

«Sì,
sono un
Kitsune come Petra.» gli rispose Erd; si stupì di
non vedere apparire coda ed
orecchi da lupo al bambino che sembrava tanto eccitato da non contenere
la
gioia.

«Levi!
Levi!
Possiamo fare compere insieme al signor Erd? Eh? Eh?»

Eren
guardò
Levi con il suo miglior sguardo da cucciolo che faceva capitolare
entrambi i
vampiri con cui viveva.

«Eren,
non
fare così. Erd potrebbe avere qualcosa
da…»

«Non
ho
niente da fare, Levi.» disse subito il Kitsune interrompendo
Levi con un
sorriso. Eren fece un piccolo saltello vittorioso, prendendo la mano di
Levi
per girare in quel mondo nuovo che era il negozio.

Per
Levi fu
un’ora straziante, passata per lo più a trattenere
Eren che si avvicinava ad
ogni nuovo oggetto e ne chiedeva l’uso. Per sua fortuna, Erd
ci sapeva fare dai
bambini e seguiva Eren con pazienza. E per fortuna che i pochi clienti
e i
proprietari non ebbero niente da ridire sul rumore che il
più piccolo dei tre
stava facendo; anzi, vide la cassiera fare un sorriso dolce ad Eren e
regalargli un lecca-lecca piuttosto grosso. Il sorriso che Eren le
regalò la
lasciò sorpresa e compiaciuta, complimentandosi con Levi che
quel bambino era
proprio un tesoro.

Quando
uscirono dal negozio, con due borse piene di cibo per Eren, Levi si
sentì quasi
in dovere di ringraziare Petra dal più profondo del suo
cuore: fare la spesa
era un inferno. E se ci si metteva anche un moccioso di piccolo
dimensioni,
peggiore del più minaccioso dei licantropi,
l’inferno impallidiva al confronto.

Levi
ed
Eren, insieme ad Erd, si avviarono verso il parchetto davanti al
negozio.
Doveva mettere in chiaro un paio di cose con Erd, prima di tornare a
casa.
Lasciò che Eren esplorasse quel nuovo luogo, come se fosse
una terra straniera
piena di meraviglie e creature magiche. Probabilmente, la fantasia di
Eren gli
stava facendo vedere quello; o forse immaginava che ci fossero i suoi
genitori,
nascosti dietro l’albero che stava esplorando in quel
momento. L’espressione
del vampiro si stava addolcendo un po’ e di questo Erd se ne
accorse in fretta.
Aveva vissuto abbastanza a lungo con Erwin e Levi per saper riconoscere
i
cambiamenti di umore dei due vampiri.

«Erd,
ti
devo chiedere un favore…» iniziò senza
preamboli, facendosi improvvisamente
serio. «Nessuno deve sapere che Eren è con noi. Se
ti dovessero chiedere il suo
nome, non dire che si chiama Eren. Se ti chiedessero qualsiasi altra
informazione, rimani sul vago. Io ed Erwin temiamo che gli assassini
dei suoi
genitori siano ancora in giro.»

«D’accordo!»
disse con calma il Kitsune, cercando di mantenersi calmo e non fare
troppe
domande. Non avrebbe ottenuto alcuna risposta da loro; e nemmeno da
Petra. Era
inutile indisporre il Master della città e il suo compagna
su quello che
facevano nella loro vita privata.

«Eren
ti ha
cambiato. Sei più rilassato, più incline a
parlare con qualcuno. E sorridi più
spesso; lo hai fatto per tutta la sera, anche se cercavi di essere
autoritario
con Eren, ogni volta che faceva qualcosa di sbagliato.»

Levi
rimase
in silenzio, mentre il suo sguardo tornava sul cucciolo di licantropo
che stava
giocando con la coda di un piccolo gattino. Non voleva disturbarlo, ma
avrebbe
dovuto fargli notare che lo stava spaventando, anche solo per la sua
natura di
licantropo. Le sue labbra si stesero nell’ennesimo sorriso
della serata,
strappando una piccola risata ad Erd.

«Oh,
sta
zitto! Quel moccioso sarebbe in grado di fare questo con
chiunque.»

«Levi,
ma tu
non sei chiunque.» disse Erd con una risata allegra.

Forse
era
vero; Eren era proprio in grado di ammorbidire le persone. O forse
aveva questa
capacità solo con lui ed Erwin, che lo avevano cresciuto per
quasi
quarant’anni.  Tutto
quello, comunque,
dava da pensare a Levi: si stava davvero affezionando così
tanto al ragazzino,
fino al punto da cambiare il suo modo di comportarsi con lui intorno.
Mentre lo