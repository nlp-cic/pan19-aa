mordendosi il labbro. - Demoni, Cavalieri dell’Apocalisse, esistono sul serio? –
Klaus si limitò stirare un ghigno e scuotere la testa.
- Certo che no, tesoro. –
- Ma perché no? Se noi esistiamo, perché loro no? Magari Katrina è intrappolata dall’altra parte come Rick e Vicky e com’era tuo fratello e… - esclamò, saltellando sul divano e guardandolo con occhi pieni di luce.
- Caroline, è solo un telefilm. -
Caroline mise il broncio e borbottò, incrociando le braccia davanti al petto:
- Non sei divertente. E non puoi sapere tutto. – concluse con uno sbuffo.
 
 Stagione 1 Episodio 4:
 
- Non sei costretto a vederlo con me, sai. Lo so che non vuoi - gli comunicò, con tono di sufficienza, mentre si sedeva sul divano.
- Se devi andare a fare le tue cose da maschio alfa, ti prego, vai pure e non lasciare che sia io a trattenerti – sibilò, lanciandogli un’occhiata velenosa.
La sentì irrigidirsi, quando le si sedette accanto, prendendole le gambe e portandosele in grembo.
- Non vorrei essere da nessun’altra parte – mormorò, baciandole la pelle del ginocchio e Caroline tentò invano di trattenere il sorriso che le tirava gli angoli della bocca.
 
 Stagione 1 Episodio 5:
 
Quando il bambino comparve sullo schermo, Caroline sollevò lo sguardo su di lui e lo scrutò alla ricerca di qualcosa, mordendosi il labbro, incerta. Klaus inarcò un sopracciglio, incuriosito.
- Caroline, amore, ho il sospetto che dovresti guardare il televisore– notò.
Caroline sbuffò e lanciò un’altra occhiata al bambino che le faceva pensare a quello che secoli prima era morto divorato dai lupi e che non aveva mai conosciuto. Si chiese se anche Klaus aveva pensato a lui, si chiese se avrebbe dovuto dirgli qualcosa, se avesse dovuto spegnere il televisore, se –
Klaus le scostò un ricciolo biondo dal volto e Caroline gli sorrise prima di poggiargli la testa sulla spalla e accococcolarglisi addosso con un sospiro soddisfatto.
 
 Stagione 1 Episodio 6
 
Klaus era riuscito a inventarsi un impegno, quella volta – e davvero, non fosse stato perché l’ultima volta c’era quel bambino che somigliava ad Henrik, Klaus non l’avrebbe passata liscia.
Caroline si limitò ad andare a recuperare una scatola di gelato e scrivergli un minatorio: Non ti aspettare che ti faccia un riassunto, prima di sedersi sul divano con le gambe strette al petto.
 
 Stagione 1 Episodio 7
 
- Che diavolo state guardando? – Rebekah esclamò con una smorfia inorridita, prima di scattare in piedi, come se la poltrona fosse improvvisamente diventata arroventata e andarsene sbattendo i piedi.
Klaus alzò gli occhi al cielo, mentre Caroline borbottava:
- Melodrammatica. –
- Ti ho sentito – urlò Rebekah dall’altra ala della villa.
 
 Stagione 1 Episodio 8
 
Klaus non poté fare a meno di scoppiare a ridere, quando la sentì maledire tutte le Katrine mai esistite sulla faccia della terra perché era sempre tutta colpa loro – questa era stata addirittura stata la causa della nascita del Cavaliere della Morte, Klaus, mi stai ascoltando?
Klaus avrebbe voluto dirle che probabilmente Morte sarebbe risorto comunque in qualche altro modo, se era quello che Moloch desiderava, e che quella Katerina non esisteva, ma Caroline era bella con gli occhi così pieni di sdegno e le guance arrossate, le dita strette intorno al suo bicchiere di bourbon e la bocca piena d’insulti per la maledetta Petrova e tutte le sue simili e Klaus si limitò a sorridere e annuire, accarezzandole la gamba.
 
 Stagione 1 Episodio 9:
 
- Posso camminare da sola – Caroline gli sbadigliò contro la spalla, quando la prese in braccio, e si rannicchiò ancor di più contro il suo petto. La risata di Klaus le rimbombò contro la pelle e lei grugnì qualcosa d’indistinto.
- Non dire sciocchezze, tesoro. Andiamo dalla stessa parte – e Caroline anche con gli chiusi poteva immaginare il sogghigno che gli piegava le labbra.
- Domani devi raccontarmi cos’è successo dopo che mi sono addormentata – gli ingiunse prima di abbandonarsi di nuovo al sonno, cullata dal lento, inesorabile, battito del cuore di Klaus.
 
 Stagione 1 Episodio 10
 
- Klaus, smettila! – esclamò cercando di divincolarsi dalla sua presa e dalle sue mani, che le carezzavano distrattamente le cosce lasciate scoperte dagli striminziti pantaloncini che indossava e poi ancora più su, lasciando una scia di pelle d’oca e facendole stringere le gambe per il desiderio e – Che cosa ci faceva Ichabod in Purgatorio? Come ci era arrivato?
- Klaus – gridò, dandogli un calcio leggero – Sto cercando di guardare. –
L’ibrido ringhiò e incrociò le braccia davanti al petto. Caroline non poté fare a meno di sentire gli angoli della bocca sollevarsi, osservandolo con la coda dell’occhio mettere il broncio come un bambino.
 
 Stagione 1 Episodio 11
 
Caroline era uscita per affrontare qualche nuovo dramma della doppelganger e lui aveva passato la serata chiuso nel suo studio a tracciare linee scure e macchie bianche sulla tela. Il dipinto, aveva notato inclinando leggermente il capo di lato e ingoiando un sorso di scotch, stava venendo come lo desiderava, ma mancava qualcosa.
Neanche per un istante, Klaus si era chiesto cosa stesse accadendo a Ichabod. Neanche per un istante aveva sentito la mancanza