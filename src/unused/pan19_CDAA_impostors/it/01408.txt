Quindi se dice che non cambierà nuovamente idea, è la verità. A quel punto volevo sapere di più. Mi è tornata in mente la conversazione avuta con Mrs. Hudson sul rapporto tra Sherlock e le donne... Quindi ho deciso di osare e fargli una domanda diretta. 



Allora non devo essere gelosa se ospiti giovani clienti per la notte nella vecchia stanza di John? MH 

Certo che no. Anche perché non capiterà più. SH 

Ho fatto un saltello di gioia leggendo quel messaggio. Non solo era ancora interessato a me, ma mi stava anche dicendo che non era interessato a nessun'altra. 



Bene. Venerdì William tornerà a Londra e gli parlerò. Sabato mattina, al matrimonio, sarò libera. MH 

Non vedo l'ora. SH 

Era impaziente di vedermi. E questo mi fece arrossire. Anche io ero molto impaziente. Avrei voluto andare subito a Baker Street e tuffarmi fra le sue solide braccia ed essere libera di amarlo, ma non dovevo. Non potevo. Non sarei più riuscita a guardarmi allo specchio se avessi ingannato così William. Quando sono andata a letto, ero così felice che mi sembrava di essere su una nuvola, e mi sono addormentata rileggendo i suoi messaggi.


8


 

Ho passato dei giorni davvero assurdi. Ero impaziente che arrivasse il sabato del matrimonio per poter rivedere Sherlock, ma allo stesso tempo ero preoccupata per il venerdì in cui avrei dovuto parlare con William. Sono stata su questa altalena emotiva tutta la settimana, tanto che ho mangiato a malapena. Venerdì mattina ero al limite. L'ansia mi procurava dei crampi allo stomaco e non riuscivo a mangiare nulla. Non sapevo come avrei affrontato l'argomento con William. Avevo bisogno di pensare e, per fortuna, fare le autopsie mi permette di farlo. A metà mattina, o almeno lo era per me, visto che per le persone che fanno orari normali era ora di colazione, ho ricevuto un messaggio da parte di Sherlock. 



A che ora avrai concluso? SH 

Tipico di lui. Né un buongiorno né altri giri di parole. Eppure, in una domanda così secca e apparentemente fredda, riuscivo a percepire la sua impazienza.Ho risposto subito in maniera breve e il più precisa possibile, ma quella volta avevo davvero bisogno di sentirgli ammettere che mi desiderava. 



Non lo so. Lui sarà qui oggi pomeriggio e poi non so quanto mi ci vorrà. Perché? MH 

Voglio vederti. SH 

Mentre leggevo il messaggio il mio viso si è allargato in un sorriso. I miei crampi sono stati sostituiti dalla sensazione di avere migliaia di farfalle in agitazione nello stomaco. Solo due parole, ma erano quelle giuste, esattamente quelle che desideravo. Non potevo però indugiare troppo in quella piccola gioia e ho cercato di riportare entrambi con i piedi per terra. 



Domani. MH 

Non voglio aspettare. SH 

Non fare il bambino viziato. MH 

Mi veniva da ridere. Era proprio come un bambino che non accettava una risposta negativa. Mentre in un'altra occasione avrei potuto trovarlo petulante e fastidioso, in quel momento il suo atteggiamento mi rendeva felice. Dimostrava di avere bisogno di me quanto ne avevo bisogno io. E non si è accontentato della mia risposta sarcastica. 



E se passassi al Barth's? SH 

Meglio di no. Ho bisogno di riflettere su come dirglielo. Tu saresti una distrazione. MH 

Decisamente sarebbe stato una distrazione. Ero così allo stremo che se lo avessi avuto davanti avrei mandato al diavolo tutti i miei buoni propositi. Probabilmente avrei finito per fregarmene di William e della correttezza e mi sarei lasciata andare al piacevole studio approfondito di Sherlock Holmes. La risposta l'ha soddisfatto, ma era preoccupato per me. E questo mi ha fatto emozionare tanto da farmi spuntare delle lacrime. 



D'accordo. Ma tienimi informato. SH 

Certo. Ti avviserò quando sarà finita. MH 

Stai attenta. Non mi fido di lui. SH 

Stai tranquillo. MH 

Ho asciugato le mie lacrime e sono tornata a lavoro, cercando di convincermi a pensare al modo più gentile per lasciare William, ma non riuscivo a pensare ad altro che alle meravigliose, morbide labbra di Sherlock. A come era stato baciarle. Speravo egoisticamente di chiudere velocemente con William per correre da lui e baciarlo ancora. E non solo. C'erano davvero tante cose che volevo fare con lui, e arrossivo al solo pensiero. Quando ho finito il turno sono andata subito a casa e William era lì ad aspettarmi. Proprio di fronte al portone del palazzo. Mi ha abbracciato e baciato, ma io mi sono scansata quasi subito invitandolo a entrare in casa per non congelare. Una volta dentro ho messo subito a fare il tè, io ne avevo assolutamente bisogno e in seguito ne avrebbe avuto bisogno anche lui. Ho preparato la teiera più grande che possiedo. “Come è andato il viaggio? Il lavoro tutto ok?” ho chiesto cercando sembrare naturale mentre accendevo il gas sotto il bollitore. “Sì, tutto come al solito, ma mi sei mancata.” ha replicato lui abbracciandomi alle spalle. Ho sorriso e mi sono scansata con la scusa di dover prendere la confezione di tè dalla dispensa. “Verde o nero?” ho cercato di cambiare discorso. “Nero, grazie. Tu, tutto bene? Ti sono mancato?” Ho sorriso e ho preso tempo frugando dentro alla dispensa. “Molly, c