con una pazienza implacabile, chiedendo chiarimenti e ricontrollando vecchie testimonianze con la coda dell’occhio. Lee ascolta a malapena. Certe volte Richard lo prenderebbe a calci nel sedere. Ce l’ha scritto in fronte, che vorrebbe scappare da Dean e Aidan, e lui è quasi tentato di lasciarglielo fare.

 

Ritornati a Scotland Yard, si rituffano nei pochi indizi raccolti in cerca di nuove connessioni, di qualcosa che li aiuti a sbrogliare quella matassa che sembra incasinarsi di più ogni giorno che passa.

Richard si richiude la porta dell’ufficio alle spalle con un calcetto e impreca quando per poco non si versa uno dei bicchieri di caffè addosso, in equilibrio precario tra sue dita e il sacchetto di muffin. Già sente la battutina di Lee e quando non arriva alza gli occhi, in cerca del collega. Lee c’è, seduto nella sua poltrona, dietro la sua scrivania, il gomito poggiato a sorreggere la testa e una gocciolina lucida sul labbro inferiore. Dorme, crollato dopo settantadue ore no stop sui registri di tutti i ricoveri per intossicazione avvenuti a Londra nei giorni passati. Si avvicina e poggia la loro colazione tra una dichiarazione e una foto segnaletica di Nesbitt, incerto se svegliarlo o lasciargli godere quegli attimi di tranquillità. Neanche si rende conto di starlo ancora fissando, semi seduto sul bordo della scrivania.

Sono passate due settimane, e l’unico passo avanti che sono riusciti a fare è che Aidan e Dean sono stati dimessi dall’ospedale, e Aidan riprenderà servizio l’indomani. In ufficio, per un po’ di tempo, visto che la dottoressa Blanchett è stata categorica sull’assumere qualsiasi tipo di sostanza dannosa nel breve periodo. Vedere Aidan infuriarsi alla prospettiva di non potersi drogare per lavoro è stata una scena a metà fra il comico e l’inquietante. Dean, dal canto suo, era così grato di essere uscito dall’ospedale che non ha fiatato davanti alla dieta rigidissima che entrambi hanno dovuto seguire per una settimana. Richard ha comprato qualche muffin in più pensando anche ad Aidan, che almeno le porcherie può tornare a mangiarle.

Uno strillo acuto strazia all’improvviso la pace dell’ufficio. Lee sobbalza, e Richard, per un momento, prova un moto di pietà per lui: i suoi occhi sono segnati da occhiaie violacee, la sua pelle è scavata lungo la mandibola. Probabilmente ha perso peso, da quando il caso è iniziato. Non ricorda di averlo mai visto ridotto così per il lavoro.

È il cercapersone. Lee lo sfila dalla tasca interna della giacca e fissa lo schermo lampeggiante con occhi appannati.

«Credo che dovremo rimandare la nostra colazione. Spero che non si raffreddino» mormora, lasciando Richard di sasso. Quando diavolo si è accorto dei bicchieri e dei muffin?

Scuote la testa e riprende possesso della sua postazione, strofinandosi la guancia, infastidito. La ricrescita della barba pizzica e lo fa assomigliare a un barbone, ma non ha neanche il tempo di occuparsene con il rasoio elettrico nel cassetto, non con gli ospedali in stato d’emergenza – proprio come aveva detto la dottoressa Blanchett – o il fiato della stampa sul collo. Perfino l’agente speciale Cumberbacht sembra cominciare a subire le conseguenze delle poche ore di sonno e delle forti pressioni dall’alto. Probabilmente le sue pressioni premono di più rispetto a quelle che deve sopportare lui, si dice, osservandolo entrare senza una parola in più di uno scarno «Buongiorno» e sedersi alla piccola scrivania lì accanto.

I referti di Martin e del dottor Brown sono ancora lì dal giorno prima, immobili. Sempre uguali, come se volessero prendersi gioco di loro. Martin ha fatto del suo meglio, ma c’è un limite a quello che dei cadaveri possono rivelare ai vivi. La procedura per identificare la sostanza nel sangue è stata trasmessa a tutti gli ospedali dello Stato, ma le forze dell’ordine continuano a non possedere uno strumento per la rilevazione immediata.

Richard è così frustrato che vorrebbe urlare. Quando il cellulare vibra sulla sua scrivania, il suo primo impulso è quello di scagliarlo contro la parete. Ma se lo fa passare, quando legge il nome sullo schermo.

«Armitage» risponde.

«Lo so chi sei, Richie. Ho una pista» esordisce Lee, eccitato, dall’altro capo del telefono. «Uno dei nostri informatori ci ha dato una dritta per dei capannoni di ingrosso di alcolici. Sto già andando là, raggiungetemi quando potete. Ti mando l’indirizzo via sms!»

«Cos-Lee!» sbotta Richard, ma la comunicazione è già stata interrotta. Imprecando, apre il messaggio, alzandosi. Benedict lo guarda, ancora il bicchiere di caffè accostato alle labbra, ma l’istante dopo scatta in piedi, abbandonandolo per seguire l’altro fuori dalla stanza quando quello lo aggiorna.
«Era Lee» Richard gli mostra l’indirizzo sul display, mentre attraversano il corridoio in direzione dell’uscita. «Hanno una pista e stanno per fare una retata. Che idiota!»

Benedict serra la mascella e accelera il passo, ignorando l’ascensore e dirigendosi verso le scale. «Allora non c’è tempo da perdere» dice, saltando gli ultimi scalini. «Metta insieme una squadra. Io le chiamo Turner e faccio preparare le volanti immediatamente»

«Lei non viene?»