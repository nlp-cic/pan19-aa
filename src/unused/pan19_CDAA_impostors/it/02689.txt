sua mente Shaw.

“Tutto bene?” ansimò quando fu certo che l'altro potesse sentirlo e il ragazzo ghermì il suo braccio per tirarsi su.

“Credo di sì” balbettò dopo un po' poi gli sorrise tremolante. “Charles Xavier”. Il suo soccorritore aveva un vistoso accento tedesco e due grandi occhi azzurri glaciali. Qualcosa gli disse che nascondeva un segreto ma il suo potere telepatico, ancora scosso dall'annegamento scampato, si stava attivano piano e non gli permetteva ancora di scavare così a fondo nei suoi pensieri.

“Erik Lehnsherr” si presentò poi lo aiutò a sedersi con la schiena dritta. Mentre Xavier si scrollava di dosso qualche sassolino, Erik si portò una mano al naso, scoprendolo insanguinato. Strano, non aveva sbattuto da nessuna parte.

“Grazie per avermi salvato”

“Nulla.” si fece passare un braccio intorno al collo “Ti aiuto a tornare alla sedia?” allo sguardo sospettoso dell'altro, arrossì. “Ti ho visto scendere in acqua.” il sorriso del castano fece di nuovo capolino.

“Ti credo” sussurrò quasi sibillino poi guardò la sedia ancora incastrata lontana. Quando però si tese in avanti, Erik lo fermò.

“Oh no” mormorò piano Erik guadando le sue gambe. “Con quello non puoi camminare, Charles” disse indicando un taglio lungo tutta la coscia destra. Per un secondo il ragazzo si chiese come avesse fatto a non provare dolore, poi si ricordò della propria paraplegia e si adombrò in volto. Erik dovette notare un cambiamento nel suo sguardo perché si affrettò a rassicurarlo.

“Non è nulla di grave, basta una buona fasciatura e un po' di pomata” la voce gli si spense piano quando dovette guardare Xavier. “Posso prenderti in braccio per portarti?” gli chiese il permesso “E' la cosa più semplice” sembrava quasi intimidito. Charles gli sorrise debolmente un'altra volta poi annuì.

“Non vedo alternative più veloci nemmeno io” disse quasi stanco e provò una sorta di rilassamento nella presa forte di Erik sulle sue braccia e sulle ginocchia. Una volta che l'ebbe sistemato di nuovo seduto e che l'aveva aiutato a rinfilare la maglia zuppa di pioggia, Lehnsherr fece un passo indietro.

“Sei venuto con i mezzi?” chiese guardandosi intorno come se una macchina stesse per sbucare da un momento all'altro da dietro la curva per prendere l'affascinante Xavier e portarlo via. Charles scosse la testa.

“Sono venuto da solo, con la carrozzella” Erik gli sorrise un poco poi arretrò ancora.

“Allora...ti lascio andare” balbettò sconnesso, eppure qualcosa nei suoi pensieri era scontenta. Charles ignorò le sue sensazioni e lo afferrò per il bordo del maglione zuppo. “Aspetta Erik” si fermò un istante per saggiare i pensieri dell'altro. Sì, aveva visto giusto, qualcosa non voleva che se ne andasse “Ti..ti vorrei offrire qualcosa per ringraziarti di avermi salvato, dopotutto sei completamente bagnato” indicò i vestiti gocciolanti dell'altro. “Casa mia è a tre passi da qui” indicò il tetto della villa immerso tra gli alberi “Fammi questo piacere”. Cerco di non usare il proprio potere per piegarlo alla sua volontà, sperando che la scelta fosse dettata unicamente dai desideri dell'uomo che, dopo uno sguardo esitante, annuì.

“D'accordo”.

 

 

Erik aveva cominciato a tremare per il freddo a metà strada verso la villa. Sembrava resistere bene agli stenti perché nonostante i brividi si era incassato nelle spalle senza fare un fiato e aveva proseguito al suo fianco in silenzio. Non l'aveva afferrato per i manici, come aveva fugacemente pensato all'inizio, e Charles l'aveva silenziosamente ringraziato per questo. Il ragazzo dal vistoso accento tedesco aveva una sfumatura particolare per lui, anche se non aveva ancora compreso bene di cosa si trattasse, e offrirgli un cambio, oltre ad essere stato dettato dall'educazione e riconoscenza, era stato invogliato dalla curiosità. La sua mutazione fremeva debolmente se si avvicinava alla sua mente e più volte aveva visto una scia telepatica quasi metallica tra i suoi pensieri. Questo era strano, non aveva l'aria di un telepate Lehnsherr e non aveva nemmeno scandagliato la sua mente come avrebbe fatto qualunque di loro. Forse avvertiva i telepati, perché non aveva fatto domande sull'improvviso rivolo di sangue che gli era uscito dal naso quando, nel tentativo di salvarlo in acqua era stato invaso dai suoi pensieri caotici e violenti. Indubbiamente, sentiva i telepati, aveva eretto nella sua mente un muro fatto di commenti sul paesaggio non appena aveva provato a carpirgli qualche informazione in più rispetto a quelle che gli aveva dato.

 

 

Xavier l'aveva condotto lungo un sentiero asfaltato immerso nel verde, senza farsi sfuggire nessun commento oltre al “Casa mia è oltre questa strada”. Spingeva quasi assente le ruote della sedia eppure Erik aveva sentito benissimo cosa avesse provato a fare. Il tocco della sua mente era diverso da quello diamantino di Emma, era più caldo, dolce, tanto che per un istante convinse Erik a rivelargli ogni cosa. Ma non poteva. Aveva capito che quel ragazzo fosse un mutante come lui, ma non era il caso di lasciargli frugare nella mente alla ricerca di ricordi e informazioni. Riempendosi i pensieri come d'ovatta, ammirò il paesaggio, dalla corteccia del