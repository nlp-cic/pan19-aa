solite espadrillas che oggi sono umide perché ha piovuto tutta la mattina. Profuma di pioggia e di rose, probabilmente ha lavorato tutta la mattina nel negozietto della sua amica Eleanor e lo ha raggiunto sotto la pioggia. 



Harry si fa ancora un po' più vicino, gli toglie il cappello e gli ravviva le punte dei capelli con gesti insicuri: non sa bene fino a che punto possa spingersi, ma visto che Louis ha chiuso gli occhi decide che probabilmente non sta andando tanto male. 



"Tot el camp és un clam" comincia allora a canticchiare nell'orecchio di Louis, ridendo "som la gent blaugrana, tant se val d'on venim si del sud o del nord... E poi non me la ricordo più!" 



Anche Louis ride, gli passa un braccio intorno al collo e lo avvicina a sé; lo bacia una, due, tre, quattro volte con le labbra chiuse e l'ombra di un sorriso. 



"Lo avevo detto che eri il più bravo." mormora nel suo orecchio. Poi lo bacia ancora.



 



BOQUERIA



Alle due del mattino, Harry è convinto di essere l'unico idiota ancora sveglio nell'hotel. No, ok: uno degli unici due idioti ancora svegli nell'hotel. Zayn è seduto sul davanzale della finestra della sua camera e fuma in silenzio con solo i pantaloni della tuta addosso. Harry non ha idea di dove sia il suo compagno di stanza ma, per un eccesso di amor proprio, non ha intenzione di chiederglielo. 




Stanno entrambi in silenzio, Louis gli ha detto che ogni tanto la sera aiuta un tizio che tiene una bancarella che si chiama Morilla fruit al mercato della Boqueria e probabilmente è per questo che proprio non se lo aspetta, quando il suo cellulare lo avvisa di un nuovo sms. Zayn getta senza grazia il mozzicone fuori dalla finestra, si alza e la chiude. 




La prof si arrabbia se ti porto fuori per una passeggiata?




dice il testo del messaggio ed Harry è già in piedi alla ricerca della felpa che ha lasciato sul letto del suo amico quando era entrato.  



"Esci?" Zayn si stiracchia e non sembra voler davvero una risposta. Tuttavia Harry annuisce, la mano destra che cerca nei pantaloni della tuta la carta magnetica della sua camera. 



"Mi faranno il culo?"



Zayn ride, prende a sua volta il cellulare perché a quanto pare anche la ragazza coi capelli viola - che si chiama Perrie e viene dalle parti di New Castle - sta nel quartiere degli Eixample come loro. "E me lo chiedi anche?" 



Harry alza gli occhi al cielo divertito, esce dalla camera per raggiungere la sua mentre invia




Solo se lo viene a scoprire ;)




e si guarda intorno per un paio di secondi prima di chiudere la porta alle sue spalle. Toglie la tuta al buio per non svegliare il ragazzo che dorme nel letto accanto al suo e prende a casaccio dal trolley un jeans e una maglietta: indossa tutto saltellando in silenzio e lancia una bestemmia irripetibile quando sbatte il piede contro lo spigolo del letto, finisce di sistemarsi la t-shirt - bianca, a mezze maniche, scollo pronunciato - lanciando un'occhiata al telefono che si è illuminato di nuovo. 




Allora ti aspetto giù. Metti una felpa, io non l'ho fatto e me ne sto pentendo amaramente!




Harry legge il messaggio e sbuffa mentre recupera un maglione che probabilmente gli va largo di un paio di taglie e lo indossa in fretta sopra la maglia; ne prende un altro e lo stringe in mano uscendo dalla camera senza sbattere la porta. Zayn sta facendo lo stesso, il telefonino tra orecchio e spalla e labbro tra i denti. 



"Esci?"



Zayn si gira, lo nota e annuisce. Infila la card nel portafogli che porta nella tasca posteriore dei jeans neri. 



"Ti faranno il culo." lo prende in giro Harry, facendolo ridere sottovoce. Prendono l'ascensore in silenzio, Zayn ha sussurrato per qualche secondo un "sì, tra due minuti. Non scendere adesso che non c'è nessuno, ti mando un messaggio io." che ha fatto intendere benissimo con chi stesse parlando. 



"Allora..." Harry si schiarisce la voce quando vede il tizio della reception che dorme beatamente con la testa sul bancone "come si passa?"



Zayn sbuffa, "camminando?"



"E se si sveglia?"



"Sei un idiota, Harry. Quello non ti pensa proprio." risponde mentre ha già una mano nella tasca a cercare le sigarette. Harry lo segue attraverso tutta la hall col cuore in gola, guardando il centralinista con ansia. 



"Così lo consumi."



"Sta zitto." Harry sbuffa e fa ridere Zayn, appena un secondo prima che la porta automatica si apra. Entrambi si concedono un sospiro e un sorriso, Harry nota Louis fermo sulla moto con le braccia nude strette intorno al petto. Lancia un'ultima occhiata a Zayn che sta rimettendo l'accendino nella tasca, ma non gli interessa più così tanto. 



"Ci diamo un'ora?"



Harry annuisce, "le cinque?"



"E mezza."  



Si scambiano un'ultima occhiata e ognuno va per la sua strada. Louis gli sorride in quel modo che fa sentire Harry la persona più bella del mondo e allunga una mano verso di lui; Harry l'afferra in un gesto incondizionato. 



"Si muore di