.



Lord
Mormont gliel’aveva detto, quand’era stato in
visita sulla Barriera: quei ragazzi in nero spesso lo dimenticavano, ma
loro
vivevano per morire. Quella dedizione al proprio lavoro aveva
profondamente
colpito Tyrion: saranno pur stati feccia, ma quelle triste figure
avvolte nei
loro mantelli riuscivano ad essere più uomini di qualsiasi
cavaliere in
armatura scintillante.



Il
pensiero del Folletto corse ad un ragazzo in
particolare, a quel giovane dal volto serio, gli occhi velati dalla
tristezza:
Jon Snow, il bastardo di Winterfell, la stessa Winterfell che aveva
ceduto agli
avversari, che era crollata in ginocchio. Quel moccioso che aveva
così tanto in
comune con Tyrion, che il figlio di Tywin Lannister non era riuscito a
non
prenderlo in simpatia.



Chissà
dov’era in quel momento, se si era inoltrato
nelle lande desolate a nord della Barriera, col suo lupo che gli
trotterellava
accanto, o se era ancora a Castle Black o in un altro dei fortini di
confine. 



Si
domandò se gli fosse già giunta la terribile
notizia e sperò in cuor suo che almeno quello gli fosse
risparmiato. Aveva
sofferto a sufficienza, avevano entrambi sofferto a sufficienza. Un
poco
d’oblio, di ignoranza l’avrebbe voluto anche per
sé, se questo non avesse
significato con ogni probabilità la morte. Non poteva
permettersi di abbassare
la guardia in quel covo di vipere.



Si
chiese se non sarebbe stato meglio restare alla
Barriera con quei prodi camerati. Non conosceva la risposta, ma
più ci pensava
e più si rendeva conto che non era solo Jon Snow ad essere
rimasto senza casa,
ormai. Quel vecchio castello del Nord si era portato via qualcosa,
qualcosa che
Tyrion non riusciva ad identificare, ma che non poteva fare a meno di
rimpiangere.




Sharper than a knife [Tywin-Arya]




La
paura uccide più della spada. Ma lei non aveva
paura di lui, questo non era in discussione: quegli occhi glaciali non
le
davano i brividi, i suoi lineamenti fieri non significavano niente per
lei.
Avrebbe affondato il suo pugnale in quella schiena larga più
e più volte, fino
a imbrattare il tavolo, le mappe e le carte di guerra.



Pugnalare
la schiena. Arya ci rifletté un attimo:
solo i codardi colpiscono alla schiena, i codardi e gli assassini.
Syrio non le
aveva insegnato ad attaccare di spalle l’avversario e men che
meno gliel’aveva
detto Jon; se avessero potuto leggere la sua mente, si sarebbero assai
vergognati di quel suo pensiero.



Arya
non era una codarda e di certo non uccideva per
denaro: no, avrebbe ucciso il vecchio leone trafiggendogli il cuore,
guardando
la vita svanire da quegli occhi terrificanti, osservandolo mentre
esalava il
suo ultimo respiro. Solo allora si sarebbe sentita soddisfatta, solo
allora
avrebbe potuto cancellare il suo nome dalla lista.



Ma
Tywin Lannister non era un avversario da sottovalutare.
Quando si muoveva per la stanza, le persone attorno a lui si fissavano
l’un
l’altro, nervose, in attesa di scoprire chi di loro sarebbe
finito tra gli
artigli del leone. Era un uomo duro, su questo non c’era
alcun dubbio. Duro e
pericoloso.



Per
quanto Arya non volesse ammetterlo, anche lei
non era immune alla presenza del lord di Casterly Rock: ogni volta che
il suo
sguardo si posava su lei le mancava il fiato e la sua mente
ripercorreva
febbrilmente ogni sua azione, per scoprire se aveva commesso un errore,
tralasciato un piccolo dettaglio che avrebbe fatto scoprire la sua vera
identità.



Non
poteva permetterselo, non doveva più indugiare.
C’erano sere in cui il lord leone era più stanco
del solito, notti che passava
seduto di fronte al fuoco, lo sguardo perso nella fiamma, mentre lei,
zitta
zitta, sparecchiava la sua cena e si affaccendava a sistemare le sue
stanze.



Momenti
in cui la sua mano poteva facilmente
scivolare su una lama e agire di conseguenza. Ma non lo faceva: il suo
sguardo
accarezzava il coltello senza far nulla per prenderlo, contemplando le
sue
mille possibilità senza compierne alcuna. La sua mente si
riempiva di “se” e
ipotetici futuri, fughe, duelli, corse per i boschi, verso casa. Ma la
sua mano
rimaneva ferma.



Ogni
tanto lanciava uno sguardo fugace al lord
protettore dell’Ovest. Ogni tanto i suoi occhi di ghiaccio la
bloccavano sul
posto: occhi freddi, più affilati di qualsiasi lama. Occhi
che uccidevano.



Lei
chinava il capo come qualsiasi brava servetta
avrebbe fatto e si affrettava a sparecchiare. E mentre lasciava le
stanze con
il vassoio della cena ormai consumata il suo sguardo si posava ancora
su quella
lama, osservava come brillava alla luce delle torce e si ripeteva
“la prossima
volta, la prossima volta”.



Ma
la sera, prima di addormentarsi, nel pronunciare
ancora il nome di Tywin Lannister si sentiva inspiegabilmente
sollevata.
Odiandosi per questo, si raggomitolava nel suo pagliericcio e ripeteva
quella
familiare cantilena.



“La
prossima volta, la prossima volta”. 




Keep
silence [Myrcella-Robb]




Non
aveva mai avuto il coraggio di confessarglielo e
più ci pensava più stava male: Myrcella Baratheon
sapeva cosa il mondo si
aspettava che lei facesse e non aveva mai avuto nessun problema a
soddisfare
ogni aspettativa. Era una principessa nata e lo dimostrava senza
problemi.



Aveva
sempre difeso il piccolo Tommen dalle angherie
di Joffrey con lo stesso coraggio con