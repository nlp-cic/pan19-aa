io sono un suo amico... viene spesso a trovarmi..."

Bratty si guardò attorno. "Mh. Noi staremmo cercando Alphys, siamo tra le damigelle..." 

"Me n'ero completamente dimenticata! Sapete per caso dov'è?"

°-°-°-°-°

Nella macchina regnava un silenzio sempre più imbarazzante e insostenibile. Asgore aveva aperto i finestrini come per sperave che se ne andasse via.

"Mi dispiace davvero Toriel, non ne avevo idea..."

La donna seduta a fianco a lui strinse le spalle, fissando adirata davanti a se'.

Nel sedile dietro, Frisk portò un indice alla bocca, facendo segno al fiore che teneva in un vaso sulle ginocchia di non intervenire.

Il fiore digrignò i denti in risposta ma stette zitto.

Frisk guardò l'orologio che teneva al polso, concludendo che almeno sarebbero arrivati in tempo per la cerimonia. Doveva essere lui a portare gli anelli, dopotutto.

Asgore si era offerto di accompagnarli, un gesto d'amicizia. Si era però dimenticato di controllare che ci fosse abbastanza benzina.

"Ecco! Ecco, siamo arrivati" Asgore indicò la tenuta dove era previsto l'incontro.

"Bene." Il tono secco di Toriel sembrava mostrare del sollievo.

Parcheggiarono e scesero dalla macchina. Toriel sistemò il completo di Frisk.

"Tesoro, vuoi continuare a tenerlo tu il fiore?"

"Il fiore ha un nome."

Frisk chiuse la mano sinistra, lasciando fuori il pollice e il mignolo, facendola cadere verso il basso. Sì.

"Non ti darà problemi quando dovrai portare gli anelli?"

Frisk agitò l'indice davanti a se'. Non preoccuparti!

"Va bene tesoro, adesso andiamo."

Fecero il loro ingresso. La sala era affollata, diversi mostri, molti dei quali conoscevano, si dirigevano verso la cerimonia.

"Scusate..." Toriel cercò di attirare l'attenzione agli invitati. Col chiasso non riuscivano a sentirla.

"E adesso? Dobbiamo trovare Mettaton, era lui che stava organizzando tutto..."

"Mettaton?!"

Sia madre che figlio si girarono. Un mostro dall'aspetto probabilmente felino andava verso di loro. Toriel strinse forte la mano di Frisk.

Il mostro prese a sbraitare. "Lo so io dov'è, è ancora nella stanza di Alphys! La sta consolando, non lo so. E intanto ha lasciato tutto il lavoro a me! Tutti vengono a chiedermi "Dove va messo questo?" "Signore, c'è da pagare questo..." e che ne so io!" 

Si allontanò, più infuriato che mai.

"Scusi, ma dov'è la stanza di Alphys?"

"Seconda stanza, su per le scale del corridoio a sinistra! E questa è la seconda volta che me lo chiedono!"

°-°-°-°-°

"Andrà tutto bene, Alphys!"

"Sì Alphys, non ti devi preoccupare!"

Bratty e Catty sedevano ai lati di Alphys, cercando di consolare la loro amica in preda all'ansia.

"E se... e se Undyne non scende?"

"Vorrà dire che la faccio scendere io."

"Mettaton!" nonostante la loro infinita ammirazione per il robo-intrattenitore, Catty e Bratty si erano unite al rimprovero.

"Calma dolcezze, parlavo solo di prenderla e portarla giù a forza, nulla di-"

Bussarono alla porta.

"Avanti!" rispose Mettaton, aprendo la porta.

Alphys si sforzò di sorridere nonostante la paura. "Oh ciao, Toriel, Frisk, e... e Flowey..."

"Felicitazioni." brontolò il fiore con un tono ben poco rassicurante. Toriel si schiarì la voce.

"Frisk è qui per gli anelli!" disse, indicandolo. Frisk salutò con la manina.

"Oh, certo, certo!" esclamò Mettaton. "Alphys, è ora di andare, sei pronta?"

Alphys chiuse gli occhi e fece un respiro profondo, stringendo i lembi del vestito.

"Sono pronta." disse, con una voce un tantino tremolante.

°-°-°-°-°

C'era un mormorio generale, gli invitati conversavano tra loro. Toriel si trovò seduta accanto ad Asgore, che le aveva tenuto il posto.

"Mi dispiace per prima..."

Toriel sospirò. "Sarebbe potuta andare peggio. Siamo comunque arrivati in tempo per la cerimonia. Grazie per il passaggio, Asgore."

"Davvero?!"

"Sì, e non farmi pentire- Oh guarda chi c'è!"

Toriel salutò Sans e Papyrus che si stavano avvicinando in quel momento.

"Dove eravate? Non vi abbiamo visto fin'ora." chiese Asgore.

"AVEVAMO UNA MISSIONE DA COMPIERE!"

"vedrete. è una sorpresa."

Sans fece l'occhiolino, ed ex- marito e moglie si scambiarono uno sguardo confuso.

La marcia nuziale partì. Alphys entrò, Mettaton al suo fianco a braccetto. Si fermò all'improvviso quando vide davanti a se', e voltò lo sguardo verso Mettaton.

"D-dov'è Undyne?" la si sentì dire.

"Andiamo, su, magari arriva tra poco..."

Camminarono fino all'altare, Alphys tremava, teneva lo sguardo a terra. Sembrava sul punto di esplodere.

In lontananza si udì un rumore metallico e tutti si girarono verso l'entrata.

Undyne arrivò, indossando la vecchia armatura che usava quando prestava servizio nelle guardie reali. In una mano teneva l'elmo, nell'altra una lancia blu luminosa. Dietro di lei, Frisk camminava a passetti, portando con se'