A lui sembra normale, forse perché è giusto che lo facciano. - Non voglio lasciare Nole, non voglio che finisca. Fra noi è sempre andato bene, certo litighiamo un giorno sì e l’altro anche, ma è questo che ci tiene vivi. Non è una routine, non è che uno è passivo verso l’altro che gestisce tutto. Non ci siamo logorati. E lui non mi chiama perché ha il terrore di capire che io e te l’abbiamo fatto. Ed io non lo chiamo perché so che glielo farei capire e non voglio dargli la conferma, ma il fatto che non lo chiamo gli dà già conferma che è successo. Questa volta stiamo litigando senza parlare. È la prima volta che succede ed ho paura che quando torno, quando ci rivedremo... non ci sarà niente di cui parlare, capisci? Perché sarà finita senza dircelo. Non rimarrà niente da decidere per me. Io... io non so cosa fare. Così non faccio niente, per una volta, e penso al tennis e a godermi una delle cose che da quando seguo il tennis ho sempre voluto. - Sorride dolcemente e malinconico, si ferma davanti a me e mi sistema una ciocca di capelli, io mi irrigidisco e guardo subito la telecamera che è piazzata in un angolo che riprende tutto quello che succede qua. Lui capisce e torna a fare stratching mentre io mi appoggio alle cyclette e lo guardo. - Non so gestire questa cosa, di solito prendo tutto di petto, sai? Vado, parlo, faccio casino. E lui è uno freddo, però con me non riesce a stare zitto e freddo, lo faccio imbestialire. Ora nessuno di noi fa quello che dovrebbe. Come va fra noi? Forse è già finita! - Mi vengono le lacrime agli occhi, la voce si incrina e mi giro dall’altra parte sbuffando e saltando, ben distante da lui. Vorrebbe raggiungermi ma non si avvicina. - Però ho deciso che non voglio rifarlo. Non so se è stato giusto o no farlo ora. Ormai l'ho fatto. Non lo rinnego, è stato molto bello. Ma se voglio avere speranze con Nole, il minimo è che non lo rifaccia più. Non so se servirà a qualcosa, ma almeno devo provare a fare una cosa giusta. Se comunque finirà male almeno avrò provato a raddrizzarlo. -Roger mi guarda stupito, fa un sorrisino strano, ma non dice niente. Poco dopo vengono a chiamarci perché è ora di scendere in campo così raduniamo tutto e ci mettiamo nei corridori in attesa di cominciare.La tensione è ancora più alta, mi sento estremamente eccitato, non vedo l'ora, ormai ci siamo, è una sorta di sogno. Quando scendiamo in campo la folla ci acclama, c’è un’ovazione pazzesca e sono tutti gli occhi per noi, la febbre e la follia aumentano e sono contagiose. Appena mettiamo piede in campo i miei casini spariscono, ci siamo solo io e lui. Io e lui contro altri due in una competizione di tennis, lo sport che adoro, che preferisco. Crescevo guardandolo diventare il migliore e pensavo che volevo arrivare dove era lui ed ora ci gioco accanto dopo averlo battuto ed essermi fatto battere numerose volte. Il punto è che Roger è sempre stato il mio sogno, prima tennisticamente, poi quando ho capito che ero gay è stato normale prendermi una cotta per lui. Le mie fantasie si sono incarnate quando l’ho avuto davanti ed ho visto quanto era amabile e disponibile, mi ha dato involontariamente corda e l’ho messo su un piedistallo.Lui è perfetto, è intoccabile, irraggiungibile. Però ho fatto di tutto per arrivare a lui. E ci sono arrivato.Sono diventato il suo diretto rivale, l’ho superato in certe competizioni e in certe annate, sono diventato suo amico e si è instaurato questo strano rapporto. Ed ora è così facile ridere e parlare con lui, è così facile essere disinvolti insieme, parlare di tutto, divertirsi. Ha quel potere calmante, su di me. Posso essere teso ed impacciato in diverse situazioni, con gli sconosciuti, posso arrabbiarmi facilmente... ma con lui è tutto più facile e non so spiegare quanto io sia felice di essere al suo fianco dopo tutta la vita passata ad adorarlo sotto ogni aspetto.Innamorarsi del proprio idolo è normale, me lo sono sempre detto. E poi era intoccabile, perché i tuoi idoli sono intoccabili anche se ci diventi amico. Invece poi è nato questo scambio, questo essere desiderato da lui quanto lo era lui da me. Questo piacersi vicendevole, questo essere sullo stesso piano uno per l’altro, questo cercarsi, questo stare bene, questo confidarsi. Questa attrazione. Ma ormai avevamo altre vite, altre direzioni. Ormai ognuno aveva altro. Non si poteva cancellare, non si può solo perché quello che si ha sempre desiderato in realtà non era irraggiungibile ma alla portata di mano. Non solo perché basta allungare la mano e lo puoi avere... perché ora hai un altro, lo ami, andate bene insieme. Non fare i capricci, Rafa. E nemmeno tu, Roger. Quando ci ritroviamo insieme ad esultare, darci le mani, complottare insieme, concordarci, ridere, rilassarci, fare combinazioni perfette, capirci al volo.