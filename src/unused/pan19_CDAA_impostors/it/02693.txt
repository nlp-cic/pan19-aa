-.

Sam continuò a guardare l’altro cacciatore, ma questi sembrava non avere alcuna intenzione di alzarsi dalla propria sedia. – Ho capito, devo occuparmene io -, disse afferrando il proprio giacchetto, le chiavi dell’Impala già in pugno.

- Ma che caro ragazzo... -, ribatté sarcastico, - ed ora fuori di qui –.

 

Una flebile luce che aveva trovato la propria via nella cortina di tende infastidì il suo lungo sonno svegliandolo lentamente. Fece una smorfia, irritato. Si sentiva veramente stanco e gli doleva ogni muscolo che tentava di muovere. Cosa significava? Cosa era successo che lui non ricordava?

Una voce conosciuta attirò la sua attenzione.

- Dean. -

Davanti al letto, seduto su una sedia, stava Castiel.  Non si prese lo scrupolo di chiedersi cosa avesse intenzione di fare lì; piuttosto ciò che più attirava le sue attenzioni era il suo aspetto sciupato, quasi malaticcio, per essere precisi. I profondi occhi azzurri dell’angelo erano arrossati e sovrastavano occhiaie profonde, ogni centimetro di pelle era tirato e la postura fiera di cui poteva sempre vantarsi sostituita da una ben più sgraziata e stanca. “Per non parlare di quel pallore. Cos’è, un fantasma?”, pensò Dean.

- Cass... -, iniziò tentando di sollevarsi sui gomiti con un gemito di dolore, - hai un aspetto di merda. –

- Senti chi parla -, ribatté secco mentre il cacciatore si posava nuovamente sul materasso, sconfitto. – Cerca di non muoverti, le tue ferite sono ancora lontane dalla completa guarigione. –

La sua voce suonò più preoccupata di come dimostrava di suo solito, fu abbastanza perché Dean decidesse di cambiare soggetto della conversazione repentinamente.

- Che ti è successo? - Sperò di non darlo troppo a vedere, ma era più interessato di quanto non avrebbe mai ammesso apertamente. Non aveva tutti i torti di esserlo, comunque. Da quando lo conosceva non gli era mai capitato di vederlo in un simile stato. Poteva averlo visto dopo una discussione particolarmente animata con qualche altro angelo, ma a qualsiasi imperfezione veniva subito posto rimedio e ogni traccia di lotta spariva come se non ci fosse mai stata.

- Non ricordi -. Era un’abitudine strana, quella di affermare invece di domandare, ma il cacciatore ormai si era abituato e non ne teneva più conto. - Ti ho salvato dalla perdizione, Dean. –

Probabilmente per Castiel era una spiegazione più che sufficiente sotto ogni punto di vista, ma per Dean non lo era affatto. Se credeva che si sarebbe accontentato di una delle sue solite risposte striminzite, si sbagliava di grosso.

- Grazie tante; ti sei guadagnato una dannatissima scatola di caramelle, ma io parlavo di te. Che cosa ti è successo? –

Gli occhi blu dell’angelo incontrarono i suoi e si fissarono in essi. Erano velati di una cupa malinconia, come se qualcosa in lui si fosse rotto irreparabilmente, qualcosa di molto importante. Dean non avrebbe saputo dire di cosa si trattasse, ma conoscendo chi aveva davanti, sapeva bene che non c’era una gran varietà di possibilità da vagliare. Il problema era farsene venire in mente qualcuna.

Passò un lungo momento di silenzio in cui nessuno dei due si decise a distogliere lo sguardo per primo, come se fosse una competizione. Il giovane non nascondeva che nel  repertorio dell’angelo ci fossero degli sguardi che lo imbarazzavano oltre ogni misura. Non poteva dirsi questo il caso, ma c’erano volte in cui quei due occhi sembravano sondarlo così a fondo da poter guardare persino dentro la sua anima; una cosa che lo inquietava, oltre che imbarazzarlo. Ciò che più lo inquietava, però, era la sensazione aliena che simili riguardi venissero tenuti in riserbo per essere sfoggiati solo con lui. Più di una volta si era augurato che la sua fosse solo un’impressione dettata da una sorta di vittimismo, ma purtroppo non riusciva nemmeno a convincere se stesso a riguardo.

L’angelo azzardò un tentativo di risposta, aprì la bocca per iniziare, ma la richiuse subito: qualcosa lo bloccava. Dean riconobbe l’esitazione che solo la vergogna e l’orgoglio ferito potevano dare; quella in cui non sai quanto vorresti far sapere e, di conseguenza, delle parole da usare. Sapeva per certo che Castiel aveva un maledettissimo orgoglio di angelo, questo lo aveva provato sulla propria pelle. Difficile farci i conti quando sei un semplice uomo davanti all’imponderabilità divina, d’altra parte non puoi fare molto per far competere la semplice umanità con essa. Era futile anche il solo provarci.

- Ah, vedo che qualcuno è tornato nel mondo dei vivi -, esordì Bobby dalla soglia della porta. – Mi stavo giusto chiedendo se tu avessi iniziato a prenderci gusto, a poltrire tutto il giorno. –

Dean gli fece un cenno di saluto biascicando un pigro “ehi Bobby”. Questi non perse tempo in domande oziose - era una cosa che non sopportava, e si rivolse subito all’angelo senza degnare di un’ulteriore sguardo il cacciatore ferito.

- Fra poco dovrebbe tornare Sam con qualcosa per te. Puoi raggiungerlo subito, come vedi, Dean è ancora vivo e vegeto e ti assicuro che lo sarà anche nelle prossime ore -. Disse rude scostandosi dalla soglia quel tanto da farlo passare.

- Di cosa di tratta? – domandò incuriosito Castiel aggrottando leggermente le