ma abbastanza da avvertire fra le tue labbra il suo respiro caldo. Stavolta ha gli occhi aperti, fissi sui tuoi, e il bacio è titubante benché le sue dita stringano alla base del tuo collo fin quasi a farti male. Arrossisci nel sentire i suoni morbidi e scivolosi che la tua bocca emette contro la sua. Con ogni movimento inspira delicatamente tra le tue labbra, producendo poi uno schiocco umido quando si allontana. Impieghi una frazione di secondo per sporgere la testa in avanti, e impadronirti di nuovo delle sue labbra prima che siano troppo distanti, e il gemito di piacere ti provoca una fitta al petto. Schiudi le labbra in attesa, e in pochi istanti ti sta assaporando, riempiendo, e l’ansito bagnato e tiepido fra di voi non ti imbarazza più, ma anzi è come un mantra, che si ripete più e più volte con passione crescente, finché lui non ti spinge all’indietro sul letto. Vi guardate negli occhi, e i vostri respiri accelerati si dissolvono fra di voi. Hai notato la dilatazione delle pupille, e percepisci il suo sguardo penetrante, adesso più scuro, mentre ti divora e si morde dolcemente il labbro inferiore, ansimando intanto che il nero inghiotte il verde. Approfitta della tua improvvisa distrazione per insinuare la lingua in profondità, saccheggiando la tua bocca, e tu non riesci a sopprimere il gemito bisognoso che ti sfugge. La mano che tiene poggiata sulla clavicola si muove verso il basso, con il palmo aperto e le dita divaricate, curvando all’interno, e tu ti aspetti che affondi nella tua carne per poi strattonare trionfante, e sollevare in alto il boccino in segno di vittoria.

Ti domandi se il boccino sia mai stato terrorizzato come lo sei tu in quel momento, con la sua mano che pare serrarsi sul tuo cuore, le cui ali sembrano sbattere sul suo palmo, e chiudi gli occhi.

È istinto di sopravvivenza, pensi ringhiando e invertendo le posizioni così da avere lui sotto di te. La tua lingua struscia sui suoi denti e, con un basso ruggito di necessità, lotta con la sua. Gli afferri i capelli con la mano stretta a pugno, e attacchi spietatamente la sua bocca, premendo talmente forte da sapere che dopo avrà le labbra gonfie per ore. Quelle labbra che mostreranno al mondo che lo hai baciato. Ti basta quel pensiero per indurti a dimenare i fianchi in avanti, e con la mano libera sul suo petto lo schiacci in basso per tenerlo in posizione, intanto che ansima e si contorce contro di te, spingendo verso l’alto con rapidi colpi.

La porta scricchiola e si apre, e avverti un flebile gemito che rispecchia la tua stessa ansia. Vi raddrizzate e scostate l’uno dall’altro, ma, appena in piedi, le tue gambe ti conducono via, e non riesci a fermarti finché non sei fuori dalla porta, e non ti volti nemmeno per cercare di vedere chi è entrato, o la delusione sul volto del tuo migliore amico.

Ti trova – ne è sempre capace – seduto sul tetto della Torre di Astronomia a osservare la notte. Si accascia accanto a te, e abbandona la testa sulla tua spalla. Lui trema e tu sospiri, avvicinandoti per averlo premuto lungo il fianco. Quindi si infila rapidamente sotto il tuo braccio, e sei costretto a tenerlo su di te, con il viso nell’incavo del tuo collo. Per favore, sussurra, e senti le sue labbra umide e le ciglia sfarfallare. Per favore non odiarmi per quello che è successo. Non ti odio, replichi, non lo farei mai, significhi troppo per me, sei mio amico.

Fa una pausa, ma poi mormora che sa che hai scopato Zabini, e Zabini è tuo amico, cosa c’è di diverso? Ti stringi appena nelle spalle, senza scostarlo dalla tana fra le tue braccia. Era Zabini, sottolinei e puoi percepirlo accigliarsi indignato. E allora? È tanto speciale Zabini? Sposta la testa e ti guarda torvo, i suoi occhi sono furiosi e tu sospiri. No, dici a bassa voce, intendevo che era “soltanto” Zabini. Tu invece sei tu. Non solo Harry ma “Harry”. Non voglio mandare a puttane il nostro rapporto in questo modo. Ho bisogno di te.

Gli rivolgi un’occhiata d’intesa, e stupisci te stesso avvolgendolo di nuovo fra le tue braccia e seppellendo il suo viso sul tuo collo. Sei l’unico che conta, mormori contro la sua pelle e lo avverti sospirare.

Anche le sue braccia ti stringono e percepisci le sue labbra sui tuoi capelli. Sussurra: Amici?, e tu tremi di desiderio. Ma non puoi rischiare di perderlo perché ha finalmente stabilito di volerti. Non sarai uno di quegli studenti che circolano per la scuola, afflitti e con gli occhi a cuore, mentre lo vedono passare oltre. Se l’amicizia è l’unica maniera per tenerlo legato a te per sempre, allora l’amicizia è tutto ciò che prenderai da lui. Per sempre, bisbigli.

Quando all’alba Piton vi sorprende, avvinghiati e addormentati in cima alla Torre di Astronomia, punisce entrambi per un mese. Vorresti dirgli quanto sia già stata severa la punizione che hai appena inflitto a te stesso.

La riluttante pioggerella di febbraio lascia presto spazio