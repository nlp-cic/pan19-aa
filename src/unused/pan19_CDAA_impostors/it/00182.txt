alcun rispetto, sotto una luna che li illuminava, per giunta. La lasciai parlare anche per questo, perché forse farlo la distraeva. “Ha delle gambe perfette, le ho accarezzate e baciate per ore e per tante notti. Sento ancora la consistenza della sua carne, il suo profumo; sento ancora la sensazione dei suoi lunghi capelli lisci che mi circondano in un abbraccio caldo... Oddio, Harry, ti è mai capitato di desiderare così tanto una persona da volerci fare l’amore sempre, a tutte le ore del giorno e della notte?” Negai perché nemmeno con Nick mi era mai successo di provare una sensazione del genere. Mi piaceva baciarlo e starlo ad osservare mentre disegnava. Mi piaceva fare l’amore con lui, ma mi bastava. Nick mi bastava sempre. Il rapporto che mi descrisse lei, era quello di una persona alla quale non bastava mai amare, e io non lo avevo mai provato. “Non ti auguro mai di viverlo, perché fa male… Ti fa sentire inadeguata, priva di qualcosa di essenziale addosso. Ti senti come se ti mancasse qualcosa” mi spiegò. E allora distinsi il suo colore: rosso. Perald era un rosso vivo di passione, di quella che non si consuma mai. Ed era di un rosso scuro quando parlava di Sophia, la persona di cui – volente o no – era innamorata. “Desidero spesso di essere un uomo per poter essere giusta per lei, ma forse non c’è nessuno di giusto per una ninfomane. Non c’è nessuna scelta. Eppure a volte desidero così tanto essere un uomo per poter amare nel modo giusto” concluse. “Tu hai mai desiderato di essere donna, Harry?” Negai ancora. “No” farfugliai. In realtà se per quell’amore che non basta sperai che mi accadesse provarlo, nonostante le complicanze, per quel secondo pensiero fui sicuro delle mie certezze: non avrei mai voluto essere qualcuno che non ero per amore di un’altra persona. Ero me stesso, un uomo, e lo sarei stato per sempre. Perald sospirò, tornando a guardare la coppia durante l’apice dell’amplesso. Mi girai anch’io, ma scattai col capo a guardare altrove perché quello che vidi mi sconvolse. “Forse hanno ragione a dire che siamo malati, quella è la normalità…” borbottò lei, fissandoli, mentre si torturava un labbro e si stringeva le gambe in petto. “O forse non è lei quella giusta” dissi io. Mi guardò, sorridendomi: “Sei un verginello, Harry” mi burlò. “Ma no- io avevo un ragazzo!” esclamai subito. Lei rise divertita per poi negare. “No, intendevo… non ti hanno mai sottoposto alla terapia di avversione, o all’elettroshock, vero?” Sgranai gli occhi e negai ancora. “Bene, Harry, non andare mai contro ai loro voleri, perché altrimenti subirai quella tortura. Anche se devi fingere, ricordatelo, non andare mai contro le idee che voglio inculcarti. Quindi io troverò un uomo e tu una donna, prima o poi lo capiremo. Sì…” farneticò. Annuii spaventato da quelle parole. Vedevo Perald di un rosso appassito, come una che era spaventata e dimenticava gran parte delle sue memorie felici, del suo vero essere. Quando Liam e Sophia si avvicinarono con in faccia le espressioni di chi aveva appena avuto un orgasmo, squadrai Sophia e mi ritrovai la descrizione che Perald aveva fatto di lei poco prima, alla quale aggiunsi un paio di occhi smeraldo che fissavano i miei, meno intensi, in modo curioso e smaliziato. Svicolai turbato lo sguardo altrove. Nero. “Ancora finocchio?” mi domandò Liam. Io abbassai lo sguardo, mentre Sophia ridacchiava ignara che anche la sua compagna di stanza si sentisse offesa per quell’affermazione. “Con chi stai parlando?” rispose la bionda, infatti, ridendo subito dopo. Liam abbozzò un sorriso, mentre Sophia si sedeva accanto all’amica, abbracciandola come se nulla fosse. Sophia era un’anima nera. Era elegante, sinuosa come quel – non – colore. Era un’ombra che tutti avrebbero voluto ammirare. Era impossibile non essere affascinati da lei, perché tutti venivano risucchiati, in un modo o nell’altro, dal fascino dell’oscurità. Quando anche Maureen e Richard vennero fuori dal cespuglio, soddisfatti quanto i primi due, ce ne ritornammo indietro, ognuno per le proprie strade. Salutai Perald con un veloce abbraccio. Le augurai il meglio e le dissi “arrivederci” al quale lei ricambiò con un “addio”. Difatti, non ebbi più modo di rivederla.  Una volta rientrati e certi che Gertrude stesse ancora dormendo, Liam e Richard ritornarono nelle proprie stanze, sazi di sesso e soddisfatti. Io, invece, pensieroso su quella conversazione e sull’ultima cosa che Perald mi aveva detto, titubai incerto davanti alla mia stanza. Mi venivano i brividi solo a pensarci. Poi però pensai a Niall. Forse quella era l’unica occasione per accertarmi che stesse meglio, così sgattaiolai verso la stanza in cui lo avevano rinchiuso, veloce e silenzioso. “Niall” lo chiamai quando fui lì davanti. “Hey, Niall” tentai subito dopo. Ci furono attimi colmati dal mio respiro e dal silenzio, poi un “H-