la mistura alchemica, goccia dopo goccia, sugli alberi senza vita, ma non accadde nulla; intanto, colui che l'aveva seguito controllava in disparte, cercando di comprendere cosa stesse accadendo. Attesero entrambi a lungo, finché i dolci suoni della festa non smisero: era ormai tardi, la maggior parte dei loro compaesani era andata a dormire... quante ore erano passate? Troppe, Hide-zou era ormai certo che la sua pozione non avrebbe mai sortito effetto alcuno.



Andò a casa mogio, senza preoccuparsi di nascondersi, avendo rinunciato al suo proposito: non aveva alcun talento alchemico e l'aveva mostrato apertamente, non era il caso di continuare ad insistere. Suo padre sì che era un ottimo alchimista, ma l'orgoglio gli impediva di chiedere il suo aiuto – dopotutto, non doveva essere una sua esclusiva iniziativa? Gli altri abitanti avrebbero pensato che fosse stato solo merito di suo padre. Forse non si sarebbero nemmeno sbagliati.



Mesto, il Bosmer andò a casa non visto da anima viva e si trascinò sul suo giaciglio ancora vestito, desiderando solo dimenticare le illusioni di gloria che lo avevano reso tanto felice e determinato. Il sonno lo travolse immediatamente, in fondo dormiva poco e male da settimane. Non si accorse del rumore di passi alla sua porta e non seppe mai che suo padre lo scrutò a lungo, corrucciato.



Quando la terra tremò, Hide-zou credette che fosse solo un sogno.



Le urla della gente, il ruggito di una creatura spaventosa e l'effettivo movimento dei mobili divennero reali pochi minuti dopo, riportando bruscamente alla realtà il giovane Bosmer che, col cuore in gola, si affacciò alla piccola finestra che dava sul resto del villaggio. Non poté credere ai propri occhi: grosse radici smuovevano la terra ed affioravano ovunque, colpendo case e schiacciando persone, trascinandone alcune sottoterra; il suolo iniziava a farsi irregolare, l'aria irrespirabile per colpa della polvere e, sebbene il cielo fosse immutato, azzurro e limpido come al solito, il suono delle grida di terrore e panico era così primordiale che tutto sembrò essere di quello stesso marrone del colore delle radici semoventi.



Hide-zou corse fuori e si unì alla piccola resistenza di maghi che cercava di trovare il giusto incantesimo per domare le radici, persino per ucciderle. Le fiamme non erano abbastanza potenti da poterle domare o incenerire e gli scudi magici che impiegavano si spezzavano immediatamente sotto l'effetto dei colpi rabbiosi: come se fossero vive, le radici ruggivano e distruggevano e trascinavano ignari innocenti sottoterra. Era un incubo.



Il Bosmer non era dotato di poteri magici, ma di sicuro poteva prestare la propria energia ai saggi che stavano consumando la propria ad in ritmo troppo rapido per potersi difendere da quella creatura vile. Presto, altre persone ispirate dal gesto del giovane ragazzo si unirono a loro, semplicemente prestandosi ad essere prosciugati per salvare il loro piccolo villaggio; svennero uno dopo l'altro, ormai privi di forze persino per muoversi, ma le loro energie furono essenziali per assicurare la vittoria dei maghi.



Le radici presto caddero come fossero morte, seppellendo case ed animali, uccidendo altri innocenti sotto il peso della loro portata. Hide-zou e pochi altri Bosmer erano riusciti a restare in piedi, anche se con ginocchia tremanti, mentre alcuni maghi caddero malamente al suolo, ormai troppo stremati; il padre del giovane Bosmer, tuttavia, lo prese per una spalla e lo scrutò con intensità negli occhi... mosse le labbra, ma il giovane non capì cosa intendesse dire. Fece per prendere tra le braccia il genitore, ma questi cadde al suolo contro uno dei non maghi che avevano dato tutto ciò che potevano.



Presto, però, Hide-zou capì che qualcosa non andava.


“Mi dispiace”, sussurrò uno dei maghi che era rimasto in piedi, sebbene tutto tremante.


Sconvolto dalla morte del padre, il Bosmer tornò a casa e pianse lacrime amare mentre stringeva a sé il vecchio ciondolo della madre, venuta a mancare proprio dopo il parto. Non ebbe mai il coraggio di confessare ciò che aveva fatto, ma una cosa era certa: la strana pozione che aveva creato aveva dato vita alle radici, forse persino un grado di coscienza che le aveva spinte a ragionare e a concludere che, per chissà quale motivo, gli abitati di quel piccolo villaggio dovevano essere sterminati.



Per confermare i suoi sospetti, cercò di prelevare un pezzo di radice per effettuare i dovuti rilievi, ma quando il campione si agitò sotto le sue mani, lo gettò a terra e lo schiacciò in malo modo: ciò che era morto, doveva restare tale.



Non riuscendo a sopportare i sensi di colpa, Hide-zou lasciò il villaggio a notte fonda, portando con sé pochi effetti personali e lasciandosi dietro solo una breve lettera di spiegazioni. Non tornò mai più al suo paese natio, migrando verso Cyrodiil e poi spostandosi a nord, trovandosi a Skyrim.



Qualcuno dice che vaghi per Tamriel alla ricerca di una cura per se stesso, altri narrano delle sue gesta come assassino; in pochi sanno davvero cosa gli sia accaduto, ma questa è un'altra storia...


 

“Esiste una cura per la tua... letalità?”

Hide-zou rise: “Non lo so. Di solito la testa di una strega di Glenmoril sembra la cura a tutto, ma dubito che sia il caso di