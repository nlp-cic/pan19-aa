permetteva minimamente di deglutire, neanche una mentina. 

«Cosa?» ripetè Braeden, sperando in un chiarimento, in una confessione, in qualcosa che la salvasse dall’abisso. Perché lei era innamorata di Derek come mai di nessuno in vita sua, ma Derek tendeva ad ascoltare e attuare sempre i piani di Stiles. Derek sognava Stiles, Braeden se ne era accorta. 

Derek proteggeva Stiles in maniera diversa dagli altri, da quando lui era diventato un lupo completo, e dopo la possessione dell’altro a causa della Nogitsune. 

Nessuno aveva fatto caso a nulla, perché la verità spesso era impossibile da intuire, se ben nascosta e sepolta in qualcosa che era soltanto realistico. 

Derek sospirò come se avesse corso una maratona: lo sguardo sconvolto dell’intero branco era posato su di lui e, per la prima volta in vita sua, non riusciva a sostenerlo. 

Stiles non aveva ancora aperto bocca. 

«Derek, cosa vuol dire?» tentò Braeden di nuovo, cercando di fargli quasi sputare le parole dalla bocca. 

Il ragazzo sembrò fare un passo verso di loro, prima di cambiare idea, con la testa che gli girava e il fiato corto, l’aria nel loft che sembrava essere scomparsa, come la sua riserva di ossigeno. 

«Devo uscire di qui...» ansimò lui, voltandosi così velocemente che fece svolazzare sul tavolino i fogli dei piani che Stiles aveva ingegnato con cura, in ogni minimo dettaglio. 

Piani che non li avevano più fatti cacciare nei guai tanto spesso come prima. 

Derek lasciò la stanza di fretta, l’odore di imbarazzo che anche chi non era mannaro poteva intuire, con una domanda spedita direttamente nella mente di Stiles. 

Allora qual era davvero la verità? 

Il ragazzo era ancora immobile, il petto l’unica cosa che si muoveva per riflesso della respirazione. Sembrava fatto di marmo, con lo sguardo duro come il titanio. 

Qual era la verità? Malia parlò, per tentare di rassicurare se stessa. 

«Non stava parlando di te, Stiles, è impossibile…»

«Non stava parlando neanche di me, se è per questo…» sbottò Braeden, che aveva capito che quella battaglia silenziosa con Stiles era in realtà appena terminata con la sua inaspettata disfatta. 

Scott si alzò in piedi, posando una mano sulla spalla del suo migliore amico «Stiles, non devi impressionarti dalle sue parole… non sono per te, ok? Non potrebbero esserlo, voi due siete solo alleati e lui non ha mai mostrato nulla nei tuoi riguardi…»

Ma anche lui sapeva di professare il falso, perché Derek aveva protetto Stiles durante l’incontro con un redivivo Peter, era rimasto sveglio due giorni di fila per cercare uno Stiles posseduto e disperso chissà dove, nella foresta. Derek conosceva le emozioni di Stiles senza che il ragazzo fosse presente. 

Derek aveva designato Stiles come sua ancora, all’insaputa del gruppo. 

«Stiles non è vero? Non è per te! Derek non ti ama, non può amarti, non hai fatto nulla per lui, è un’idea assurda!»

Stiles si voltò verso Malia, scoprendo quanto in realtà poco sapesse di lui e Derek. Aveva sostenuto un Derek paralizzato per due ore, una volta, in una piscina, senza che lui sapesse propriamente nuotare. 

Aveva consolato Derek, posandogli una mano sulla spalla, quando nessuno, nemmeno la sua fidanzata dell’epoca, lo aveva osato minimamente toccare. 

Aveva esplicitamente detto al ragazzo, come, nonostante la sua condizione, non fosse un abominio, e Derek l’aveva fissato con un’intensità che Stiles non credeva di poter sostenere. 

Era sempre stato curioso, Stiles, per le sorti di Derek. Era stato lui a riconoscerlo, quando si era presentato dopo sei anni, ridando l’inalatore per l’asma a Scott. 

E ora Stiles era li, fermo, iniziando ad intuire il vero valore di quelle parole. 

Nessuno sembrava saperlo consigliare, nessuno pareva conscio di cosa avrebbero dovuto fare. 

Stiles si voltò, specchiandosi nella verità degli occhi di Lydia, colei che Deaton l’aveva designata come sua ancora. 

«Vai…» esclamò lei, a sorpresa, amplificando la sensazione di attesa fino all’inverosimile. 

«Lydia, ma cosa stai dicendo? Derek e Stiles non sono…» tentò Scott, con Kira accanto a lui che lo tirava dalla manica, per zittirlo.

«Stiles per l’amor del cielo, VAI!» lo incitò lei, di nuovo, spingendolo con una forza più da banshee che da umana, tanto che il ragazzo rischiò di inciampare. 

Stiles vide quasi evaporare gli altri ragazzi della stanza. 

C’erano solo lui e la verità, sottoforma di una ragazza con la media più alta della scuola e fulvi capelli biondo fragola, diventata la sua migliore amica. 

Stiles aprì la porta del loft, mettendosi a correre. 

- 

Derek aveva appena la mano sopra la maniglia del portone d’ingresso del palazzo in cui viveva, quando sentì qualcuno dietro di lui, con passi pensanti e sconsiderati, e il fiatone di chi aveva corso la maratona per quattro volte in un giorno. 

Un lieve odore di curly fries, che ormai erano un suo tratto distintivo, segnalò a Derek l’arrivo di Stiles. 

Stiles era un ragazzo tanto ridicolo quanto coraggioso, e Derek non aveva mai capito cosa lo irritasse e