permettere che gli uomini che la stavano scortando si accorgessero
della sua
debolezza.



Troppo
tardi.



«Ti
fa male?» le chiese un uomo del
Nord, quello più gentile dei tre che erano con lei.



«La
guancia» rispose Brienne spostando
la mano sulla parte destra del volto. Non sapeva se lui si fosse bevuto
la sua
bugia, ma il cavaliere rimase in silenzio, pur continuando a guardarla
con le
sopracciglia aggrottate.



Per
quanto ancora avrebbe potuto
incolpare le ferite del dolore che stava provando e che, giorno dopo
giorno,
miglio dopo miglio, la stava lacerando dall’interno? Ogni
secondo la distanza
tra lei e Jaime diminuiva, ma Brienne non era contenta di questo;
avevano
viaggiato insieme, si erano divisi e ora si stavano ricongiungendo,
come un
gioco da bambini che durava mesi. Grazie a un corvo, lady Catelyn aveva
scoperto e comunicato ai suoi uomini dove avrebbero potuto trovare lo
Sterminatore di Re… No, lei non era lady Catelyn, quella era
una donna che Brienne
non conosceva.



Lady
Catelyn Stark era morta alle Nozze
Rosse, insieme a suo figlio e a gran parte del Nord. La donna che aveva
ordinato la morte di Brienne, Podrick e ser Hyle rispondeva a un altro
nome:
lady Stoneheart.



“Anche
‘Sterminatore di Re’ è un nome
sbagliato. Ser Jaime ha protetto Approdo del Re e in cambio ha ricevuto
solo
biasimo.”




«Il
mio nome è ser Jaime. Non Sterminatore di Re.»





«Neghi
di avere assassinato un re?»





Era
incredibile come in quei giorni – e
in quelle notti, soprattutto in quelle notti troppo lunghe e troppo
dolorose –
Brienne riuscisse a ricordare interi discorsi fra lei e ser Jaime,
nonostante
fosse passato tanto tempo. Ricordava anche i suoi occhi verdi che
fissavano il
vuoto quando avrebbe voluto lasciarsi andare, dopo la perdita della
mano.
Ricordava come lei lo avesse fatto rinsavire.



Ricordava
tutto.



Il
suo stomaco gorgogliò. Accanto a lei
cavalcava l’uomo del Nord che aveva preso in prestito dal suo
compagno l’elmo
del Mastino. Forse Brienne avrebbe solo dovuto tentare di fuggire e
rimanere
uccisa, così da non essere costretta a vedere morire ser
Jaime per mano sua; si
rese conto tuttavia che Podrick sarebbe morto comunque.
L’unica speranza che
aveva era di ideare un piano con Jaime, nel poco tempo che avrebbero
avuto a disposizione.



Ma
lei non era fatta per i piani e Jaime
aveva spesso dato prova della propria impulsività.



“Come
quando mi ha salvato la vita,
entrambe le volte” rifletté. “Come
quando mi ha dato questa spada chiamata
Giuramento…”




 



 


~~~~~




 



 


La
notte precedente all’incontro con ser
Jaime, Brienne non riusciva a svegliarsi; ogni volta che apriva gli
occhi
precipitava in un nuovo sogno.



Svegliarsi
avrebbe tramutato quei sogni
in un incubo, forse la mente addormentata della donna lo sapeva.




«Il
mio nome è…»





«…Brienne,
certo. Ti hanno mai detto che sei tanto noiosa quanto brutta?»





«Non
riuscirai a provocare la mia ira, Sterminatore di Re.»





«Oh,
potrei, invece. Se solo m’importasse abbastanza da
provarci.»





Il
dolore alla parte destra del volto la
stava uccidendo. Si morse le labbra, sentì il sapore acre
del sangue sulla
lingua.




«Ognuno
di questi fetenti ti monterà, ma che te ne importa, in
fondo? Chiudi gli occhi,
apri le gambe, e fa’ finta che siano tutti lord
Renly.»





Renly,
Renly… Se fosse morta lo avrebbe
raggiunto. Avrebbe potuto accarezzare i suoi capelli neri senza paura,
perché
dopo la morte non c’è paura alcuna, ma i capelli
di Renly erano corti e biondi
e la sua barba piena di fango…



Ser
Jaime… Forse sarebbe stato lui a
raggiungere Renly, ma Brienne non poteva permettere a entrambi di
essere tanto
lontano da lei, irraggiungibili…



Li
avrebbe raggiunti…




«La
mia storia ti ha lasciato senza parole? Avanti, fa’ qualcosa:
maledicimi,
baciami, chiamami bugiardo. 

Qualsiasi
cosa.»



Avrebbe
dovuto baciarlo, quella volta…
Non aveva mai potuto assaggiare le labbra di Renly, ma Jaime era
così vicino, tanto vicino…
Aveva amato sua sorella,
cosa gli sarebbe costato baciare una donna brutta come lei?




«Che
cosa ci fai qui?» 





«Qualcosa
di molto stupido.»





No,
ser Jaime amava sua sorella, mentre
lei non era altro che un brutto gigante
disperato che sognava solo di gettarsi tra le braccia
dell’uomo più bello dei
Sette Regni…



“Nessuno
l’ha visto bello come l’ho
visto io. A nessuno ha detto la verità sulla morte del re,
solo a me. Nessuno
può vedere la sua bellezza meglio di me.”



Nemmeno
sua sorella.




«Il
suo nome è Brienne. Brienne, la vergine di Tarth. A
proposito, lo sei 

ancora
vergine, spero?»



Aveva
rischiato la vita per salvarla
dall’orso, si era gettato senza una spada e senza una mano,
ma ora Brienne lo
vedeva intero come una volta, con le braccia conserte e i ceppi ai
piedi, poi i
piedi si liberavano e restava solo il sorriso beffardo sul volto, e le
sue mani
non avevano catene e Jaime le porgeva la destra e l’aiutava a
uscire dalla
fossa…




«Ser
Jaime? Ti sono grata, ma... Eri ormai lontano. Perché
tornare