, lui si morde le labbra quando sente tutti gli occhi su di se, e Yamato non puo’ fare a meno di sorridere appena. Aveva tutto il tempo per festeggiare con la band, ma questa serata apparteneva a loro.

“Ho bisogno di una sigaretta” dice, senza sollevare lo sguardo dal tavolino, e Yamato si alza di nuovo, prendendo il pacchetto che aveva comprato per l’occasione.
Taichi la rompe, mischiando i pezzetti di fumo e il tabacco, e poi facendo cadere tutto sopra la cartina sottile. Sora arrotola un pezzo di cartoncino e, dopo qualche istante, Taichi solleva sopra la sua testa un piccolo bastoncino storto, ed è un miracolo che non si sia già spezzata e le piccole foglioline di tabacco non siano cadute sul pavimento di legno chiaro.
“La mia opera d’arte” esclama con un sorriso vincente portandolo davanti al viso, mentre Sora trattiene una risata, “così giovane e così talentuoso!”
Yamato socchiude gli occhi. “La prossima volta chiedo direttamente a Hideki di prepararla.”

“Prego,” dice Taichi porgendoglielo, e Yamato ha quasi paura di prenderlo in mano per timore che si rompa tra le sue dita. Lo accende, prendendo un breve tiro prima che i colpi di tosse gli raggiungano la gola.
Taichi ridacchia, dandogli qualche colpa sulla schiena, e rubandoglielo dalla mano. “Principiante” dice, soffiando il fumo nella sua direzione, e porgendolo a Sora.
“Non ho mai provato” sussurra lei esitando un secondo, ma Taichi sorride, scuotendo appena la testa.
“Tanto peggio di Yama non potrai fare!”

Sora trattiene i colpi di tosse a stento, piegandosi verso il tavolino e rischiando di bruciare il divano.
Taichi ride, sfilandogli il piccolo cono dalle dita.
“Ma devo proprio insegnarvi tutto” esclama, alzandosi e piegandosi sulle ginocchia davanti a Yamato. “Guardate e imparate!”
Prende un tiro, appoggiandola poi nel posacenere sul tavolo, e in un istante è distante meno di un respiro dal viso di Yamato. Le sue labbra sono socchiuse e, quando Taichi gli soffia il fumo sul viso, Yamato si accorge di una lentiggine sulla punta del suo naso che non aveva mai visto prima. Lo sente riempirsi la gola, e chiude gli occhi sforzandosi di ingoiarlo senza tossire.

“Vedi?” esclama Taichi con una risata, tornando a sedersi accanto a Sora,“non è stato così difficile, no?”
Yamato alza le spalle, non volendogli dare nessuna soddisfazione. “Mi sto pentendo di averti invitato”
Taichi gli spinge la spalla, i suoi occhi sono un po’ lucidi e sulle labbra ha il solito stupido sorriso perché dopo questa sera passeranno anni prima che smetta di prenderlo in giro, e Yamato arrossisce appena, nascondendo il viso dietro la bottiglia che tiene ancora in mano.

Taichi volta il viso verso Sora, rubando un sorso dalla sua birra calda, prima di riprendere quella cosa che dovrebbe assomigliare ad una sigaretta tra le dita.“Allora, vuoi provare?”
Lei sorride e infine annuisce, sporgendosi appena verso di lui.
Taichi prende un altro tiro, avvicinandosi piano, e Yamato non puo’ fare a meno di evitare di guardare le sue mani che le accarezzano la guancia, o le sue labbra che le lasciano un piccolo bacio leggero, mentre il fumo si dirada.
Le guancie di Sora arrossiscono, e Taichi ride imbarazzato, ma non c’è tensione nella stanza.
Probabilmente la mattina dopo Taichi darà la colpa al fumo, e tutto tornerà com’è sempre stato.
Yamato si chiede se potrà fare lo stesso per la fitta di gelosia che gli ha bucato lo stomaco come uno spillo.

Sono i suoi migliori amici, non ha nessun diritto di essere deluso. Ha sempre saputo che tra Taichi e Sora ci fosse qualcosa, c’era sempre stato, e forse lui era arrivato dopo o forse era sempre stato lì, in mezzo a quel casino, ma ora non puo’ pensare di poter essere sorpreso.
Lui e Sora erano usciti per qualche mese, quando erano alle medie, ma lei non era mai stata solo la sua ragazza, Taichi era sempre stato in mezzo a loro.
E poi è solo uno stupido bacio, la sua ansia è ridicola.
Prende un sorso di birra, il suo sguardo è ancora puntato sul pavimento, e la verità è che non è nemmeno certo di chi sia geloso.
Taichi era sempre stato in mezzo a loro, ma anche in mezzo a lui, fin da quando lo conosce.

Taichi rilassa la schiena sul divano, seguendo il suono del saxofono che proviene dal suo telefono con un piccolo mormorio e prendendo un altro tiro, ed è in quel momento che si accorge di Sora. Il suo sguardo è fisso sul suo viso forse ancora arrossato ed è normale, no? Ci potrebbero essere mille ragioni per cui Yamato non abbia ancora alzato lo sguardo, dopotutto ha bevuto e non è abituato al fumo. Ma lei non dice nulla, le sue dita gli sfiorano la mano e per quanto ancora puo’ evitare di alzare la testa verso di lei?

“Ehi, tutto okay?” gli sussurra piano e per un attimo tutto si ferma, Yamato muove il viso verso il suo mentre la bacia piano, perché al diavolo tutto, sta sera è la loro serata, e forse ha un po’ di