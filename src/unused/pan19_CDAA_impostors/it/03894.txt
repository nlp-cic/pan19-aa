".


Era quello che aveva pensato Gennaro, inorridito ed estasiato allo stesso tempo, mentre studiava ad occhi chiusi quella presenza calda che stava all'altezza dello stomaco e gli faceva intorpidire le braccia e le gambe, e poteva quasi scorgervi nel mezzo il nome di Alessio, quel nome che sapeva di protezione e promesse mantenute, anche se mica se lo sapeva spiegare il perché di quella reazione istintiva che gli provocava anche solo il pensiero della presenza di Alex nella stessa stanza.

 

***

 

Per Gennaro, lo scoprirsi innamorato, era stato un vero e proprio trauma, ma nel senso stretto del termine, nel senso che ricalcava esattamente la definizione che ne dava qualsivoglia dizionario: un'esperienza profondamente angosciante o inquietante, e non era stato tanto il fatto che si fosse scoperto innamorato di Alex, quanto il fatto che quella consapevolezza gli fosse piombata addosso come una doccia gelata, che faceva intorpidire i muscoli ed irrigidire gli arti, ed allora lui mica lo sapeva bene cosa avrebbe dovuto fare, tanto che gli aveva afferrato d'impeto il polso robusto, stringendolo con delicatezza e decisione tra le dita ossute, e lo sentiva che quella confessione istintiva e sincera se ne stava lì, proprio sulla punta della sua lingua, ma poi Alex l'aveva guardato negli occhi, curioso di scoprire il motivo di questo contatto inaspettato ed inedito tra loro.


Forse un po' ti amo.


E poi era arrivato Antonio, con il suo tempismo pauroso, che l'aveva tolto da quella situazione scomoda in cui si era infilato da solo senza pensarci un attimo, ma l'avevano sentita entrambi la solennità di quel momento, era come una leggera nebbia che li avvolgeva, estraniandoli dal mondo esterno, che in un battito di ciglia aveva cessato di esistere attorno a loro, ed Alex l'aveva percepito benissimo il nodo che Genn aveva all'altezza del petto e che gli risaliva lungo la gola, quello che prometteva delle parole che avrebbero sicuramente stravolto tutti i loro equilibri fragili e dai confini incerti, ma poi le dita di Genn erano scivolate via dalla sua pelle, che però bruciava ancora, un po' per il ricordo di quel contatto, ed un po' per la sua assenza.

«Beh? Che mi fate sentire oggi?» e ci avevano messo un po' a rispondere, impegnai com'erano a guardarsi intensamente negli occhi, ed allora era come se quella frase, quella che Genn aveva solo pensato e che aveva cancellato tutto il resto, fosse stata detta ad alta voce.

«Stavamo... stavamo provando Pompeii.»

Antonio li aveva guardati stranito, e l'aveva capito in un attimo che aveva interrotto qualcosa, maledicendosi mentalmente, perché ora finalmente lo vedeva, lo vedeva quel misto di emozione e adrenalina che scorreva nel corpo di Gennaro che non c'era mai stato.


Certo che c'ho proprio un tempismo del cazzo.


«Oh, Alè, che è successo prima?»

«Mi crederesti se ti dicessi che non ne ho la minima idea?»

«In una situazione normale ti direi di no, ma se riguarda Gennaro sì, ti credo.»

«Eh.»

Gennaro era uscito a comprare il tabacco, anche se a dire il vero ne aveva una busta nuova nel cassetto del comodino, un po' perché mica lo sapeva cosa gli fosse successo prima - lui non sente niente, non prova niente, e soprattutto, pensa prima di dire qualsiasi cosa, ma con Alex, con Alex è diverso, è come se fosse il solito Gennaro senza però esserlo totalmente - ed un po' per disintossicarsi dalla presenza di Alessio, dal suo sguardo attento e dal suo sorriso mite e controllato, ed allora un po' ci aveva ripensato alla sensazione di avere la sua pelle sotto i polpastrelli, alla sensazione di averlo vicino, e si era detto che sì, avrebbe tanto voluto baciarlo, ma poi aveva scosso la testa, perché lui mica ci pensa a queste cose, lui fa solo quello che il suo corpo gli chiede, soddisfa i suoi bisogni, e non gli è mai importato più di tanto come o con chi, prima di allora.

«È tutta colpa tua.»

Aveva puntato un dito contro il petto di McFly, che lo guardava disorientato e vagamente stupito, ed in condizioni normali, un Gennaro furibondo e minaccioso mica gli avrebbe fatto tutta questa paura, ma lo sa benissimo che le condizioni sono tutto fuorché normali, anche se in qualsiasi caso mica se l'aspettava, quando gli aveva presentato Alessio, che la scossa che gli avrebbe dato - se mai ci fosse riuscito, ma ormai è chiaro che sì, ci è riuscito - sarebbe stata tanto forte, che l'avrebbe portato a quel punto, inducendolo a mettersi in discussione.

«Che cosa è colpa mia?»

«Tutto.
Tutto questo è solo colpa tua Antò.»

E però McFly mica sapeva bene cosa rispondergli, perché quella gli sapeva tanto da una dichiarazione - una di quelle sussurrate a mezza bocca e contro voglia, ma pur sempre una dichiarazione - gli sapeva tanto da una confidenza, e mai nei dieci anni della loro amicizia era successa una cosa del genere.

«Gennà, parlami.
È colpa mia cosa esattamente?»

«Alessio.»

E quel nome, quelle sette lettere, erano state più che sufficienti; si erano guardati per qualche minuto o poco più,