guardare i suoi movimenti, come a fissare pacato – seppur in subbuglio - i muscoli del corpo totalmente nudo del maggiore, guardando anche quelli che portavano al fondoschiena mentre si infilava l’intimo.Si sentiva il viso bruciare, titubando sul tendersi di quelle fasce muscolari in quei gesti usuali, abbassando in fretta il viso e lo sguardo.A quel punto si volse nuovamente Erwin verso il moretto, mentre si finiva di asciugare i capelli e il resto del corpo, laddove era ancora umido o dove scendevano le gocce discese dai capelli.«Vuoi andare nella tua stanza o scendi a fare colazione con me? Tanto c’è un bel po’ di tempo, prima dell’inizio delle gare.»Scosse appena il capo, Rivaille, continuando a rimanere fermo, a capo chino; erano due uomini, dopotutto, Erwin non poteva sapere della propria tendenza.Poi si rese conto di un particolare che avrebbe dovuto ricordarsi, rialzando inevitabilmente il capo, perplesso e appena stupito.«C’è la tua gara, stamattina.» Affermò, più che domandargli, poiché ricordava che fosse vero. E dire che aveva lasciato che fosse lui a dormire sul letto, mentre era rimasto scomodo sul divano. «Perché non hai dormito sul tuo letto? C’era spazio per entrambi.» Continuò, guardandolo in viso con un velo di colpa negli occhi. Chissà come avrebbe potuto avere i muscoli, dopo quella notte. Erwin scosse il capo, mentre si metteva la maglia di pile e prendeva anche i pantaloni.«Non mi andava di svegliarti: mi muovo parecchio mentre dormo.» Non era una bugia, ultimamente gli succedeva spesso, probabilmente per colpa della tensione che si accumulava di giorno per sfogarsi di notte, mentre dormiva.Scostò le coperte Rivaille, alzandosi lentamente, per poi rimetterle bene in ordine alla buona, incamminandosi verso l’uscita.«È meglio che me ne vada, dovrai prepararti per la gara.» «Di certo non prima di aver fatto colazione, comunque. Dai, vieni. Ti aspetto di sotto dove eravamo ieri mattina, ok?» Glielo chiese mentre si allacciava il nodo dei pantaloni, lanciando un’occhiata al più giovane, incoraggiante. Si trovava bene con quel francese, se avesse avuto la certezza di poterlo fare, si sarebbe persino invaghito di lui; ma niente sembrava far supporre una cosa simile e Erwin non era il tipo da forzare la mano. Aveva una certa età e non voleva più storie fatte di puro divertimento come, del resto, era solito fare in precedenza. Lo svago aveva lasciato il posto al desiderio di tranquillità, fatta di quotidianità e di complicità.Rivaille, invece, era ancora nell’età in cui si prediligeva un rapporto sfuggevole; in ogni caso non sarebbe andato bene. Per quanto gli piacesse molto di più di quanto volesse ammettere davvero.Si fermò poco prima di aprire la porta, il moro, voltandosi a osservare il visto gentile e speranzoso dell’uomo.Lo stomaco gli si contrasse appena, mentre lasciava andare a un sospiro.«Non aspettare me, devo lavarmi - e non ci sto due minuti, quando devo farmi il bagno. Ci vediamo stasera, se vuoi.» Spiegò, in maniera pacata e gentile nei confronti dell’uomo che lo era stato altrettanto con lui, per poi continuare. «Buona fortuna, Erwin.» Mormorò leggero, guardandolo con un leggerissimo e appena accennato sorriso, per poi voltarsi e uscire dalla stanza, chiudendosi la porta alle spalle col cuore che gli galoppava nel petto.Erwin aveva avuto una giornata piena dopo che Rivaille se ne era andato dalla sua stanza. Dopo la colazione era stato rapito letteralmente da Mary e avevano provato un’ultima volta il pezzo prima di recarsi nel luogo della gara. Aveva quasi sperato di fare un errore grossolano, per evitarsi la classificazione, solo per far comprendere alla propria partner quanto di sbagliato vi fosse in tutto quello che stava facendo.Movimenti troppo meccanici, belli dal punto di vista oggettivo, ma che nel complesso non trasmettevano nulla e che, per conseguenza, anche lui finiva per compiere quando dovevano interagire insieme; perché era ciò che rappresentava il pattinaggio in coppia: un unico individuo, un’entità fusa che doveva donare emozioni e che doveva necessariamente adattarsi l’una all’altro.Come prevedibile si erano classificati e, con l’ammissione alle finali… La tensione che aveva addosso la donna era diventata insostenibile; Erwin aspettava pazientemente che comprendesse quanto tutto quello era sbagliato, ma probabilmente sbagliava approccio. Forse avrebbe dovuto semplicemente sciogliere il loro duo. Tuttavia in quel caso lei non si sarebbe scontrata con la verità, non avrebbe compreso.C’era una coppia polacca che era altrettanto favorita alla loro; il biondo li trovava belli, molto. Erano l’ideale, poiché non si muovevano in modo artificioso e trasmettevano qualcosa, ballando, muovendosi su quel ghiaccio. Mary non li guardava, non li vedeva, accecata dalla voglia di vincere che non aveva lasciato che un misero spiraglio alla giovane ragazza che era sempre stata, prima di allora.Il pomeriggio si erano allenati nuovamente, separandosi dopo l’abituale routine che li vedeva a rivedere i loro errori; nell’esibizione ce ne erano stati pochi, secondo la donna. Infinitesimali che, per loro fortuna, erano passati in secondo piano. Erwin, nel rivedersi così rigido,