alle loro spalle. I due si voltarono immediatamente scoprendo due occhi divertiti.
«Questi nuovi lineamenti ti donano, principessa di Asgard. Abbine cura, li conserverai in eterno.»
«Spezza questo incantesimo prima che-»
Le dovette tappare la bocca con una mano e tenerla ferma con l’altro braccio per impedire che si avventasse contro quella creatura.
«Non è un incantesimo.» Di nuovo la ninfa in bianco. «È una maledizione.»
Loki tremò interiormente e si voltò portandosi dietro una ancora forzatamente zittita Sigyn. I suoi occhi azzurri erano alquanto interdetti.
«Spiegati, ninfa.» Stavolta non usò cornici di alcuna natura. Lei sorrise e al suo fianco sgattaiolò ancora Gu.
«Tuo fratello non ha rispetto per il genere a cui apparteniamo - non ha rispetto per molte altre cose, a dire il vero. Istintivo, viene detto... io lo descriverei un becero stolto.» Loki dovette premere più forte il palmo sulla sua bocca. «“Occhi come nessuno in tutti e Nove i Regni”, con queste parole si fa lusinga del principe Thor, la cui bellezza, si narra, è eguagliata solo dalla sua fierezza in battaglia.» Ne seguì un risolino che poté percepire di puro scherno. «Gli occhi del principe Thor, così limpidi quanto vuoti...»
«E ciechi come quelli di una talpa.» Terminò più schiettamente Gu.
Nonostante stesse investendo ogni attenzione su quelle parole faceva fatica a comprenderle.
La ninfa regalò loro un altro gelido sorriso. «Sono loro i primi ad ingannarlo. Prima dagli occhi e poi dal cuore, così pagherà la sua mancanza.»
«Io non ho mancato verso nessuno!» Sigyn era riuscita a liberarsi dalla sua morsa approfittando di una sua piccola distrazione. Le avvolse entrambe le braccia attorno alla vita per tenerla ferma.
«Mi hai scambiato per un uomo! Tu, essere arrogante e volgare!»
Gu si accigliò stringendo i pugni e Loki trattenne a stento un sospiro. Non era possibile che tutto nascesse da un qualcosa di così ridicolo; che Thor fosse un po’ rozzo lo sapeva, non aveva l’abilità di Fandral di trattare con le fanciulle e il suo successo derivava dal suo aspetto prima ancora che dal titolo sulla sua testa. Ma questo non doveva avere nulla a che vedere con una ninfa e i suoi capricci.
«Era notte ed avevo bevuto e poi guardati, non sembri proprio una-» Di nuovo la mano a coprirle quella boccaccia, ma purtroppo per lui, Gu carpì perfettamente quello che voleva dire. Alzò il capo e guardò la ninfa al suo fianco, subito dopo un vento prese a smuoverle le bianche ciocche finché tutta la figura non tornò ad essere un insieme di foglie.
«Aspetta! La maledizione deve avere un sigillo di rottura, dimmi qual è.» La ninfa era ormai dissolta e il sorriso di Gu gli si impresse come un marchio negli occhi.
«Erh ordertak guzaehlm arue icht ordertak fhershsam.» Subito dopo la vide correre verso i boschi riprendendo la forma di uno scoiattolo.
«Lasciami andare, fratello!» Ma la tenne ancora stretta a sé con rabbia.
«Ti avevo detto di startene zitta ma come sempre hai fatto di testa tua!»
«Dovevo spaccarle la faccia a quella piccola strega!»
«E così avresti scatenato una guerra stupida ed inutile.» Finalmente sciolse le braccia e Sigyn scattò in avanti per poi voltarsi con sguardo truce.
«Io sono il primo figlio di Odino e nessuno può osare mettermi alla berlina, Loki! Nessuno! Tanto meno una ragazzina dall’aspetto ambiguo!» L’ultima frase la urlò con sdegno verso l’ingresso del bosco per poi ringhiare con rabbia. «Maledette ninfe. Maledette!»
«Calmati ora, se continuerai ad offenderle potrebbero farti di peggio.»
«Peggio?» gli sorrise istericamente. «Dimmi, fratello, pensi che ci sia qualcosa di peggio che essere costretto in questo corpo per l’eternità? Rispondimi!»
In quel momento, era certo, se ne avesse avuto la forza avrebbe sradicato uno ad uno tutti gli alberi solo per placare la sua collera. «Le parole che ha detto prima di scappare codardamente, tu le hai capite, non è così?» Certo che le aveva capite, la verità era che non le aveva comprese.
«Torniamo a palazzo.» Si avviò ai cavalli ma lei lo fece arrestare.
«Dimmi cosa volevano dire quelle parole, o giuro su Nostro Padre che la mia ira si abbatterà su di te, fratello.»
La guardò nelle iridi infuocate annuendo perché no, non aveva voglia di risponderle acido e farla infuriare ulteriormente, non voleva vederla in quello stato perché quella rabbia la stava rendendo ancora più immoralmente desiderabile davanti ai suoi occhi.
«“Con occhi di donna vedrai finché con cuore di donna amerai.” Erano queste le parole.»
«Cosa?» Fu un sussurro sfocato. «M-ma che significa? Cosa vuol dire?»
«È quello che voglio scoprire, per questo dobbiamo andare a palazzo e chiedere consiglio agli antichi tomi.»
Aveva appena sciolto i nodi delle redini quando Sigyn parlò ancora: «Padre. Dobbiamo andare da Padre e raccontargli tutto, lui ci aiuterà. Lui parlerà con loro e comanderà di cessare immediatamente questo sortilegio.» Scrutò i suoi occhi illuminati da una folle determinazione, di quelle che ignoravano logica e buonsenso. «Non potranno opporsi al suo volere, lui-»
«No.» Le afferrò le