che io possa fare. Potrei estrarla ma...»“Morirai”Udirono tutti distintamente quella sentenza silenziosa.Il giovane urlò di dolore all'ennesima fitta al fianco.«Marius!»Il tono accorato, l'angoscia percepibile nonostante la voce bassa e roca, lo indussero ad osservare attentamente, nonostante il dolore, quel viso rigato di lacrime, ma il suo sguardo rimase confuso.«Non mi riconoscete?»«No.»«Eponine.»Un lampo di delusione negli occhi di lei, un lampo di comprensione negli occhi di lui.«Cosa siete venuta a fare qui?»«A morire con voi. Solo... avrei voluto essere io la prima, non vedervi così, sempre più debole, sempre più pallido e freddo. Sapete, ho visto il soldato che vi ha colpito, ero lontana, gli ho sparato, pensavo di avervi salvato... E invece, aveva fatto in tempo a sparare a voi. Non siete arrabbiato con me per non avervi salvato, per non essere morta prima di voi, vero? Non voglio che siate arrabbiato, fra poco, quando ci rivedremo...»«No, non sono arrabbiato, non voglio che tu muoia con me.»«Ah!»Eponine voltò la testa, turbata, anche se non ne capiva il motivo: sarebbe dovuta essere una frase dolce, forse, nelle intenzioni, ma aveva un retrogusto amaro, come se le avesse tolto anche l'ultima possibilità di stare vicino al suo Marius. Suo, non la voleva accanto! Non era mai stato suo. Nonostante si dichiarasse fiera della sua indipendenza, lei gli aveva donato il suo cuore, contro la propria stessa volontà l'aveva legato a lui, inconsapevole e cieco. E, cosa ancora peggiore, lui aveva donato il proprio cuore ad un'altra.«Cosette»Trasalì.Le parve di aver sognato, di aver immaginato quel sussurro, ma anche uno degli studenti, quel Courfeyrac da cui Marius alloggiava, lo udì e gli si fece più vicino.Eponine pensò alla crudele ironia del lasciare le proprie ultime parole in questo mondo a coloro che erano destinati a breve a seguirlo nell'altro. Le sue labbra si incurvarono in un sorriso amaro.«Cosette, t'amo. Parola d'onore... la mantengo e muoio...»Il dolore gli mozzava il fiato.Il dolore le mozzava il fiato.Ogni sua parola era come una lama conficcata nelle sue viscere.Il fatto che quella sciocca ragazza fosse sparita senza lasciare traccia, senza una parola per lui, senza il minimo sentore della tragedia che stava per inghiottire quei giovani coraggiosi, avrebbe dovuto allontanarlo da lei, ma, al contrario, quella Cosette sembrava occupare ogni suo pensiero, persino ora. Aveva sperato di allontanarli...La lettera sembrava bruciare contro la sua pelle attraverso il tessuto sottile. Aveva contato sulla disperazione di Marius nel trovare vuota la casa di via Plumet e con quel grido, “i vostri amici vi aspettano alla barricata di via Chanvrerie”, aveva voluto trascinarlo con sé nella morte, felice di averlo al suo fianco perlomeno in quell'ultima avventura. E invece non l'aveva avuto, e non l'avrebbe avuto nessun altro. Nemmeno lei. Ne era quasi felice, anche se il senso di colpa si affacciava in lei nel vedere Marius morente. Non avrebbe voluto essere testimone della sua sofferenza...Soffriva nel vedere la sua agonia, ma soffriva ancora di più nel sentire le sue parole, come pugnali che le trapassavano pelle e carne. Ora sembrava lamentarsi di finestre sprangate, giardini deserti... Quasi gli provocassero un dolore maggiore della pallottola conficcata nelle sue viscere.Eponine voleva alleviare le sue sofferenze, dargli quella lettera tanto agognata, ma qualcosa la fermò. La gelosia, l'egoismo... Una parola: “Cosette”.Si chinò su di lui, sfiorò con le labbra screpolate la sua pelle ghiacciata e mormorò con una gioia malinconica, venata di dolore:«Signor Marius, sapete? Credo d'esser stata un po' innamorata di voi.»Eponine, il viso rigato di lacrime, tentò di sorridere, e Marius spirò.

 

Eponine non riusciva a reprimere i singhiozzi che le scuotevano il corpo magro. Odiava mostrarsi debole, lasciar intravedere il proprio cuore al di sotto della corazza di indipendenza e sfrontatezza in cui soleva rinchiudersi.Non notò che anche molti di quei giovani avevano gli occhi lucidi e i denti serrati, come a trattenere un singulto.Gli insorti, approfittando della temporanea ritirata del nemico, si dedicarono a rafforzare le proprie difese, a radunare le armi rimaste e a ricomporre i corpi dei caduti.Quando due giovani sollevarono con delicatezza il corpo inerte di Marius, lei volse lo sguardo, si passò il dorso della mano sul viso per spazzare via le lacrime e prese l'oggetto più vicino, una sedia mezza sfondata, per aiutare ad innalzare la barricata: sperava quasi che la fatica potesse mitigare il suo dolore.Una mano si posò sul suo braccio.«Eponine, giusto?»Lei sollevò lo sguardo appannato e incontrò un paio di occhi azzurri. Erano gli occhi di un giovane dal viso pallido, i lineamenti regolari incorniciati da una cascata di riccioli biondi. Il capo dell'insurrezione, quello che chiamavano Enjolras.«Devi andartene di qui.»Un sospetto si fece strada nella sua mente annebbiata. Aveva ancora addosso i vestiti da operaio, solo, qualche ciocca di capelli era sfuggita al berretto che doveva