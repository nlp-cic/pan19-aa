con del nastro adesivo nero c'era una ragazza minuta che gli dava di spalle. Pareva stesse giocando con una ciocca di capelli biondo cenere tutti appoggiati sulla spalla destra. Un ragazzo non molto più alto di lei le stava di fronte e la guardava timido; aveva un accenno di barba e con le mani in tasca oscillava spostando il peso dai talloni alle punte dei piedi.
La ragazza all'improvviso si è girata verso Alex e aveva anche degli occhiali tondi con montatura sottile. Ridendo nervosa gli ha chiesto: "E quindi ci baciamo?".
"Quando siete pronti" ha risposto rassicurante Alex. La ragazza era tornata a rivolgersi allo sconosciuto che le aveva allungato una mano dicendo "Luca, comunque".
Lei l'ha stretta un po' esitante. "Francesca, piacere".
E poi Elisa l'aveva sopreso tornando da lui senza fare rumore dicendo "Sono carini, vero?", lo sguardo intenerito. Poi era tornata a rivolgersi a lui. "Hai finito con quelli?" e aveva fatto un cenno con la testa per indicare i moduli sparpagliati sul tavolo, le mani strette tra loro dietro la schiena.
Gennaro si era schiarito la voce. "Quasi".
"Okay, allora ti aspetto e poi ti porto dal tuo principe azzurro" gli aveva risposto con un gran sorriso.
Principe azzurro. Oh.
"E' un ragazzo?".
Il sorriso si era un po' tirato. "E' un problema?".
"No" si era affrettato a dire. "Non lo è" e non lo era davvero e Elisa gli aveva regalato un sorriso ancora più ampio e gentile. "Ha molto fascino, non preoccuparti. E uno sguardo da far venire le gambe molli. Alex poi è bravissimo! Sai che è appena tornato da un giro in treno di tutta l'Europa da solo? Ci ha fatto un film stupendo e ha anche vinto dei premi" lo informava tutta fiera.
Gennaro le aveva sorriso. "E tu? Anche tu vuoi fare la regista?".
Elisa aveva scosso la testa, due ciocche di capelli sfuggite allo chignon le contornavano il fiso e oscillavano intorno alle guance nel movimento. "Io sono una sceneggiatrice, non c'entro nulla. Però il progetto mi piaceva tanto e Alex è mio amico, quindi gli do una mano".
Gennaro aveva finito la "noiosa parte burocratica" come l'aveva chiamata Elisa e si era fatto trascinare nel punto esatto dove prima c'erano Luca e Francesca, con un tendone bianco drappeggiato sopra degli armadi da un lato e Alex con gli occhi vigili attenti sugli schermi delle videocamere dall'altro; Elisa accanto a lui gli sorrideva incoraggiante e mostrava i pollici in alto dopo aver indicato la croce tracciata sul pavimento al suo sconosciuto.
Genn aveva tentato non guardarlo, concentrato a tirare le maniche della felpa sopra le mani e a trattenerle con i pugni, assicurandosi che le sue vecchie All Stars nere fossero precisamente sul segno a terra. Poi nel suo campo visivo era entrato un paio di anfibi e alle orecchie gli era giunto un "ciao" tutto allegro.
Aveva alzato la testa riluttante e si era ritrovato davanti il viso simpatico di un ragazzo decisamente più alto di lui. Un fedora appoggiato sui capelli scuri e spettinati, occhi espressivi, barba folta. "Sono Giò, tu chi sei?". Una voce calda, profonda. Una bella voce.
Gennaro si era schiarito la sua, sperando non uscisse petulante come al solito. "Genn" e ovviamente si era rotta mentre parlava ed era subito tornato a fissarsi le punte delle scarpe.
"No, dai, non fare il timido. Non ti mangio, giuro" gli aveva detto Giò scherzoso. Poi dall'altro lato della stanza, risuonando nei soffitti alti e bianchi era arrivata la voce di Alex e Genn aveva sentito un brivido corrergli lungo la schiena.
"Dovreste avvicinarvi un po'".
Chimica, attrazione. Stimoli e risposte del corpo.
"Così?" chiedeva Giò in un punto lontano, molto distante da dove Genn si era perso nella sua testa. "Vieni a farci vedere".
Alex era rimasto a guardarli un attimo dal suo posto e poi esitante era venuto a posizionarli meglio uno di fronte all'altro, a meno di due passi di distanza e quando aveva sfiorato il gomito di Genn per intimargli di venire più vicino a Giò lui aveva sentito altri brividi e gli era venuta la pelle d'oca. Alex era rimasto a guardarlo un attimo e lui aveva fatto lo stesso di sottecchi. "Ecco, dovrebbe andare" aveva detto in un soffio.
Oltre l'imbarazzo e la convenzione, c'è amore anche tra perfetti sconosciuti.
"Pronto?" gli aveva chiesto piano Giò e con la mano destra gli aveva scostato una ciocca di capelli dagli occhi. Gennaro però sentendo appena il tocco delle sue dita si era girato verso Alex di scatto, e incontrando i suoi occhi esattamente nello stesso momento in cui lui aveva cercato i suoi aveva chiesto: "Cominciamo quando ci pare? O ci dai un segnale?".
Alex aveva deglutito, gli occhi di Gennaro che seguivano il movimento del suo pomo d'Adamo. "Prendetevi il tempo che vi serve. Voglio che sia tutto vero, naturale. Noi filmiamo tutto". Gennaro aveva annuito, ed era tornato a rivolgersi a Giò con il corpo.
"Mai