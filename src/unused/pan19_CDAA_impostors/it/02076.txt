ancora i
tedeschi – hanno combattuto con loro e ora lui e i suoi
compagni puntano loro
contro i fucili, inseguendoli attraverso la neve e gli alberi, e Tino
sa cosa
fanno i tedeschi e ricorda il modo in cui guardavano la tenda della
sinagoga
del campo eppure non sembra giusto comunque
– e tutti sanno
che ci saranno sempre i russi.




(I
lupi mangeranno bene,
dice qualcuno. Tino pensa che, alla fine della guerra, i lupi saranno
tutti
morti d’indigestione.)




 




 




 






 





 


Quando
la guerra finisce
sul serio – la
guerra, le guerre, a volte si
chiede ancora quale
sia la differenza, se ci
sia una differenza –
lui non riesce a
crederci. Beve, festeggia, beve ancora, e alla fine torna a casa e
riabbraccia
sua madre e le sue sorelle – e in tutto questo non crede mai
che sia davvero
finita.




Ci
sono notti in cui si
stende nel letto, sotto le coperte pesanti, e fissa il soffitto senza
vederlo,
immobile nel buio, cercando di respirare il più
silenziosamente possibile. In
fondo al cuore, sa che è stupido aspettarsi un attacco
adesso – eppure. Eppure,
sente ancora il freddo che punge la pelle e il metallo solido e pesante
tra le
dita.




E
poi, ci sono anche
quelle notti in cui non prova nemmeno a dormire, ma stappa una
bottiglia di
vodka fatta in casa e ricorda gli zii in Carelia – quanta
gente che conosce
aveva parenti in Carelia?




Finisce
sempre per
chiudere gli occhi, comunque, e dietro le sue palpebre ci sono solo i
colori
rassegnati delle bandiere a mezz’asta.




(Continua
a bere, anche
se le celebrazioni sono finite presto, perché a parte
l’essere vivi non c’è poi
molto da festeggiare. Il farmacista alla fine della strada continua a
vendergli
le pillole a un buon prezzo, perché sa che Tino ha
combattuto anche per lui.)




 




 




 






 





 


Le
fitte al petto non
passano, anche se con il tempo diventano meno acute, e non passano i
sogni –
sogni di macchie rosse sulla neve bianca, e di altra neve che subito le
copre,
e sogni verde cupo come le foreste del nord e neri come i carrarmati
dei russi.




Qualche
anno dopo, il
governo decide di proibire la vendita delle pillole. Prima
l’alcol e
ora le medicine, mormora la
gente, con le facce pallide e severe e gli
occhi cupi. Ma non dicono che l’alcol si può
produrre in casa e che con l’aiuto
del medico giusto trovare le giuste medicine non è poi
così difficile, e di
certo non dicono nemmeno che c’è sempre qualcuno
disposto a vendere entrambi al
prezzo che ritiene più adeguato.




(Il
suo farmacista è
solo un povero medico di campagna, e le novità a volte sono
così lente ad
arrivare fino alla campagna dalla città. I prezzi si alzano,
ma Tino può ancora
pagare, e in fondo gli è grato.)




 




 




 






 





 


Il
farmacista del paese
è un uomo vecchio, con una camminata lenta e le mani ossute
e tremanti, il
volto un intreccio di rughe e linee stanche. Dopo un paio
d’anni, lascia la sua
attività a una donna, una ragazza giovane e in salute.




(Dicono
che, come molti
altri dottori prima di lui, un giorno il vecchio ha provato di persona
i suoi
prodotti. E dottori, soldati e ricchi signori di Helsinki sono tutti
solo
uomini, alla fine.




Dicono
che avesse paura,
di un’indagine o solo di se stesso.)




Tino
cerca di essere
gentile con la nuova farmacista, e cordiale, e persino affascinante.
Sorride
molto e le dà il benvenuto togliendosi il cappello dal capo
in un gesto
cortese.




Ma
gli occhi di quella
donna sono pallidi e luminosi e lo guardano dritto in faccia, e anche
se è un
pensiero stupido per un attimo Tino si convince che possano vedere
oltre i
lineamenti del viso, oltre i muscoli e il sangue e le ossa. Si ritrova
a
spostare il peso da un piede all’altro sotto quello sguardo
troppo intenso, e si
schiarisce la gola prima di cominciare a parlare – con parole
discrete e
allusioni velate – del suo piccolo accordo con il vecchio
farmacista.




Come
lui, anche la
giovane donna è gentile, ed è con parole secche
ma non dure che gli dice – ordina,
anche se il suo tono incolore tenta di mascherarlo – di
uscire dal negozio.




Tino
esita, ma non è
solo per il suo rifiuto.




(È

per un momento solo, in realtà,
un unico attimo di chiarezza, più

lucido del mondo dopo una dose di droga. I capelli
della donna scintillano nella luce del sole che filtra dalla finestra,
e i suoi
occhi grigi sono un bagliore d’acciaio nel viso bianco ed
elegante – e
all’improvviso lei gli sembra una visione di una vita
passata, come il ricordo
di un vecchio sogno, l’eco di qualcosa che non ricorda e
forse non potrà mai
ricordare.




È

per un momento solo, e per quanto sia assurdo quasi
gli sembra che anche lei lo riconosca.)




 




 




 




-
Perché continui a
tornare? – gli chiede la farmacista un giorno, la sua solita
espressione
solenne tradita dalla fronte appena aggrottata, dagli angoli degli
occhi freddi
e della bocca tesa. – Sai che ti dirò sempre di no.




(La
signorina
Oxenstierna, gli hanno detto