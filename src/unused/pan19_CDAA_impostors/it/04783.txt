apparecchiato sontuosamente per due, assieme a un uomo che sembra uscito da un episodio particolarmente fantasioso di American Horror History, con tanto di viso sfregiato e pelata annessa e connessa. Il completo scuro lo calza pure in modo divino – quando lo nota, istintivamente si stringe le spalle, vagamente a disagio, pensando al proprio corpo magro e al vestito beigedi seconda mano, troppo grosso perché gli stia in modo decente – ma tutto il resto è così folle e inquietante che la prima cosa che fa è chiamare un cameriere, indispettito dal modo divertito con cui il suo (spera non) commensale lo sta fissando da dieci minuti buoni.

 

« Scusi, sarei il testimone di nozze, » gli spiega con tono spiccio, perché pranzare con Freddy Krueger è troppo anche per lui « non dovrei stare vicino alle spose? »

 

Il cameriere, un ragazzo tondo sui diciotto anni, controlla la lista sul taccuino e poi lo guarda come se fosse impazzito. « È il tavolo per single. Lei è single, stando a questa lista. Le è stato assegnato questo tavolo. » poi, senza neanche aspettare una risposta, corre via verso uno dei tavoli adiacenti, brontolando qualcosa sulla “follia conclamata” e la “maleducazione”.

 

La sua faccia dev'essere così comicamente arrabbiata e depressa che l'uomo seduto con lui scoppia in una fragorosa risata; Peter lo guarda male e inizia a spiluccare i grissini rabbiosamente, con il solo obiettivo di non lasciarne neanche mezzo al suo commensale.

 

L'uomo lo fissa senza alcuna discrezione, battendo le dita ora sulla bottiglia ora sulla tovaglia color pesca. Dopo quelle che sembrano ore interminabili (ma che, considerando lo stato d'animo di Peter e il fatto che gli antipasti ancora non siano stati serviti, non sono probabilmente che pochi minuti), si ritrova a urlargli addosso di smetterla.

 

« Ora capisco perché sei stato mollato, » è la lapidaria risposta dell'altro, che addenta una pagnotta e inizia a masticare a bocca aperta, come se volesse dimostrare qualcosa a qualcuno.

 

Peter è contrario all'omicidio, e si ritiene un pacifista, davvero, ma in quel momento vorrebbe prendere la bottiglia di vino costoso che li separa e rompergliela in testa più e più volte. « Tu che ne sai? » ringhia a denti stretti, evitando di guardarlo in faccia. Sente il proprio viso imporporarsi e impreca a bassa voce – no, dannazione, non è proprio quello il momento di tirar fuori i tipici complessi made in Parker.

 

« Riconosco la faccia di un frignone per amore quando ne vedo una. » l'uomo scrolla le spalle (le sue ampie, grosse, muscolose spalle) e allunga la mano per rubargli un grissino; quando Peter la schiaffeggia via, stappa la bottiglia di vino e se ne versa una generosa quantità nel bicchiere per l'acqua.

 

Che idiota.

 

« Ci si capisce fra simili, vero? »

 

« Nah, bimbo, a differenza tua le uniche persone che scopano con me lo fanno perché le pago bene. » dal sorriso sembra che stia scherzando, ma Peter, che è sempre più inorridito, si chiede quanto ci sia di vero in quell'affermazione. « Sono Wade, comunque. » L'uomo allunga la mano che non sta reggendo il bicchiere verso di lui, copertamente coperta di cicatrici; quando si accorge della lunga occhiata che gli viene rivolta fa per ritirarla, ma Peter si dimostra più veloce e la afferra, stringendola con energia.

 

« Peter. » gli risponde, irritato, e si versa a sua volta un po' di vino rosso.

 

« Oh, allora è vero che sei il testimone di Jess. Pensavo fosse una balla. »

 

« Tu per chi…? »

 

« Sono stato nell'esercito con Carol per parecchio tempo, » risponde, vago. Continua a giocherellare col bordo del bicchiere, tracciandone il contorno con l'indice, ma non accenna a berne il contenuto. Quando Peter fa per portarsi alla bocca l'ennesimo grissino – più per golosità che per vera fame – Wade glielo ruba dalla mano con uno scatto, lo puccia nel vino (dio, che schifo) e lo ingoia in un solo boccone.

 

Peter fa per protestare, ma Wade sceglie proprio quel momento per riprendere a parlare « era nel mio stesso reggimento, poi io mi son preso una bomba in faccia – in senso letterale, chiaro – e ho smesso. Lei ha continuato, e ora è dov'è. »

 

« È una brava persona. » non è un gesto di cortesia, lo pensa davvero. Ha avuto modo di parlarle in poche occasioni, ma gli è sempre sembrata una donna a modo, tutto sommato.

 

« Nah, non è vero– è una stronza con autoreggenti e gonnella, e anche quando non aveva i gradi si credeva la reginetta del reggimento. Sa quello che fa, ma francamente so camminare meglio io sui tacchi. E tu? » Oramai sembra che per Wade si tratti di un gioco, un complesso e stupido modo per testare fino a che punto riesce a inorridirlo o scandalizzarlo; Peter, che è chiaramente più maturo e superiore a certe sciocchezze, lo guarda male (non gli viene in mente un flash di Wade in tailleur e tacchi a spillo che accavalla lentamente le gambe lunghe, figurarsi) e incomincia