Santuario moderno, in realtà si occupata di me a tempo perso, perché seguiva un altro Gold Saint, bambino allora, come noi, che era tra l’altro un amico di mio fratello.

Io esistevo solo per quell’uomo e per mio fratello, il primo sosteneva l’importanza di sviluppare le mie capacità di supporto a Saga, se ce ne fosse stato bisogno, il secondo mi adorava e per lui ero tutto.

Quando dico che ero tutto non scherzo, Saga si sentiva perso senza di me, in ogni campo, anche se non avrebbe dovuto. Le sue capacità, il Dono, così come viene chiamato dalla maggior parte dei fedeli legati al culto di Athena, in mio fratello era talmente evidente che nessuno aveva messo mai in dubbio il suo ruolo di Gold Saint, sin da quando eravamo stati adottati da quell’uomo.

Solo il mio maestro dubitava, ma non sulle capacità di mio fratello, quanto sulla possibilità che il Dono fosse stabile per lui. Mi chiedeva spesso se Saga aveva problemi a controllare il suo potere, io gli rispondevo sinceramente che a volte era troppo forte e che era sempre stato fragile. Quando, quell’uomo di cui mi fidavo mi chiedeva se aveva debolezze fisiche, io gli rispondevo con un cenno del capo: “Anche...”

Egli non capiva, mentre il nostro finto padre non voleva capire.

Saga era forte, ma di una debolezza interiore che, a sette anni, non riuscivo a spiegare.

Una notte, perché sempre nella notte veniva meno il controllo sulle nostre capacità, mi svegliai con la netta sensazione che qualcosa non andasse. Saga non era al mio fianco ed acuii i miei sensi per cercare la sua figuretta nella casa isolata. Non c’era.

Mi alzai, la piccola camicia da notte che scivolava a terra, troppo grande per me. Inciampai più volte sull’orlo, mentre, con orrore, correvo fino alla spiaggia, il vento forte di una tempesta lontana, che, probabilmente durava da tutta la notte.

La spiaggia era piena di boati, le onde si frangevano con forza sugli scogli, era una terribile visione, un caos ed un disordine che mal si addiceva a questo mondo.

Sull’orlo del disordine, Saga era in piedi, fermo di fronte ad un portale frastagliato, dal quale si poteva scorgere chiaramente un braccio femminile che ne fuoriusciva.

Mio fratello mi sentì arrivare, si voltò verso di me, aveva gli occhi arrossati dalle lacrime, i suoi capelli sembravano troppo scuri per appartenergli, così mi apparivano almeno, col senno di poi avrei interpretato diversamente quell’aspetto inquietante. La mano femminile aveva stretto quella di mio fratello, che sembrava pronto a partire per un luogo misterioso.

“Saga!” gridai, troppo distante e al di sopra del vento che turbinava intorno a noi “Che fai?”

Mio fratello mi guardò, tristemente e mormorò qualcosa, ma era troppo basso il tono della sua voce e troppo forte il rumore del mare.

“Scordatelo!” urlai ancora, gettandomi avanti ed afferrandolo.

Con tutta la mia energia, come il mio maestro mi aveva insegnato, richiusi il portale, mentre intorno a noi una parte della confusione e del disordine si affievoliva. Saga era lì, sotto di me, lo avevo schiacciato contro la sabbia e gli premevo le spalle a terra, cercando in quel suo aspetto normale, quello inquietante ed insolito che avevo visto nella luce dell’altra dimensione.

Eppure di fronte a me c’era mio fratello, i capelli color miele e gli occhi azzurri, in lacrime, ma pur sempre azzurri. Anche se la notte era tempestata dal vento forte e dal fragore del mare, la luce flebile della luna bastava ad alluminarlo così chiaramente, da renderlo normale.

“Sei impazzito?”

Si accucciò contro di me, come faceva spesso nei momenti di disperazione.

“Hai fatto un grandissimo casino!” pianse, con forza “Stavo facendo la cosa giusta!”

Scossi il capo, mi venne voglia di picchiarlo più di una volta in quel frangente, quella sera, quella notte. Lo trascinai in casa, dandogli dell’idiota ad ogni passo, lo spinsi sotto la doccia, per lavare via la sabbia su entrambi, lo lavai, lo rinchiusi in un asciugamano, sembravo molto più grande di quanto effettivamente fossi, al contrario, Saga mi appariva così piccolo da spingermi a credere che non fossimo gemelli.

Solo dopo qualche ora, in solitario, nella notte, Saga mi spiegò che cosa stesse facendo e rimasi in silenzio mentre mi raccontava di come gli era stato spiegato di allontanarsi dal mondo, per evitare di contaminarlo.

Molte parole nemmeno le conoscevamo e già ne faceva un uso spropositato. Per me esisteva solo la certezza che non potevo vivere senza mio fratello e glielo ripetei così tante volte quella notte che rimasi sveglio fino al mattino, anche dopo che lui si fu addormentato, esausto e distrutto.

L’idea che oltre quelle porte ci fosse qualcuno, una madre o un mostro, che potesse portarmi via Saga aumentò il mio disagio con le dimensioni e cominciai ad affinare l’arte della chiusura delle stesse, così come quella di aprirle.

“Perché vuoi imparare ad aprire le dimensioni?” mi chiese un giorno il mio maestro, in una delle sue pause lunghe di meditazione.

“Devo imparare ad aprirle, per andare