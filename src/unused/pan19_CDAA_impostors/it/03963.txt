non quando aveva finito.

Piuttosto era come se si.. ricaricasse. Ecco, se Izuku avesse dovuto descriverlo sarebbe stato proprio questo il termine giusto. Aveva avuto un assaggio di Endeavor e sospettava che in casa fosse addirittura peggio, avendolo conosciuto.

Midoriya non insisteva mai e non era mai il primo a dirgli di tornare a casa. Ogni volta che Todoroki distendeva le gambe, i piedi nascosti in dei calzini bianchi e si alzava dal letto, lo guardava per una manciata di secondi come se stesse preparando un’arringa piuttosto difficile.

Midoriya non gli metteva fretta, alzava solo lo sguardo, chiudeva il fumetto che stava leggendo e aspettava.

“Torno a casa, Midoriya”

I tratti distesi in quel lasso di tempo tornavano rigidi ma il sorriso che tirava parte del viso e alzava l’occhio sinistro rimaneva quello e Todoroki sembrava stare sempre per dire qualcosa che non diceva mai. Midoriya lo accompagnava fuori dalla sua stanza, giù per le scale fino a vederlo uscire dalla casa e continuava a guardarlo finché non era un puntino bianco e rosso, i suoi capelli l’unica cosa visibile finché non rimaneva più niente.

---

Era capitata una volta dove era rimasto a cena a casa sua. Se lo era ritrovato alle sette e mezza di sera fuori dalla porta. Non aveva lo zaino, portava solo se stesso e aveva il respiro affannato, come se stesse correndo ma non era sudato, aveva ancora gli stessi indumenti che gli aveva visto indossare quello stesso giorno alla fine della scuola.

“Todoroki-kun!”

Era bastato quello per farlo muovere, l’occhio blu che seguiva la sua voce e l’espressione sorpresa.

Un piede si era già insinuato oltre l’uscio e quella era la prima volta, da quando Midoriya aveva memoria, che Todoroki non si era comportato come il solito, allontanando qualsiasi buona educazione, fremendo quasi.

Si era allontanato spalancando la porta sempre di più, il buio della strada che si mischiava alla luce dell’ingresso.

“Entra pure, Todoroki-kun. Hai fame?”

Lui non aveva aspettato altro, lasciando le scarpe alla rinfusa aveva annuito, intimidito da se stesso più che da Midoriya. E quella era stata la prima volta in cui Todoroki aveva parlato così tanto e spesso, in mezzo alla zuppa di miso di sua madre e alle verdure cotte avanzate. Midoriya Inko faceva porzioni abbondanti dimenticandosi che in casa erano solo in due, i tempi in cui Hisashi era tra loro, Izuku piccolo all’epoca, faticavano a svanire dalla mente di sua madre.

Era stata la volta in cui Todoroki aveva parlato di sua sorella - ne aveva una maggiore - e accennato agli altri. Il rossore era ancora lì quando aveva richiesto un’ altra porzione di zuppa e chiesto a sua mamma dello stile della casa, interessato, visto che la sua aveva uno stile unicamente giapponese.

Midoriya aveva guardato tutto il tempo i tratti del suo viso, la gestualità delle mani, il rossore che si era espanso fino a far diventare il blu del suo occhio sinistro quasi elettrico e quello destro quasi bianco bruciava da quella distanza. Non aveva osato toccarlo, Midoriya, ma la sensazione era rimasta a lungo, come se Shouto lo avesse toccato con il suo potere.

Lo avevano riportato a casa qualche ora più tardi con la macchina e Izuku non si sarebbe dimenticato tanto presto le indicazioni di Todoroki nel fermare la macchina più indietro rispetto alla sua residenza.

Era sembrato.. perso e con un peso infinitamente grande per un ragazzo di sedici anni.

Mentre si incamminava verso casa sua le sue spalle sembravano piene di vergogna.

---

Mangiavano spesso alla mensa tutti insieme e a Midoriya piaceva il suono assordante delle chiacchiere dei suoi compagni, era confortevole.

Era stato fermato prima di arrivare a mensa quel giorno, da Todoroki che gli porgeva un sacchetto con dentro, a giudicare dall’odore, katsudon, il suo piatto preferito.

C’erano delle bacchette sopra e quando aveva visto attraverso la plastica, aveva notato che esteticamente non era perfetto.

“Per ringraziarti, Midoriya. Per l’altra sera, era tutto buonissimo.”

“Non dovevi, Todoroki-kun. Lo hai fatto tu?”

Todoroki aveva annuito e quel rossore timido era tornato in un aspetto del tutto nuovo.

“Ci ho provato.”

Midoriya l’aveva trascinato per il polso per la prima volta e lo avevano diviso.

L’aspetto non era granché ma il gusto era ottimo e aveva sentito Todoroki tornare a respirare di nuovo, ma solo dopo il primo assaggio.

---

Si erano addormentati senza fare rumore. In televisione potevi vedere le scene di quelle coppie di persone che cadevano addormentate come se premessero un pulsante e Midoriya non si era mai spiegato come potesse essere così facile, come potessero non sbattere l’uno contro l’altro o darsi fastidio penetrando nello spazio altrui, ma ora lo capiva perfettamente.

Le loro braccia erano vicine e la sensazione di potersi toccare era così palpabile che Midoriya poteva sentire già la pelle d’oca. Todoroki era piegato su se stesso come un gatto, la parte sana era l’unica visibile e i capelli bianchi ricadevano sulla fronte. Aveva la bocca semiaperta e sembrava in pace.

Appariva però come se nascondesse quella parte della sua vita, come se lo disgustasse il solo sospetto che fosse visibile a lui e agli altri, come se