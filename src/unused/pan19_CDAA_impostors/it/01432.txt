morbide fossette sulle guance. Inconsciamente il ragazzo
prese
tra le dita una ciocca di capelli rosa e la arrotolò attorno
all’indice,
smozzicando un ringraziamento sussurrato.

Un
mormorio di assenso percorse
la stanza. Persino Zono – cosa che l’aveva preso in
contropiede- emise un
mugugno d’approvazione prima di asserire che quel taglio gli
sembrava più
pratico. «Almeno così siamo sicuri che ci vede
davvero…» era stato il bisbiglio,
non così discreto da non essere captato da Haruichi, rivolto
a Shirasu.

«Secondo
me, era carino anche
prima», disse una voce con
tranquillità.

Improvvisamente
il brusio
generale si spense e prese il suo posto un silenzio talmente assoluto
che ad
Haruichi sembrò quasi di poter sentire scricchiolare i
muscoli e le giunture
quando tutte le teste si voltarono a fissare chi aveva parlato.
Tuttavia Furuya
non sembrava per nulla toccato dalla situazione; anzi, si poteva
benissimo
affermare che non avesse fatto una piega, il suo volto inespressivo e
rilassato
come se avesse detto la cosa più banale del mondo. A volte
Haruichi invidiava questa
capacità –o forse beata ignoranza?- del ragazzo,
specialmente quando era lui a
sentirsi andare a fuoco per l’imbarazzo. Sentiva il pavimento
vacillare sotto
di sé e, pieno di speranza,
abbassò
lo sguardo per controllare se non si stesse per aprire una qualche
voragine
pronta ad inghiottirlo. Ma no, nessuna voragine in vista. In compenso
Haruichi
trovò molto interessante il motivo delle fughe delle
mattonelle e perciò fu costretto
a tenere lo sguardo incollato
a terra. Non lo faceva perché, senza la sua lunga frangia,
non poteva più
nascondere il viso dietro una cortina di capelli. No, assolutamente.

Immerso
in quella insostenibile
quiete forzata Haruichi fu davvero tentato di girare i tacchi e
andarsene in
qualche posto, possibilmente molto lontano. Il silenzio era soffocante
come una
maglia di lana in un giorno d’agosto e lui non sapeva cosa
fare. Forse, se
avesse…

«Ommioddio,
Harucchi, tu hai due
occhi!», strepitò di punto in bianco
Sawamura facendo sobbalzare tutti e spostando l’attenzione su
di sé. Eijun, a
quel punto, si guardò attorno confuso. Probabilmente era
convinto di aver fatto
una grande scoperta. «Che avete? Perché mi state
fissando tutti? Con tutti quei
capelli se ne vedeva solo uno ogni tanto!»

 Haruichi lo
squadrò sbalordito e senza parole.
Non sapeva cosa pensare, davvero; e così ci
rinunciò.

«Non
l’hai detto veramente»,
sbottò Miyuki incredulo, il divertimento sul punto di
esplodere nella sua
fastidiosa risata ad ogni sillaba scandita , «nemmeno tu puoi
essere così
scemo, Bakamura!» 

Tutti
scoppiarono a ridere
fragorosamente e Haruichi fece giusto in tempo a intravvedere
l’occhiolino di
Miyuki al suo indirizzo prima che il capitano fosse arpionato per la
maglia senza
tante cerimonie da un Sawamura decisamente irritato, tra gli strepiti
di tutti.
Nessuno sembra ricordarsi di quello che era accaduto qualche minuto
prima e il
giovane battitore ne approfittò per scivolare via
indisturbato.

Era
in debito con Miyuki e la
cosa non gli piaceva nemmeno un po’ ma almeno aveva evitato
una morte lenta e
dolorosa per l’imbarazzo.



 

•





 


«Dovresti tagliarteli, sai?»



Ryousuke era seduto di fronte a lui al tavolo della
mensa. Era uno
degli ultimi giorni in cui avrebbero potuto mangiare assieme alla mensa
del Seido;
il momento del diploma si avvicinava sempre di più.



Haruichi alzò gli occhi dal piatto e gli
lanciò uno sguardo
interrogativo.



«Che cosa, onii-san?»



Suo fratello inclinò leggermente la
testa di lato, studiandolo
attentamente. Haruichi si dimenò impercettibilmente sotto
quello sguardo
penetrante, a disagio.



«I capelli.»



«Ma a me
piacciono…», disse Haruichi, confuso. Che cosa
c’entravano i
suoi capelli?



L’altro sbuffò appena ma
continuò il pasto in silenzio. Non aggiunse
altro finché non si fu alzato, il vassoio vuoto
già in mano e le spalle rivolte
al fratello minore.



«Le scuse non ti porteranno da nessuna
parte. Non puoi continuare a
nasconderti... E’ ora di darci un taglio, in tutti i
sensi», sussurrò criptico
mentre già si avviava a riporre i piatti e le posate.




 

•



 

Niente
era mai sembrato ad
Haruichi più gradito che sedersi all’aria fresca
sulla vecchia panchina
scrostata vicino ai distributori automatici. Rovesciò la
testa indietro,
sentendo scivolare via i capelli dalla fronte e un sospiro dalla sua
bocca.

Furuya
lo trovava carino. E lo aveva detto
davanti a tutti
con molta nonchalance. Al solo ricordo poteva sentire le guance
diventare calde
come dopo un intero allenamento e non riusciva a impedire che le sue
labbra si
arcuassero all’insù. Doveva avere
un’espressione da ebete ma non gli importava
granché; nonostante l’imbarazzo era
così dannatamente felice, anche se non
sapeva ancora che cosa intendesse dire l’altro con quelle
parole. Non osava
sperare che Furuya provasse per lui quel genere
di sentimenti. Sarebbe stato troppo bello.

Un
rumore di passi farsi man mano
più vicino a lui interruppe il flusso dei suoi pensieri e
poco dopo l’alta
figura di Furuya fece capolino dall’angolo
dell’edificio adiacente. Senza
esitazione il lanciatore si sedette accanto a lui, le lunghe gambe ben
piantate
a terra e lo sguardo fisso davanti a sé. Haruichi
scattò sull’attenti, la
schiena rigida e le mani appiccicaticce per il sudore. Si