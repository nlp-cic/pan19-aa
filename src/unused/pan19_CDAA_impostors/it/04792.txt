, prestando più attenzione a quella parte del corpo di quanto fosse necessario per farla sciogliere. Haleth sospirò e chiuse gli occhi.

«Ma soprattutto» continuò Caranthir, le sciolse la cintura – che cadde a terra con un tudd – e tirò via la tunica, «ho almeno trenta volte la tua età, vuoi davvero finire a contare gli anni che ci separano?». Nonostante il fuoco acceso, l’aria della stanza era fredda e Haleth rabbrividì, o almeno, così si disse. Lui le slacciò la camiciola e l’abbassò per scoprirle le spalle, che lei sapeva essere più magre e meno muscolose di sette anni prima.

Le labbra di Caranthir le tracciarono la linea della schiena, spingendo giù con sé la camiciola, e Haleth si distrasse abbastanza da non ricordarsi che era il suo corpo di quarantunenne che lui stava venerando con tanta determinazione. Ma appena la stoffa cadde in una pozza ai suoi piedi, le braccia di Haleth scattarono sui seni, a coprirli meglio di come già facessero i capelli.

Caranthir trattenne una risata e, ancora accovacciato dietro di lei, poggiò la fronte contro il suo fianco. «Forse ho sbagliato Haleth. Sei per caso una cugina di quella donna che ho conosciuto un po’ di tempo fa, capace di correre nuda nei boschi?»

Oh, quella volta.

Haleth girò la testa verso di lui e incrociò il suo sguardo. Gli erano comparse linee intorno agli occhi, quelle stesse linee che comparivano quando lui rideva. «Sono sempre io, sono solo passati troppi anni».

Caranthir si risollevò, con un movimento veloce e fluido, le afferrò i polsi, glieli allontanò dal petto e la baciò. L’angolo in cui era piegata la testa le lasciava il collo scoperto ed era una posizione così vulnerabile per Haleth, che avrebbe dovuto terrorizzarla e metterla sulla difensiva. Si lasciò andare, invece, sentendo gli abiti ruvidi contro la pelle nuda e la durezza del corpo di lui contro il suo, sentendosi una donna, invece che il capo degli Haladin. Era passato così tanto tempo!

Un gemito gutturale le sfuggì dalla gola e Caranthir le lasciò andare un polso, per prenderle il viso con la mano e spingere la lingua più a fondo, per premerla di più contro di sé, senza che lei potesse fare nulla per impedirsi di accontentarlo.

Le labbra di Caranthir si mossero sul collo, appena sotto l’orecchio, e Haleth chiuse gli occhi e chinò la testa, i capelli come una tenda davanti a lei.

«Non nasconderti da me» mormorò Caranthir, le mani strette intorno alle braccia di Haleth. «Dove tu vedi il tempo che passa, io vedo la tua storia».

Le mani di lui risalirono lungo le sue braccia, premendo con forza e non come una carezza.

«Questo non è il corpo di una vecchia, Haleth, questo è il corpo di una guerriera, ogni muscolo allenato per anni, per il combattimento, per la difesa della tua Gente». Raggiunse le spalle e vi affondò le dita in un massaggio di cui Haleth non credeva di aver bisogno. E dove i muscoli erano tesi dagli sforzi del giorno e di quell’incontro, ogni nodo si sciolse e ogni peso le scivolò via di dosso.

Caranthir le passò una mano sul collo, sotto i capelli, e li afferrò in pugno, tirandole la testa all’indietro.

«E vedo la chioma più fiera che abbia mai visto in una donna Edain, ogni onda, ogni riflesso, ogni spanna mi racconta più cose di te di quanto facciano le tue parole, e vedo il capitano che per sette giorni ha impedito che la sua Gente disperasse di fronte all’assedio degli Orchi» le disse, le prese il lobo dell’orecchio sinistro tra le labbra e lo succhiò. Grazie alle Potenze, lui la teneva per i capelli, o Haleth avrebbe potuto sciogliersi ai suoi piedi e finire tra i vestiti ammonticchiati sul pavimento.

Quando le mani di Caranthir le sollevarono i seni pesanti, solo allora Haleth si accorse che si era mosso, mentre le tormentava l’orecchio.

«Non sei una donna vecchia e sola, Haleth, hai la tua Gente e la tua Gente è tutto per te». Le strinse tra pollice e indice i capezzoli, già irrigiditi per il freddo, e li tirò, e li tormentò, e Haleth si morse il labbro inferiore e portò le mani dietro di sé, per afferrarsi a lui, mentre la forma più squisita di sofferenza le percorreva il corpo, le faceva contrarre lo stomaco e le infiammava il sangue.

Caranthir fece scivolare le mani lungo i fianchi di lei, le accarezzò il ventre, lasciando dietro di sé una traccia di pelle d’oca. Le accarezzò il basso ventre, come se non fosse vuoto e sterile, come se una nuova vita vi si celasse all’interno.

«La tua Gente è la tua famiglia e i tuoi figli, dai a loro tutto il tuo amore, tutta la tua vita, senza aspettarti niente in cambio».

Una mano le scivolò tra le gambe, tra le pieghe più intime, e lì le sue dita si mossero con familiarità, affondando in lei e massaggiando con dedizione quel punto così sensibile, là dove sembravano essersi raccolte tutte le sensazioni che provava, là dove il calore e la passione bruciavano da quando lui