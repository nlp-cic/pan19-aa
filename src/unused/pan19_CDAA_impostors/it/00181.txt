Ian, appena l’ufficiale era sparito dietro la porta d’ingresso. Fiona e Lip si osservarono prima di scoppiare in una risata, ricolma di felicità. Poi negarono entrambi con la testa.  “Io sono Lip e tu, fratello, hai fatto un gran casino” Disse il biondino, affrettandosi a riabbracciare velocemente il fratello ritrovato. Ian glielo permise nuovamente, ancora scosso.  “Perciò io sono…” Chiese, guardando prima la donna e poi l’uomo poco più basso di lui.  “Ian. Tu sei Ian…” Ian Gallagher. Sì, sentiva che quel nome era suo… anche se non sapeva esattamente come e perché.  “Ricordi qualcosa?” Chiese la sorella. “I dottori cosa dicono sulla tua condizione?” Continuò senza lasciare modo che il ragazzo potesse risponderle.  Due occhi celesti, curiosi, mesti, lucidi. Ecco quello che ricordava. Nient’altro. “Non ricordo nulla… però i dottori dicono che, con il tempo, ho tutte le possibilità che la memoria torni a farmi visita” Disse sarcastico, grattandosi goffamente il capo. “ Devo solo frequentare tutto ciò che potrebbe aiutarmi…a ricordare” Continuò. Entrambi annuirono e lo accolsero nella sua casa. Era il momento di ricominciare e aiutare chi credevano di aver perso a ritrovare la sua vita, la sua memoria.  



*



   Erano passati tre giorni e della memoria di Ian Gallagher ancora non c’era stata nessuna traccia. Ogni tanto il ragazzo senza memoria credeva di rivivere certe situazioni, come quando aveva trovato colui che poi scoprì essere il padre sdraiato al suolo completamente privo di sensi e odorante come un maiale ubriaco. Sì, Ian era convinto che non fosse la prima volta in cui una scena del genere gli si prospettava davanti agli occhi e Lip, il fratello maggiore, gli aveva dato la conferma. Infatti la mattina dopo aver fatto ritorno a casa, scendendo al piano inferiore, trovò Frank sdraiato a terra senza sensi. Lip, che scese subito dopo di lui, aveva osservato prima l’uno e poi l’altro, per poi scoppiare in una sonora risata.  “Quello è Frank. E se, diavolo, ti ritorna la memoria grazie a lui sarà la prima cosa giusta che fa nella vita!” Sentenziò, dando una pacca consolatoria al fratello, sedendosi subito dopo su una sedia attorno al tavolo. Tutti gli sguardi dei fratelli erano stati strani e quasi fastidiosi. Fiona lo aveva osservato, preoccupata, come la sua sorella più piccola, Debbie. Carl, invece, lo aveva fissato come se fosse una preda, Frank non lo osservava affatto e Liam, il più piccolo, era forse l’unico a guardarlo privo di espressione, sebbene fosse anche lui piuttosto sorpreso di vederlo lì. Il morto era invece vivo, questo pensavano tutti quanti di lui. La sera prima, quando avevano fatto tutti ritorno a casa, erano rimasti in silenzio guardando colui che credevano fosse un miraggio. Poi lo avevano accolto con abbracci e baci ai quali Ian si era lasciato abbandonare. Nessuno però lo aveva aiutato a ricordare. Eppure era sicuro che quella fosse la sua famiglia. Nessuno, poi, si chiamava con l’unico nome che lo torturava durante le notti inconsce. Nessuno aveva quelle uniche iridi che riusciva a ricordare. Chi era Mickey? E di chi erano quegli occhi?  I giorni, così, erano stati difficili ma erano trascorsi. Tre giorni in cui ogni componente della famiglia Gallagher aveva tentato di aiutare Ian a ricordare, purtroppo con scarso successo.  “Stai con qualcuna?” Chiese Ian, il terzo pomeriggio dal suo ritorno, al fratello maggiore. Lip aveva sorriso guardandosi attorno e poi aveva negato.  “L’ultima ha ficcato sotto la mia ex…” Bofonchiò sarcastico, sebbene il discorso fosse ancora difficile da affrontare per lui. Già, Mandy.  “E io…stavo con qualcuna?” Chiese Ian. Sapeva di non essere attratto dalle donne, ma sapeva anche che quello era un campo difficile da affrontare. Soprattutto se la sua famiglia non sapeva che… fosse gay. Lip allungò la bocca in un sorriso canzonatorio. “No, non sei mai stato con qualcuna… I tuoi interessi sono per… l’altro sesso.” Rispose il fratello, accendendosi velocemente una Marlboro e passandola al fratello, che la prese di slancio, come se fosse un’abitudine. Anche quel gesto gli ricordava qualcosa di già vissuto.  “Sì, lo sapevo di essere gay…solo…” Titubò, lasciando la frase sospesa in aria. Lip intuì e sorrise nuovamente. “Hai avuto una storia con il proprietario del negozio dove lavoravi, non è andata e Kash è sparito. Poi con…” Lip si fermò pensando con rammarico al ragazzo che non voleva nemmeno nominare di fronte al fratello ritrovato.  “Con…?” Insistette Ian, guardando il fratello con un cipiglio incompreso. Lip negò con la testa e si alzò dal letto. “Vieni, andiamo a fare una passeggiata…” Bofonchiò, raggiungendo velocemente la porta della stanza.  “Ma…” Titubò Ian, inalando il fumo della sigaretta.  “Andiamo, ne parliamo fuori di qui”  Così Ian lo aveva seguito senza discutere ulteriormente. Non sapeva che alcuni dei suoi ricordi stavano per tornare. Passeggiarono per una decina di minuti, prima di fermarsi davanti a una casa trasandata.  “In questa casa ci