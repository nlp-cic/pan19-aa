all’indietro spaventato. Borbotta qualche scusa iniziando a indietreggiare sotto gli occhi confusi di Louis,  “Harry..” cerca di dirgli ma il più piccolo ha già iniziato a correre verso l’uscita per prendere la sua bici e sfrecciare verso casa.

Gemma, quando viene a sapere cosa è successo quel pomeriggio in biblioteca, soffoca un grido dentro un cuscino. Non può credere che suo fratello sia così idiota.
“Harry, sei proprio un bambino!” lo accusa lanciandogli addosso il cuscino “ti fai baciare e poi scappi?”.
“Ma c’era quel tipo” si giustifica portando le mani nei capelli disordinati e quasi ondulati, il cuore ancora sotto pressione per quello che gli è capitato. Gemma alza gli occhi al cielo e lo scuote per le spalle “ma che t’importa? Lui stava per i fatti suoi!” gli urla contro esasperata “E poi se ti ha baciato un motivo c’è, no? Pensa che figura hai fatto!” continua poco dopo con uno sbuffo.
“Dici?” mormora piano Harry sprofondando nel rosso delle sue guance, Gemma annuisce, “e pensi che non voglia più vedermi?” chiede ancora con la voce sottilissima.
“Oh Harry, questo non lo so” risponde Gemma calmandosi un po’ appena vede suo fratello mordersi forte le labbra, si avvicina a lui e lo stringe in un abbraccio, che viene subito ricambiato, “ma tu puoi andare sempre a scusarti con lui e dirgli che provi anche tu qualcosa nei suoi confronti”.

Con la consapevolezza che deve delle enormi scuse a Louis, Harry entra per l’ennesima volta in biblioteca. Si morde le labbra mentre lo cerca con gli occhi, la signora all’entrata appena lo ha visto ha ruotato gli occhi e lo ha lasciato perdere, così Harry si è dato il permesso da solo di addentrarsi tra gli scaffali. Percorre tre corridoi prima di vederlo prendere un libro per una bambina di appena dieci anni e sorriderle appena quella lo ringrazia.
Si riempie di forza di volontà e con un grande respiro avanza verso di lui, a grandi passi. La bambina si è allontanata e Louis ha iniziato a mettere a posto alcuni libri che aveva in mano non facendo caso alla sua presenza.
“Ciao” gli dice Harry quando gli arriva dietro. Per lo spavento, a Louis,  gli cade dalle mani il libro che stava mettendo a posto e poi lentamente si volta verso di lui con uno sguardo che Harry non riesce a decifrare. Deve essere arrabbiato, pensa.
“Ciao” dice prima di chinarsi per prendere il libro, Harry si morde forte le labbra, non avrebbe mai pensato di ritrovarsi in una situazione così imbarazzante.
“Senti, io volevo..”
“No, Harry, ho capito male io, non volevo metterti in imbarazzo ieri, scusa” lo interrompe infilando il libro nello scaffale “se non ti dispiace ora avrei del lavoro da fare” continua lanciandogli un’occhiata e facendo per andarsene. Harry, senza perdere tempo, lo ferma prontamente per un braccio e si spinge contro di lui, abbracciandolo in un modo strano, “no, no, no” dice piagnucolando contro il suo orecchio “io.. mi è piaciuto ieri” balbetta stringendo tra le dita la maglia di Louis “non volevo scappare ma ho visto il tuo amico e mi sono spaventato” continua appoggiando il mento sulla spalla.
Sente Louis irrigidirsi un po’ e poi le sue mani fare leva sul suo petto per poterlo guardare in faccia “Amico? Liam, dici?” gli chiede accigliato.
“Amico, ragazzo, non so cosa sia per te” dice mentre del calore si diffonde sulle sue gote, abbassa subito lo sguardo.
“Cosa? No, Liam è il mio migliore amico” gli spiega con un mezzo sorrisino sulle labbra “e ti sei spaventato perché credevi che lui fosse il mio ragazzo?” lo incalza trascinando le mani sotto le braccia del più piccolo. Harry annuisce a testa bassa e con un lamento si butta di nuovo sulla spalla di Louis “mi dispiace, tu mi piaci tanto” mormora respirando il profumo della maglia di Louis, registrando un attimo dopo ciò che ha appena detto, strizza gli occhi sperando di non essere stato troppo patetico ma “vieni con me” è la risposta di Louis che lo prende per un polso e lo trascina via con sé.
Arrivano nell’ultimo corridoio, Harry non l’hai mai attraversato e quando ci mette piede capisce il perché, è il settore degli scritti religiosi. Si guardano e si sorridono a vicenda. Louis è più bello del solito, pensa Harry mentre si lascia appoggiare con la schiena su uno degli scaffali.
“E’ un po’ inquietante qui, in realtà” sussurra Louis allacciando le braccia attorno la vita del più piccolo e Harry sorride, alza le mani per portarle sugli occhiali di Louis e glieli leva lentamente  scoprendo quel volto che gli piace tanto , “E’ okay” risponde chiudendo gli occhiali nella sua mano, osservando ancora e ancora quanto siano azzurri gli occhi di Louis.
“Scappi se ti bacio?” gli chiede Louis mentre si trova ad un palmo dal suo naso ma Harry scuote immediatamente la testa e lo tira a sé chiudendo le braccia attorno al suo collo, aspettando che si decida a farlo.
Lo guarda con gli occhi mezzi chiusi quando Louis