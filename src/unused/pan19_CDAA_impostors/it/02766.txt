parole: io e Tonks non avevamo mai avuto quel tipo di confidenza, e in generale io non ero certo la persona a cui qualcuno si sarebbe rivolto per avere dei consigli o anche solo per sfogarsi. Vidi un pallido sorriso comparire sul viso di Tonks, mentre mi stringeva in un fugace abbraccio.“Davvero, non c'è niente di cui parlare. Però, grazie, Sirius”.Rimasi a lungo in piedi, confuso, mentre la osservavo sparire nel freddo pungente della notte.

N.d.A.Sono riuscita ad aggiornare, finalmente. Scusate il ritardo.Dunque, non so effettivamente quale fosse il rapporto fra Sirius e Andromeda prima della prigionia di Sirius, ma mi sono presa la libertà di immaginare che fossero piuttosto uniti, in quanto entrambi "pecore nere" della famiglia Black. Non so nemmeno se Andromeda abbia saputo da subito dell'innocenza di Sirius, e di nuovo, mi sono presa la libertà di immaginare che Tonks le avesse spiegato tutto. Del resto, nel settimo libro lei e Ted mettono a disposizione la propria casa per aiutare l'Ordine a proteggere Harry, quindi ho voluto immaginare che, per quanto magari non fosse a tutti gli effetti un membro dell'Ordine, fosse comunque a conoscenza di tante cose. Spero di non aver fatto un passo falso con la storia della foto e del ridordo, ma volevo provare a mostrare anche qualcosa del rapporto tra Remus e Tonks, ed è venuto fuori questo. Sono stata tentata più volte di eliminare questa scena, perché l'idea che un uomo abbia fatto da baby-sitter alla sua futura moglie mi sembra un po' creepy, ma in fondo la differenza d'età è questa.Sirius è come sempre maestro d'acume, e non ha capito niente (ma prima o poi riuscirà a fare due più due, lo prometto).Se ne avete voglia, fatemi sapere che cosa ne pensate, mi farebbe immensamente piacere.Ah, volevo anche dirvi che ho modificato lievemente i primi due capitoli, che in effetti erano decisamente scarni. Non ho fatto tutte le revisioni che avrei voluto, ma ho cercato di arricchirli un pochino. Ovviamente non sono modifiche significative per la trama, ho solo aggiunto qualche dettaglio in più sulla prima lite tra Sirius e Alhena e un accenno piccino piccino al loro primo incontro in assoluto, giusto per cercare di inquadrare un po' meglio la situazione.A presto,Jess


          (See the end of the chapter for  notes.)
          



Capitolo 14La fille mal gardée 

Le giornate ripresero a scorrere lentamente, trascinandosi stancamente, mentre la febbre degli Auror andava pian piano a calare mentre diventava chiaro che, finché non fosse successa qualche altra cosa, non avrebbero potuto scoprire niente di nuovo. Il Quartier Generale riprese lentamente i ritmi a cui eravamo abituati, ed era raro che io trascorressi intere giornate completamente da solo. Remus e Tonks avevano cominciato a parlare tra loro in maniera piuttosto formale, con estrema gentilezza e distanza, ed entrambi avevano fermamente respinto ogni mio tentativo di parlare di quello che era successo quella sera. Cercai di convincermi che si trattava davvero soltanto di stanchezza, ma in fondo ero sicuro che ci fosse sotto anche qualche altra cosa, ma non potevo certo obbligarli a parlare.Di Alhena non c'erano notizie, ma ogni volta che qualcuno la nominava c'era sempre qualcun altro pronto a stringersi nelle spalle, dicendo che, se si fosse trovata in difficoltà, avrebbe probabilmente mandato un Patronus. A queste parole io avrei voluto ribattere illustrando almeno dieci scenari diversi in cui non avrebbe avuto la possibilità di chiedere aiuto, ma avevo imparato a trattenermi. Ci avevo messo un po', ma alla fine ero venuto a patti con una consapevolezza: Alhena era una persona adulta, e come tutti i membri dell'Ordine della Fenice aveva accettato di sua spontanea volontà di aderire all'Ordine, ed era consapevole di ogni rischio che far parte di questa associazione comportava. Nessuno l'aveva obbligata a prendere parte a questo piano assurdo, certi rischi erano da mettere in conto, e lei era abbastanza grande da prendersi le sue responsabilità, come facevano tutti.Con l'avvicinarsi del Natale la casa si era fatta sempre più fredda, io non facevo che spedire Kreacher da un camino all'altro per controllare che non si spegnessero, ed ogni volta che qualcuno arrivava dalla porta d'ingresso giungeva un turbinio di pioggia e gelo. Mancavano pochi giorni all'inizio delle vacanze scolastiche, ed io avevo insistito affinché Harry le trascorresse alla Tana, assieme ai Weasley. Molly si era fatta un po' pregare, dicendo che sicuramente Harry avrebbe preferito stare con me, ma non avevo il coraggio di costringerlo a trascorrere il Natale in un posto orribile come Grimmauld Place: la casa dei miei genitori non era esattamente la scenografia ideale per alberi di Natale e pranzi pieni di calore, e comunque non potevo pretendere che Harry si richiudesse in un buco tetro mentre i suoi amici si divertivano. Giungemmo ad un compromesso quando Molly si offrì almeno di preparare il pranzo di Natale qui, a Grimmauld Place, in modo tale che potessero prendervi parte tutti i membri dell'Ordine che fossero stati liberi. Ripensando alle austere e silenziose cene natalizie che avevo consumato da ragazzo, quelle tenute nel salone da pranzo in abiti formali e sotto lo sguardo severo dei parenti in visita