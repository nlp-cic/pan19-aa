nonostante il nome, Klausermanspitzwegensdorfentag non era male, no, io mi sentivo strano nel senso di diverso. Mi sentivo cambiato. Sentivo qualcosa dentro di me, o forse fuori, o nella testa, non lo capii allora e non lo capirò mai, che strillava, forte come mille trombe che suonano tutte insieme, dolce e triste come un violino strappalacrime e indomabile e inarrestabile come un pianista che verso la fine dello spettacolo si sfoga e caccia il suo assolo, quello più bello.Però non riuscivo a capire cosa diavolo fosse. Ci pensai per una buona parte della notte, no, e chi ci riusciva, a dormire?, non ci capivo più niente.Alla fine, però, trovai qualcosa di simile a quello che sentivo io: l'Amore. Io dell'Amore, però, ne sapevo tanto quanto un orso polare ne sapesse della savana. Sì, sapevo che era bello, e che faceva stare bene, ma avevo vent'anni e da tre ero sul Virginian a suonare la tromba, e non mi ero mai innamorato nel vero senso della parola. Fino a quel momento, a quanto pare.Poi pensai alla musica di Novecento, che era l'unica altra cosa forte, triste e dolce ed indomabile che io conoscessi. E se Novecento era la sua musica, perché lui era quello che suonava, allora anche lui doveva essere così.Fu un ragionamento abbastanza, anzi fin troppo, contorto, e il collegare automaticamente Novecento a quel sentimento nuovo mi spaventò.Ricordo che mi alzai a sedere così velocemente che sbattei contro il soffitto, perché ovviamente se c'erano due letti uno sull'altro io stavo sopra, Novecento è alto, a lui darebbe fastidio, e quindi diedi una testata micidiale, anche se non me ne importò più di tanto, allora.La rapidità e l'assurdità di quel mio ragionamento erano esagerate, ma, per quanto semplice, la soluzione filava. Al diavolo la logica, però, era una situazione di merda. Davvero di merda.

"Novecento?," chiamai, ma nessuno mi rispose, allora mi sporsi e lui non c'era. A quel punto mi ricordai che la nave dondolava, e se la nave dondolava Novecento era a ballare con l'Oceano, su, nel salone, e uscii dalla cabina per raggiungerlo.Lo trovai che era lì, seduto sul piccolo sapone nero, con le mani che sembravano solo sfiorarli, quei tasti, anche se la musica che ne usciva era forte e dolcissima. Volteggiava per il salone, mentre io avevo a malapena imparato a stare in piedi. Certo, dondolavo di brutto, ma almeno non cadevo. E invece lui era lì, a danzare con l'Oceano come se fosse l'ultimo desiderio di un condannato a morte.Mi vide, e sorrise. Ce l'ho ancora tutto qui, il suo sorriso."Tim," disse solo, mentre il pianoforte mi passava davanti e io ci saltavo sopra senza paura. Novecento, pensai, ma non dissi nulla e sorrisi anch'io.Riprendemmo a danzare, ma in due – anzi in tre Oceano compreso – era più bello, come se Novecento non fosse solo nel suo viaggio, ma avesse me al suo fianco.Guardavo le sue mani, avevano cambiato melodia."Cos'è?," chiesi."Non ne ho idea.""Jazz?""No, ormai anche quello ha un nome.""E allora come ti è venuta questa?""Si chiama Tim."Poi non disse più nulla, ed io mi stupisco di ricordare ancora tutto il discorso, leggero, quasi sussurrato, di due che si sono già detti tutto ma che non perderanno mai la voglia di ascoltarsi l'un l'altro. E io, su quel pianoforte, lì, accanto a Novecento, stavo bene, e pensavo alla canzone che si chiamava come me. Era veloce, allegra ma dolce, come una carezza o una confortante pacca su una spalla. Così mi vedeva, Novecento? Non glielo chiesi mai, non avevo bisogno di saperlo.Arrivammo a pochi centimetri dalla vetrata del salone, la famigerata, ma Novecento frenò in tempo, tornando indietro, alla fine li ha registrati, quei dannati freni, pensai, e sorrisi, di nuovo."Perché sorridi?""Nulla. Mi piace la canzone."Per fortuna, sussurrò, e ci rimasi così, proprio, ci rimasi sorpreso. Non aveva mai suonato per piacere agli altri, eppure era contento che mi fosse piaciuta, e lì mi resi conto che Novecento non l'avrei mai capito, era un indovinello di quelli difficili, però, e poi capì anche tutto quello che c'era da capire.Scansammo di nuovo la vetrata, e lo sentii ridacchiare. Ci sono riuscito, mi devo concentrare ma ce la faccio, disse, ed io me la bevvi tutta, quella risata, non ne lasciai gocciolare a terra nemmeno un po', e mi sporsi verso di lui.Se prima di quel giorno mi avreste chiesto cosa fosse un 'bacio' io sarei stato in serie difficoltà. Ora lo so, ma fino a quel momento avevo solo letto, in qualche libro, una scena romantica, e feci del mio meglio. Fui fortunato, si voltò pure, ma quando gli sfiorai le labbra con le mie, le sue mani gli caddero