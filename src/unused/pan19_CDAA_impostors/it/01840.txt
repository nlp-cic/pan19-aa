fin quando gli fosse stato concesso di vivere osservando la natura umana attraverso le lenti della propria macchina fotografica.

Quindi, in una fredda notte di Dicembre, dopo aver ormai stretto una mano di troppo ed essersi occupato di un'intera sala piena di editors e critici e mercanti d'arte e giornalisti ai quali il suo relatore aveva voluto presentarlo, Stiles semplicemente sgattaiolò via in cerca di una stanza più silenziosa.

Cominciò a vagare attorno alle diverse istallazioni della galleria, scrutando attentamente ogni spettatore, collezionando volti e immagazzinando reazioni nella propria mente: persone ingenuamente affascinate, deliberatamente annoiate, profondamente sconcertate, sinceramente stupite, annoiate fino al fottutissimo midollo...

Stiles non aveva mai capito che senso avesse appendere delle fotografie alle pareti perché un gruppo di altezzosi intenditori d'arte le notasse. La fotografia avrebbe dovuto comunicare la maestosità, la meraviglia, il dinamismo della vita. Tutte idee che sicuro come l'oro non si sarebbero diffuse penzolando a mezz'aria dal soffitto, in uno spazio chiuso la cui entrata richiedeva venti verdoni. Chi stavano prendendo in giro?

Lentamente raggiunse la fine della galleria dove l'ultimo pezzo era esposto da solo. Stiles era sicuro che la stanza sarebbe stata vuota, per lo più per il fatto che le persone si stancavano prima di arrivarvi o erano troppo disturbate dalla foto per restare e approfondirne davvero il significato. Ma quando vi entrò, una presenza lo dimostrò in errore.

Un uomo sedeva davanti all'opera d'arte, spalle talmente ricurve che Stiles ebbe paura che le cuciture del suo smoking blu potessero strapparsi a momenti. Con i gomiti sulle cosce e mani che pendevano tra di esse quasi giunte in preghiera, non si era accorto dell'arrivo di Stiles, interamente catturato dall'immagine come se desiderasse esserne parte.

La fotografia raffigurava la scena di una madre durante il suo primo parto, il momento più emozionante che potesse mai essere ritratto. Stiles sentiva il proprio petto traboccare ogni volta che il suo sguardo vi inciampava.

Era contento dell'aura di reverenza che aveva avvolto la fotografia; era ciò che si meritava, pensò. Quindi fece per volgersi indietro verso dove era arrivato, staccando il proprio peso dallo stipite della porta. Ma quando l'altro uomo si mosse, affondando la testa tra i propri palmi, Stiles si arrestò sul posto. A meno che la propria mente non avesse cominciato a dargli delle allucinazioni, era certo di aver appena sentito un singhiozzo.

Si addentrò cautamente nella stanza, allungando una mano verso la spalla dello straniero nello stesso momento in cui chiese, “Va tutto bene?”

L'uomo si girò di scatto. Aveva gli occhi pieni di lacrime al punto che le proprie iridi assomigliavano a specchi rotondi ornati da schizzi di differenti sfumature di blu e grigio. Stiles capitolò sotto quello sguardo perforante, sentendosi improvvisamente planare in caduta libera verso quegli oceani di dolore.






“Pediatra, davvero? Devi amare sul serio i bambini, allora.”

Derek rispose semplicemente risplendendo in un sorriso e annuendo timidamente verso il pavimento. Se Stiles non fosse già stato infatuato di lui, lo sarebbe sicuramente diventato in quel preciso istante. L'uomo aveva pianto, commosso dal suo pezzo artistico preferito; era puramente logico per Stiles voler sapere di più su questa creatura, desiderare ardentemente di rovistare tra le sue passioni e fare breccia nella sua essenza più profonda.

“Posso farti una domanda? Voglio dire, potrebbe essere decisamente intima quindi se ti mette a disagio per favore dillo pure, perché so che posso essere davvero inappropriato a volte e davvero, davvero non ho intenzione di allontanart-”

“Stiles, respira!” Derek disse, poggiando una mano sulla sua spalla. Stiles fece come ordinato, ma di quel breve tocco... ne sentì l'impronta bruciargli attraverso la giacca.

“Scusa.”

Derek ridacchiò, “Chiedi e basta, okay?” E, Dio se era stupendo!

Stiles esitò, prese un respiro profondo e si voltò a fissare la fotografia. “Cos'è che ti ha commosso così tanto dell'immagine?” aveva chiesto, indicandolo con un gesto del capo, per poi tornare al capolavoro d'arte vivente accanto a sé.

Ma Derek non stava guardando la foto.

Derek stava guardando Stiles.

Fissando. Stava dannatamente fissando Stiles con qualcosa negli occhi che ricordava stupore, come se Stiles fosse stato il miglior pezzo dell'intera fottutissima collezione.

“Io...” l'uomo uscì dallo stato di trance sbattendo le palpebre e si sforzò di concentrarsi. Diresse il proprio viso vero la parete. “Credo di aver semplicemente empatizzato con il fotografo.” Fece una paura e Stiles pensò che si sarebbe dovuto accontentare di quella risposta.

Ma poi Derek riprese.

“Sai, credo che l'arte sia qualcosa che devi sentire. È generalmente un messaggio che un'anima invia sperando di raggiungerne della altre a sé simili che possano sentirla, comprenderla. Non è sempre conscio o intenzionale, ma se è arte vera, è sempre lì. Voglio dire, c'è così tanto amore in questa foto. E... Riesci a vedere il piccolo sorriso sulle labbra della madre mentre espira?” Chiese a Stiles, puntando l'indice nella generale direzione del viso della ragazza.

“Il fatto che l'autore abbia deciso di esporre quell'esatto scatto piuttosto che la dozzina di altre inquadrature catturate immediatamente prima