occupati dagli amici.
Bossuet si presentò con un vistoso cerotto sulla fronte, causato dalla misteriosa caduta di un vaso di gerani, ed un Bahorel ancora di cattivo umore al seguito.

Quando Jean cominciò a raccogliere le ordinazioni, Grantaire impallidì e gli tirò una manica della camicia, domandandogli se non fosse meglio aspettare ancora un po'.
- Aspettare? No, fra venti minuti finisce il turno di Arthur e sai che detesto l'altro cameriere. - ribatté Prouvaire e fece per lanciarsi in una lunga giustificazione dell'odio nutrito nei confronti dell'altro cameriere, ma in quell'istante la porta si aprì e la presa di Grantaire sulla sua manica si allentò. Enjolras si scusò per il ritardo («Stavo buttando giù i punti da elencare in un volantino di protesta!»), si scostò un ciuffo biondo dagli occhi, si accomodò insieme agli altri e lanciò un'occhiata perplessa a Montparnasse.
Dopo un'ordinazione che impiegò circa mezz'ora e che quindi finì tra le mani dell'altro cameriere, con profondo disappunto da parte di Jean, il gruppo si trovò riunito attorno a due lunghe tavole accostate l'una all'altra e cariche di bicchieri e tazze.
Jean contemplò i suoi amici, avvertendo un rassicurante senso di pace interiore vedendoli tutti insieme intorno a lui, poi decise di prendere la parola.
- Era ora che ci trovassimo al completo, no? Sarà passato più di un mese dall'ultima volta, visti gli impegni di Enjolras, l'influenza di Joly e i turni improbabili di Eponine. Sono contento che siate riusciti a venire tutti - s'interruppe per lanciare uno sguardo di malcelato interesse a Montparnasse. - Non abbiamo nessuna grande occasione da festeggiare, e comunque non c'è bisogno di una grande occasione per stare insieme, no?, però ci tenevo a condividere una novità con voi. Mi sono trovato un soprannome. Ah! - mosse freneticamente le braccia verso Bahorel, che lo fissava incredulo - Un attimo, per piacere. Negli ultimi mesi sono stato un po' depresso o, per meglio dire, demotivato. -
Grantaire alzò gli occhi dal suo bicchiere e li spostò su Jean, impressionato dal modo in cui a volte l'amico riuscisse a rivelare i suoi sentimenti senza il minimo imbarazzo.
- Mi piacerebbe essere come Enjolras, ma purtroppo non lo sono: ho bisogno di qualcosa per credere nel futuro e in quanto io sarò in grado di farne parte. Ho preparato alcuni esami interessanti e ho avuto modo di riflettere sulla questione delle personalità. Sono giunto alla conclusione di essere composto da tre parti. Tre parti principali, insomma. Quella che tende a spingersi verso le soglie del dolore e della depravazione, quella forte e intrepida che, beh, che somiglia ad Enjolras - fece una pausa per lanciare un raggiante sorriso all'amico - e infine quella che le tiene unite, quella del Jean timido ma appassionato e grato ai suoi amici, quello che voi vedete ogni giorno, ecco. -
Cosette era profondamente commossa e stringeva forte la mano di Marius, mentre Eponine asciugava bicchieri con aria intenerita; Joly aveva alzato gli occhi dal suo eczema, Grantaire aveva smesso di bere e un sorridente Feuilly giocherellava con il tovagliolo a ventaglio.
- Da qui - proseguì Jean - il soprannome Jehan, dove l'h è l'elemento di unione tra le due parti contrastanti di me. -
Bahorel si schiarì la voce: - Perché, secondo te, la vastissima gamma di caratteristiche di un individuo si può riassumere in tre personalità? -
Combeferre annuì con aria vagamente colpevole, come se schierarsi contro l'amico che aveva appena fatto uno dei discorsi più toccanti che avesse mai sentito lo rendesse in automatico una persona malvagia.
Intanto il sopracitato amico era impegnato a disfare il suo ventaglio, le guance arrossate e gli occhi bassi. - Infatti ho detto parti principali per un motivo preciso. Non parlo di caratteristiche dell'individuo, ma di parti, appunto, che le raggruppano, parti che contribuiscono a formare l'individuo nel suo essere. Prendi per esempio Grantaire - e poggiò con enfasi una mano sulla spalla dell'amico che gli sedeva accanto - E' ovviamente, come tutti noi, un insieme di caratteristiche e piccoli particolari, ma sbaglio se dico che il suo essere può essere diviso nella parte decadente che lo porta a nuocere a se stesso e in quella che invece crede nel futuro, nella speranza, in Enjolras, che ama Enjolras... -
Jehan fu il primo ad accorgersi di aver commesso un grave errore: per proteggere se stesso e le sue idee aveva ferito una delle persone a lui più care, che oltretutto non c'entrava nulla.
Istintivamente lanciò un'occhiata apprensiva in direzione di Montparnasse, che nascondeva un sorrisetto nel bicchiere di rum.
Un silenzio assordante gli offuscò la mente e la vista dei volti imbarazzati dei suoi amici lo colpì come uno schiaffo. - Non... - mormorò, fissando gli occhi sul viso cereo di Grantaire. Enjolras aveva abbassato il capo e scrutava con immensa concentrazione le briciole sul pavimento.
Eppure era una cosa che tutti sapevano, persino lo stesso Enjolras, ma allo stesso tempo era una di quelle cose che non si devono dire, una di quelle cose destinate a restare sospese in aria perché solo il pronunciarle ad alta voce potrebbe renderle vere e scatenare i loro