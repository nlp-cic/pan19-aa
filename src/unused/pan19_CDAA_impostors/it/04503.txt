sincerare di un qualche particolare, e
acchiappa fra le proprie una mano dello spirito. «E guarda:
anche le
tue mani! È… incredibile!» esulta,
evidentemente fuori di sé per
l’entusiasmo.







Intanto
Pitch, ancora profondamente turbato per l’inaspettata
reazione di
Katherine, osserva a sua volta le proprie mani. Solo allora, sorpreso
e sconvolto, vede ciò che la bambina doveva già
aver notato in
precedenza: le sue mani hanno un aspetto quasi del tutto umano, la
sua pelle non è più grigia ma di un pallidissimo
color carne.
Boccheggia e le sue mani ora tremano, mentre una strana
consapevolezza si fa spazio nel suo cuore.







«Questo
non… non è possibile» soffia, gli occhi
dorati puntati con
costernazione sui suoi palmi spalancati verso l’alto. 









“Non
esiste circostanza, né destino, né fato che possa
ostacolare la
ferma risolutezza di un animo determinato.”
(Ella Wheeler Wilcox)






*
* * * * * * * * * * * * *




“Dal
momento in cui viene riconosciuto, l’assurdo diventa la
più
straziante di tutte le passioni.” (Albert Camus)





































capitolo
19 – Ti vedo










«Pitch?»
pigola Katherine, incerta, mentre il suo precedente entusiasmo
sprofonda rapidamente. «Che cosa c’è?
Non è una buona cosa?»
tenta, non capacitandosi dell’espressione visibilmente
sconvolta di
Pitch.




«Io…»
gracchia Pitch.




Ripiega
le dita, più e più volte, senza realmente
riuscire ad accettare la
situazione. Le sue labbra si stirano in una smorfia quasi addolorata
e, se possibile, impallidisce ancora di più.




Katherine
si stringe al suo fianco. È decisamente preoccupata, ora. Di
certo
non si aspettava una reazione simile a una notizia che dal suo punto
di vista (forse un po’ ingenuo) è certamente
positiva.




«Non
capisco» mormora infine Pitch, ancora palesemente scosso e
turbato.




«Perché
è una cosa tanto brutta?» si azzarda a chiedere
Katherine, che
detesta davvero vederlo soffrire.




Pitch
serra strettamente le palpebre, scuotendo la testa.




«Credevo»
soffia, provando faticosamente a dare un senso e un ordine a quella
nuova e inaspettata situazione. «Ero quasi certo che non
sarebbe mai
più accaduto. Non dopo tanto tempo, non dopo tutto
ciò che è
successo. Invece…». I suoi occhi si attardano a
osservare
nuovamente le sue mani, stentando a riconoscerle come proprie. Si
morde un labbro, nervoso, e sospira pesantemente. «Invece
eccola
qui, di nuovo».




Katherine
lo guarda un momento, confusa. «Che cosa?
Cos’è di nuovo qui?».




Pitch
piega di nuovo le labbra in un sorriso mesto. «La
consapevolezza. Da
qualche parte, qui dentro…» prova a spiegare,
premendo con forza
un palmo contro il suo petto «c’è ancora
un piccolo pezzo di ciò
che ero un tempo. Una parte umana» mormora con voce tremante,
scuotendo nuovamente il capo, incredulo.




Katherine
aggrotta le sopracciglia. Qualcosa le sfugge e vuole proprio vederci
chiaro.




«Avevi
detto che sei uno spirito» fa notare seria.




Le
iridi scintillanti di Pitch si puntano su di lei. Katherine non
riuscirebbe a distogliere lo sguardo nemmeno se lo volesse con tutta
sé stessa.




«È
ciò che sono» conferma Pitch. «Ma non
è ciò che ero» aggiunge
esitante.




Katherine,
suo malgrado, è intrigata. «E cosa eri?».




«È…
una storia lunga» tenta lo spirito.




Lei
replica con una smorfia contrariata e dà un leggero pugno
alla
spalla di Pitch.




«Ho
sette anni, sai. Penso che il tempo per ascoltarla ce
l’ho» fa
notare con sarcasmo, sorprendendo Pitch che la fissa con tanto
d’occhi e sbuffa, suo malgrado divertito.




«Molto
bene, allora. Ma dato che sarà davvero
una faccenda lunga, credo faresti meglio ad alzarti da questo letto e
darti una sistemata. Sembri uno spaventapasseri» ghigna
malizioso.




Katherine
gonfia le guance e sbuffa indispettita.




«Ok,
però allora facciamo colazione, anche» propone
speranzosa.




«Facciamo?»
domanda dubbioso, inarcando un sopracciglio con ovvio scetticismo.




«Certo!
Devi recuperare energie, no? Quindi: ti piacciono i pancake?»
indaga
Katherine, già fin troppo eccitata.




«Mh»
si limita a rispondere Pitch.




Un
“Mh” che Katherine interpreta correttamente come
una risposta
positiva. Così batte le mani, allegra, e si catapulta fuori
dal
letto come un uragano, scomparendo in bagno in un batter
d’occhio.




Pitch
sospira di nuovo. Sta cercando, con tutte le sue forze, di non
abbassare gli occhi sulle sue mani. Guardarle, in quel momento,
sarebbe davvero troppo doloroso. Fatica ancora a credere che possa
essere successo. Non riesce a comprendere come, dopo tanto tempo e
tanti errori, da qualche parte dentro di lui esista ancora un
pezzettino di ciò che era. Sembra assurdo anche solo da
immaginare,
eppure è lì, davanti ai suoi occhi increduli.
Spera di non
incontrare specchi, almeno per le prossime ore; non è molto
sicuro
che riuscirebbe a reggere anche quella vista, per niente.




Torna
a stendersi sul morbido materasso e a coprire il suo corpo con la
pesante coperta. Forse, se tornasse a dormire, al risveglio
scoprirebbe che nulla è cambiato. Storce le