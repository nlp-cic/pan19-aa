. Concentriamoci su questi giocatori. –Levy sorrise, posando la testa sulla spalla dell’amica, sapendo che niente sarebbe potuto andare storto con lei accanto.

Gajeel smontò dalla scopa con il fiatone, i capelli sporchi di fango e, probabilmente, qualche costola rotta, ma la cosa importante stava nella sua mano: un piccolo, fastidiosissimo boccino d’oro era stretto fra le sue dita, con le ali che si muovevano ancora, seppur di poco, producendo quel leggero rumore metallico. Il ragazzo stava sfoggiando un affascinante ghigno di vittoria, molto compiaciuto di se stesso, ma non per questo era felice: avevano vinto solo grazie a lui, perché quell’idiota del nuovo Portiere si era fatto fare un sacco di punti.Quando entrarono negli spogliatoi, non si risparmiò nulla.– Ma che cazzo hai nella testa? Mia nonna è più atletica di te su quella scopa! Ma che cosa vi è saltato in mente quando l’avete preso? Non ci credo che lui fosse il migliore! Non voglio immaginare! Da quando facciamo così schifo?! –Era arrabbiato. Avevano vinto, ma era arrabbiato. In parte, anche perché erano passate due settimane e non era ancora riuscito a capire se Levy fosse stata invitata a quella dannata festa o meno, in parte perché quel tizio che, con la sua calma, gli dava sui nervi.– Gajeel, datti una calmata. – Ultear gli si avvicinò, posandogli una mano sulla spalla. – Abbiamo vinto. Qual è il punto? Abbiamo avuto trenta punti di distacco, non è molto, ma li avevamo. Vuol dire che ha parato tre Pluffe in più della squadra avversaria. –– No, non vuol dire un cazzo. Il Boccino vale centocinquanta punti. Ringrazia che sono riuscito a distrarre la loro Cercatrice. Non voglio vincere per mia bravura, siamo una squadra! Dov’è il gioco di squadra, eh? Io non l’ho visto oggi. E questo mi delude. Noi non siamo così. Se la prossima partita verrà giocata come questa, io mollo. –Ultear e Meredy si scambiarono una lunga occhiata, per poi rivolgersi a Minerva e Laxus, i quali si girarono verso il loro Portiere, Gerard. Juvia si limitava ad osservare la scena da seduta.– Mi dispiace. Era la mia prima partita. Migliorerò. –– Ci puoi scommettere. – rispose Gajeel, poi si tolse la maglia e si avviò verso le docce. Aveva bisogno di far sbollire la rabbia.L’acqua calda gli scorreva sui capelli lunghi, appiattendoli. Maledizione. Maledizione! Era il suo ultimo anno, non voleva vincere così, voleva che tutti ricordassero come Serpeverde, quell’anno, avesse letteralmente schiacciato gli avversari, voleva annientarli tutti, voleva essere superiore.– Gajeel, non essere arrabbiato. –La voce di Juvia passò attraverso le mattonelle e i muri delle docce maschili. Non poteva vederla, ma sapeva che stava appoggiata lì, con la schiena. Lo faceva sempre. Sospirò. Forse aveva ragione. Non avrebbe dovuto arrabbiarsi così tanto con il novellino.– Non andrò a chiedergli scusa. –– Non è quello che Juvia ha chiesto. – ribatté lei, tranquilla ma sicura.– E allora? –– Allora, Gajeel non deve preoccuparsi. Juvia e Minerva stanno allenando Gerard tutte le volte che possono, ci sono dei progressi. Gajeel non deve arrabbiarsi nemmeno con Laxus, perché è stata Juvia a chiedergli di far entrare Gerard in squadra. Gerard è bravo, gli serve solo un po’ più di tempo per ambientarsi, è timido. Juvia crede in lui. Gajeel si fida del giudizio di Juvia, vero? –Gajeel sorrise appena. –Sì, Juvia, mi fido. –– Bene. Juvia vorrebbe che Gajeel partecipasse agli allenamenti di Gerard. Potrebbe aiutarlo. –– Facciamo così. Se riuscirai ad andare con la persona che vuoi a quella dannata festa, allenerò il ragazzo. Altrimenti dovrai chiedere a Laxus di cercare qualcun altro. Affare fatto? –Juvia rimase in silenzio qualche istante, stava soppesando la proposta. – E deve essere Juvia a invitarlo? –– Nah, basta che quando ci andiamo siate insieme, non mi importa da chi parte l’invito o come avviene. – rispose, perché era vero. Voleva che Juvia combattesse. Voleva vederla felice, per una volta. Sapeva che poteva farcela.– D’accordo. Juvia accetta. Adesso però Juvia deve andare, è molto stanca. Ci vediamo in sala comune. – batté le nocche un paio di volte contro il muro, Gajeel ne sentì il suono dall’altra parte, vide solo una mano che gli sventolava davanti al naso, poi scomparve.                                                                                                                                                   ***La lezione di Storia della Magia era sempre stata fra quelle che gli studenti meno apprezzavano, e Gajeel era compreso fra quelli: una volta ogni tanto non gli dispiaceva ascoltare storie, ma dover imparare a memoria venti rivoluzioni dei folletti, quaranta degli orchi e altre dieci dei fauni, e dover ricordare date e nomi annessi gli faceva venire l’orticaria solo al pensiero.La testa nascosta fra le braccia, Gajeel non vedeva l’ora che la campanella suonasse e anche quella giornata finisse. Era ancora stanco dalla partita della settimana precedente, desiderava mettere qualcosa sotto i denti e sbattersi a letto. Magari il giorno dopo si sarebbe dato per malato. In fondo,