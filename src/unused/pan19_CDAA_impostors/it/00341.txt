corto e la pelle in fiamme, di veder comparire scottature inaspettate e di lasciarsi trovare drammaticamente sprovvisti di qualcosa per lenire il dolore.

Phichit ha imparato a non sbilanciarsi, quelle rare volte che Yuuri gli lascia intravedere una parte nuova di se stesso attraverso i solchi. Ha imparato a misurare i suoi passi, in uno stile di danza troppo etereo per lui ma al quale si può adeguare, perché a Yuuri bisogna venire incontro esattamente alla distanza prestabilita. Un passo troppo deciso, teme, potrebbe restituire ai suoi occhi quel guscio di luce protettiva che tornerebbe a rimandargli indietro, ancora una volta, solamente il suo riflesso.

Non lo abbraccia, Phichit. Si limita a circondargli le spalle in una stretta rassicurante e a premere brevemente una guancia contro la sua tempia, staccandosi appena in tempo per cogliere la seconda occhiata sorpresa che Yuuri gli rivolge, quella sera.

«Puoi fare tutto quello che ti metti in testa di fare. È una delle cose che mi piacciono tanto di te, Yuuri».

Il rossore che si spande sulle guance del suo coinquilino è così delizioso che Phichit si rammarica di doversi allontanare.

Ma non prima di chiosare «Anche se sai essere molto distratto col cibo!» e pizzicargli via un chicco di riso schiacciato dalla punta del naso.

«P-Phichit–kun!»

Con una risata argentina, Phichit si allontana dalla scrivania, stringendo abilmente le dita attorno al bordo del piattino ancora mezzo pieno. «Questo lo prendo in ostaggio» annuncia, con aria solenne. «Vienimi a ripetere qualche prefisso, dopo, e avrai la tua ricompensa».

Sul viso di Yuuri si susseguono, con una rapidità che Phichit trova esilarante: sorpresa, sgomento, possessività e, infine, sconfitta. «Uhm… d’accordo. Sei sicuro che non ti do fastidio?»

«Al cento per cento».

Un sorriso imbarazzato stiracchia le labbra di Yuuri. «Che fai, ora?»

Phichit si porta una mano al mento. «Credo che metterò su The King and the Skater. È da tanto che non lo rivedo».

«Se riesco a finire in tempo ti raggiungo, allora. Anche se…» l’occhiata scoraggiata che Yuuri lancia al suo materiale di studio parla da sola.

«No problem. Sono sicuro che farai in tempo per il due» replica Phichit, con un occhiolino.

Per la prima volta quella sera, Yuuri ride. «Ci proverò. Allora buona maratona. E… grazie».

Lo sguardo sincero degli occhi grandi del suo coinquilino è sempre più di quanto possa sopportare. Per una volta, Phichit Chulanont è grato di essersi allontanato da Yuuri. «…Di niente».

Chiude la porta dietro di sé, Phichit. Chiude la porta, e Yuuri si ritrova circondato dal silenzio, solo con i suoi libri e con i suoi esercizi ancora una volta.

Finché, cinque minuti dopo, il suo cellulare non vibra e Yuuri non legge il nome di Phichit sul display.

 

Da: phichit+chu
23/11, ore 18:44


E comunque dovrai insegnarmi qualche frase in russo, uno di questi giorni. Mica posso fare la figura del pesce lesso davanti a Viktor mentre tu te la bulli, al prossimo Grand Prix! d(-_^)



 


Yuuri è grato che Phichit non possa vedere le sue guance prendere fuoco.

02. Maccachin dà una zampa a Viktor con lo studio. Più o meno. (Viktor&Maccachin)

Si vede che l'episodio di ieri m'ha segnata? No? Ahahahah... ah... *90 minuti di lacrime*Andunque al dando: io mi sono flashata una cosa. So che Viktor e Yuuri tra di loro parlano in inglese, però mi sono flashata una cosa. Perché Viktor è *gesticola* e questa è una cosa che ce lo vedo tantissimo a fare, solo per l'occasione. *le note più vaghe della storia*Ci vediamo giù per una nota importantissima. Buona lettura!Ps. Grazie a tutte le persone che hanno lasciato kudos/bookmarkato/commentato *-* y'all were born to make history. Or at least my day. *emette cuoricini*


            (See the end of the chapter for  more notes.)
            

«Da oggi sarò il tuo coach».

Viktor si porta un dito alle labbra. «Che ne pensi, Maccachin?»

«Woof!»

«Mmh… no, hai ragione. Non convince neanche me».

Si lascia sfuggire un sospiro sottile, le dita che s’intrecciano alle ciocche corte dietro la nuca e lo sguardo che vaga senza posa sullo schermo del cellulare.

«Chissà se lo sto leggendo bene?»

Gli occhi azzurri di Viktor indugiano su quelle brevi righe di testo, cortesia di un membro della community linguistica più famosa del web – forum che esistono da così tanto tempo e sono talmente frequentati che nessun utente ha commentato, neppure con una battuta, sull’insolita specificità della sua richiesta.

«Kyou… kara…»

Maccachin inclina la testa. I suoi occhi, neri e tondi come biglie, seguono con attenzione i movimenti della bocca di Viktor; le lunghe orecchie ricce si scostano di lato, in un tentativo di carpire dei suoni che sono altrettanto estranei per lui che per il suo umano.

«Ore wa…»

Viktor saggia quelle parole straniere tra le labbra, bilanciando i suoni sulla punta della lingua e sul dorso dei denti.