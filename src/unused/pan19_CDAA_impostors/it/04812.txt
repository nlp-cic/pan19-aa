Districò le gambe. Era pesante nella zona lombare, e sulle cosce. Era come quando faceva un paio d’ore di ginnastica, esercizi particolarmente impegnativi e magari dopo settimane e settimane di sedentarietà. I muscoli dolevano di acido lattico.



Komaeda annuì e lo seguì con lo sguardo mentre lui si sdraiava sul letto. 



Guardò il soffitto. Avrebbe dovuto cercare gli altri, ma d’altro canto se fosse successo qualcosa di grave lo avrebbero cercato loro stessi. Non voleva uscire da quel cottage senza aver ricostruito gli avvenimenti del giorno precedente, né lasciarci dentro Komaeda legato.



Era tutto troppo strano.


 


-- 



Il giorno prima


 


“

Sei venuto a dirmi che sei il Traditore? No, eh? Del resto un misero studente del Reserve Course non può essere così importante

.”



Si rigirava in bocca quelle parole come una caramella al fiele. Si sentiva il petto in fiamme, e anche la mente. Come cazzo si permetteva di parlargli con tutta quell’arroganza?



Non era giusto. 

Non era vero

.



Non era solo uno studente del Reserve Course, c’era dell’altro. Non sapeva cosa, ma c’era. Prudeva lì, da qualche parte nella sua testa, sotto la pelle. Si grattò sopra l’orecchio e corrugò le sopracciglia.



Dove stava andando? Si fermò davanti alle porte dell’Hotel.



Erano tutti schizzati a cercare le stupide bombe di Komaeda, ma uno come lui…



Gli tiravano i muscoli della faccia. Li toccò con cautela, e scoprì di aver teso le labbra in un largo sorriso. 



Uno come Komaeda non sarebbe mai stato in grado di creare un ordigno così potente da distruggere tutte le isole. Che idiozia, come avevano potuto crederci?



Avrebbe potuto dare il beneficio del dubbio a uno con le capacità di Souda, o a Fuyuhiko, vista la sua famiglia, ma ci voleva ben altro che della stupida 

fortuna

 per creare una bomba potente.



E Komaeda poteva solo contare su quello. Sulla sua bravura a manipolare e raggirare, e sul suo ridicolo




Noioso 





talento.




Fece dietro front. Le finte bombe erano un diversivo, qualcosa con cui tenerli impegnati. Avrebbe fatto meglio, piuttosto, a indagare su Komaeda e a scoprire le sue intenzioni.



Non aveva dubbi di potercela fare. In fondo il suo Talento era il-



Corrugò le sopracciglia. Quale talento? Non aveva alcun talento. 



Non era importante.



Imboccò la strada dei cottage. Avrebbe potuto seguire Komaeda, ma non era l’Ultimate Stalker e comunque non aveva 

ancora

 idea del suo piano, magari aveva già preparato tutto e avrebbe sprecato una giornata a spiarlo mentre bighellonava in attesa che il Traditore si facesse vivo.



Meglio perquisire il suo cottage, piuttosto. Eccolo, solo a una casetta di distanza dalla sua.



Osservò la serratura. Non aveva intenzione di lasciare tracce, quindi non poteva  spaccarla come aveva fatto Mioda-san con quella di casa sua. Aveva bisogno dell’e-handbook personale di Komaeda per aprirla. A meno che non l’avesse riprogrammata, doveva solo trovare il meccanismo.



Non si era mai attardato ad osservare da vicino le serrature delle porte dei cottage, chissà se Souda l’aveva mai fatto. Si chinò, le mani sulle cosce.



Attorno al disegno stilizzato di Komaeda, quasi invisibile, c’era un leggero dislivello; lo sfiorò con le dita. Segnava tutto il contorno del cartellino. Agli angoli, minuscole scalfitture sospettosamente a forma di punta di cacciavite. Sorrise appena ed estrasse il coltellino svizzero dalla tasca.


 


Richiuse lo sportellino, che scattò automaticamente senza bisogno di ricorrere al cacciavite. Estrasse il proprio e-handbook dalla tasca posteriore dei pantaloni. A rigor di logica, Komaeda non lo avrebbe mai saputo. 



L’intenzione iniziale era stata quella di scassinare semplicemente la sua porta, ma poi si era ritrovato del tutto in grado di configurare la serratura in modo che si aprisse anche al suo e-handbook.



Era stato fin troppo facile. Monokuma lo aveva fatto apposta a rendere il sistema così facilmente hackerabile? Era bastato…



Batté le palpebre. Non sapeva descrivere come aveva fatto.



Si strinse nelle spalle. Passò il proprio e-handbook nella fotocellula e la porta scattò socchiusa. 


Le indagini di Hinata-Izuru continuano, il piano di Komaeda si dipana velocemente nella sua mente geniale.


Si chiuse alle spalle la porta del cottage di Komaeda. La serratura scattò con un sonoro 

clack

, ma tanto nessuno era nelle vicinanze. E anche se il proprietario lo avesse saputo… be’. Scrollò le spalle. 



Qualcosa gli diceva che non era preparato a questo. Lo aveva sottovalutato, il miserabile.




Miserabile

. Aveva uno strano sapore, quella parola, suonava strana nella sua mente. Come se non l’avesse mai formulata prima.



In effetti, non era da lui. Ma Komaeda in ogni caso se lo meritava, anzi, se glielo avesse detto avrebbe lui stesso confermato che sì, era un miserabile fatto e finito.



Si rigirò fra le dita quel pezzetto di stagnola. 



Ora veniva il difficile. Komaeda doveva aver riempito 

qualcosa 

con il veleno che aveva trovato nel suo frigo. Qual era il suo obbiettivo?



Avvelenare qualcuno. Il traditore, forse. 



Corrugò le sopracciglia. Komaeda non sapeva chi fosse il traditore, però faceva un grosso affidamento sulla sua fortuna. Avrebbe potuto riempire di veleno una qualunque