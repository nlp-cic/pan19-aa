respiro a vicenda, in più Ian era terrorizzato. «Lo ha massacrato di botte, Ian.» fu la sola cosa che riuscì a mormorare, con il volto affondato nella sua spalla. «Calma, Mandy. Ti prego, calma.» lottava contro se stesso per non piangere, ma la gola gli bruciava terribilmente e sembrava pronto a scoppiare da un momento all’altro. D’altronde, liberare tutta quell’angoscia non poteva fargli altro che bene. «Terry lo ha distrutto.» continuò, con voce frastagliata «Non l’avevo neanche riconosciuto quando l’ho visto.» Ian le prese il volto tra le mani, provando a guardarla negli occhi azzurri lacrimanti, così simili a quelli di Mickey che quasi uccidevano «Cosa è successo, Mandy?» le chiese con decisione, cercando di non far trapelare alcuna traccia di panico «Respira. E spiegami cosa cazzo è successo.» «Hanno fatto uscire Terry di galera con la condizionale.» respirò a fondo, asciugandosi le lacrime e cercando di parlare chiaramente «Era furioso con lui dopo quello che è successo al battesimo e …» si coprì gli occhi con una mano, come se si vergognasse per le azioni del padre «non era intenzionato bene con Mickey, conoscendolo lui probabilmente l’avrà anche provocato e lo stronzo ha scoperto che ha divorziato da Svetlana per sposare te.» Parlava a malapena, con la voce roca e gli occhi lucidi, così Ian le accarezzò la guancia e le prese la mano, dolcemente. «Quando sono arrivata con Lip lui aveva una brutta ferita alla testa e cinque fori di proiettile nel corpo: lo ha colpito alle gambe e alle braccia … o forse alle spalle, ma …» sospirò ancora, per non piangere di nuovo «quando lo hanno portato qui aveva un forte trauma cranico e lo hanno dovuto operare di urgenza.» adesso anche Ian tremava letteralmente e il suo sguardo si era perso nei lineamenti del volto di Mandy «C’era tantissimo sangue sul muro della cucina» singhiozzò «credo … credo che gli abbia sbattuto la testa contro il muro. Lip è rimasto con me fino a qualche ora fa, poi gli ho detto di andare a casa, che me la sarei cavata.» Le mani di Ian avevano iniziato a tremare ancora di più, mentre alcune lacrime gli scivolavano sulle guance arrossate senza che lui provasse minimamente a controllarle. Come aveva potuto fare quello al suo Mick? Mandy tornò a rifugiarsi nella sua spalla, affondando il viso nella sua divisa. «Voleva ucciderlo, Ian.» sussurrò all’improvviso, accarezzandogli la schiena piangendo «Terry voleva uccidere Mickey e pensava di averlo ammazzato. Lui era in un lago di sangue in cucina e lo stronzo dormiva ubriaco fradicio sul divano.» «Basta, Mandy.» la bloccò, sprofondato ormai in silenziose lacrime. Non voleva neanche immaginarlo il suo Mick in quelle condizioni. «Va’ in camera sua, stagli accanto finché io non torno. Mi faccio spiegare tutta la situazione dal medico, okay?» la guardò intensamente negli occhi, ormai privi di ogni barriera emotiva. Mandy annuì ed Ian la strinse a sé un’ultima volta, prima di andare a parlare con il medico che aveva in cura Mickey e lasciare che Mandy si rintanasse nella camera di ospedale in cui era stato sistemato suo fratello. Ian impazziva dalla voglia di poter rivedere il volto di Mickey, di poterlo baciare, accarezzare di nuovo, ma al tempo stesso era terrorizzato dalle condizioni in cui l’avrebbe potuto trovare. Quando si ritrovò davanti al medico, questa si rivelò una donna di mezza età, con dei capelli ricci e tinti di rosso, accompagnati da uno sguardo severo e penetrante. «Salve, dottoressa.» l’aveva salutata, stringendole la mano mentre lei lo scrutava attentamente, in modo quasi inquietante. «Salve. Lei è … ?» «Ian Gallagher. Vorrei sapere di Mikhailo Aleksandr Milkovich.» si era tolto il cappello e al solo pronunciare del suo nome sentiva le lacrime premere nuovamente sugli occhi, ma si convinse che non poteva piangere davanti a quella dottoressa. «È un suo parente?» «Suo marito.»  Ian la guardava con uno sguardo perso e quasi supplicante, mentre lei trafficava con delle cartelle cliniche e varie scartoffie sulla sua scrivania. «Ah, sua cognata ci aveva detto che sarebbe arrivato oggi. Prego, si sieda.» E lui sedette sulla poltroncina che vi era di fronte alla scrivania, in cui poteva veder bene i lineamenti della dottoressa che non lo degnava neanche di uno sguardo e parlava con un tono di voce talmente neutro e rigido, talmente schietto da sembrare spaventoso. Ian si chiese come una persona potesse parlare di quelle cose orribili come se fossero pane e formaggio. «Il paziente è stato operato d’urgenza per un’importante emorragia interna dovuta ad un grave trauma cranico, aveva cinque ferite da arma da fuoco superficiali, per lo più alle gambe e alle braccia e una buona dose di ferite, lividi e contusioni, per lo più sul viso.» «Come sta adesso?» una lacrima scese sul suo volto, ma non si prestò neanche ad asciugarla. Non aveva alcuna importanza. «Sono riusciti a stabilizzarlo, ma è ancora in coma.» Ian strinse i pugni attorno al cappello, guardando la dottoressa con fare allarmato. «In coma?!» «È plausibile, signor Gallagher, suo marito