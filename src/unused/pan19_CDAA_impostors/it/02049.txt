rilassarsi. Inspira ed espira, e poi
corruga
appena la fronte, prima di ricominciare a parlare.



Ѐ

difficile, continuare a pensare alla grammatica e a
ricordare declinazioni e verbi, e poi concentrarsi sugli accenti,
alzare e
abbassare appena la voce nei punti e nei momenti giusti. E, allo stesso
tempo,
sentire il movimento cauto della lingua tra i denti e contro il palato,
storcere le labbra per creare suoni nuovi e estranei, aprire e chiudere
la
bocca in quello che spera sia il ritmo giusto – okay, molto
probabilmente non
lo è. Finisce sempre per parlare in modo troppo lento e fare
la figura della
stupida, Tiina lo sa.



Osa
riaprire gli occhi,
piano. E, all’improvviso, sente tutto il viso bruciare.



Berwarld
Oxenstierna è
arrivato da Stoccolma solo un paio di settimane fa, e Tiina e i suoi
compagni
di classe lo hanno subito etichettato come uno snob svedese: sempre
così
controllato e preciso, così scontroso e freddo. Eppure,
a
Tiina è bastato parlarci un paio di volte per scoprire il
ragazzo gentile sotto
quell’apparenza glaciale – il ragazzo che si
è offerto di darle ripetizioni di
svedese senza volere nulla in cambio e che non perde mai la pazienza
davanti ai
suoi errori più sciocchi, che ha smesso presto di farle
paura e che, qualche
rara volta, sorride in un modo che le fa sentire la testa leggera sul
collo.



Anche
così, vedere
Berwald – l’inespressivo Berwald
– portarsi una mano alla bocca e
tentare con scarso successo di non ridere per
la sua pronuncia
non è molto incoraggiante. Insomma, da una parte Tiina
vorrebbe continuare ad
osservare il modo in cui il suo sguardo si illumina dietro le lenti
degli
occhiali, dall’altra vorrebbe solo scavarsi un buco in un
lago ghiacciato.



-
Va bene, va bene. Sono
ridicola – ammette quando è abbastanza certa che
le sue guance siano tornate al
loro colore naturale, cercando di regalargli il sorriso più
naturale che le
riesce. Non deve essere molto convincente, perché Berwald
scuote la testa,
un’espressione vagamente colpevole negli occhi e nella piega
appena accennata
delle labbra.



-
Non è vero – le dice,
perché oltre ad essere un buon insegnante è anche
un buon amico, e poi riprende
la sua aria calma e professionale e le consiglia di concentrarsi sul
significato delle parole che sta dicendo.



Lo
svedese non è la
materia preferita di Tiina, decisamente, e a dire la verità
ci sono solo
quattro parole di cui le interessa davvero il significato. Quattro
parole, che
spesso ripete tra sé, sottovoce e con determinazione, ma non
avrà mai il
coraggio di dire ad alta voce.




Jag
tycker om dig 

…
non saprebbe davvero se scoppiare a
ridere o a piangere, se un giorno riuscisse a dirlo a Berwald e lui non
la
capisse per colpa del suo stupido accento.



 



 



 



 



 




 



 


La
carriera di
insegnante non fa per lui, questo Berwald lo ha capito subito.
Però non è colpa
sua, o almeno non del tutto.



Principalmente,
la colpa
è del modo in cui Tiina si morde le labbra – piene
e rosee – quando sa di aver
fatto un errore, e dell’espressione determinata e assorta
allo stesso tempo che
si dipinge sul suo viso quando cerca di ricordare una parola, e ad
essere
sinceri anche dei suoi occhi così chiari e dei suoi capelli
così biondi. Ma
anche dell’impegno che mette in ogni cosa, dalle lezioni
più semplici a quelle
più complesse, e che a volte si trasforma in pura
testardaggine – e dei suoi
modi gentili e schietti, di quella sua leggera timidezza, dei suoi
sorrisi
bianchi e aperti … e, in breve, di Tiina e
basta.



Berwald
prova a non
distrarsi, davvero, perché Tiina merita un bravo insegnante,
o almeno uno che
insegni con un po’ più di passione di quelli a
scuola. E, in effetti, hanno già
fatto molti progressi insieme, anche se il merito va lui solo in parte,
perché
Tiina è un’allieva costante e attenta.



La
grammatica di Tiina è
già migliorata molto, il problema è sempre la
pronuncia, quell’accento ancora
un po’ troppo marcato. Berwald non può fare a meno
di sorridere ogni volta che
apre bocca. Non che sia ridicola,
come si ostina a pensare Tiina.
Anzi, gli dispiace che si sia convinta di esserlo anche per colpa sua.
Non
voleva offenderla, e vorrebbe davvero rimediare, se potesse farlo.



Ma
dirle che in realtà è adorabile
quanto un Moomin quando
parla in svedese non gli sembra un’idea così
intelligente. E anche spiegarle che il modo in cui pronuncia ogni
parola –
pronunciando con cura tutte le lettere, calcando sulle erre,
eliminando gli accenti e allungando nella bocca le vocali
finché ciò che le
esce dalle labbra è una cantilena, una filastrocca
– gli fa venire voglia di
baciarla è fuori questione.  



In
ogni caso, Berwald
continua a darle ripetizioni, anche quando si ritrova a doversi
trattenere
dallo spostare la sua sedia più vicino a quella della sua
amica, o dall’accarezzare
una mano piccola e bianca appoggiata distrattamente sulla pagina di un
libro. E
poi, quando torna a casa, studia anche lui.



Il
finlandese è una
lingua difficile, con tutti quei casi e quelle parole composte da
troppi
elementi, e la sua pronuncia di certo non è perfetta: