suo.

Questa OS non è collegata alla prima, ma spero vi piacerà uguale!

Doveva succedere, non è una sorpresa per nessuno. Il Sir Safety Perugia dovrà vedersela col Trentino Volley sul campo da gioco e Ivan si è ripromesso di essere lucido quanto basta per sfidare la coppia Giannelli/Lanza senza dare di matto. Ha cercato di darsi un contegno per tutta l’estate, la stessa estate che ha visto Simone sfuggirgli via dalle mani, scappare in Sicilia con Filippo e lasciato detto un semplice “io non ce la faccio più”.Ivan non è una persona comprensiva, tantomeno calma. Alle lamentale velate di Simone non aveva mai risposto – erano alle Olimpiadi, Cristo! – perché si riteneva la parte lesa della coppia, quello sposato che si era invaghito di un marmocchio durante il ritiro olimpico. Simone, in fondo, era libero. Poteva fare quello che voleva, sempre, amarlo nel modo che più gli era congeniale o lasciarlo con una scenata da regina del dramma. Invece, il ragazzino preferiva incassare tutto ed erano finiti con una relazione troppo logorata e dai toni tristi (Simone non si meritava di essere triste. Simone era quello che sorrideva, aveva un sorriso bellissimo). Qualche giorno dopo, Ivan si era visto sbattere in faccia la luna di miele di Simone con Filippo, documentata passo dopo passo su Instagram. La situazione gli è abbastanza chiara: il ragazzino è scappato da quella che riteneva “una relazione da binario morto, che non va da nessuna parte” per farsi consolare da Filippo Lanza. Lanza che è più giovane di Ivan, single, di bell’aspetto ed equilibrato abbastanza da tenere Simone sotto controllo. Vederli finire nella stessa squadra era stato il colpo di grazia, perciò è circa un mese che Ivan non controlla i loro social, non scrive a Simone nemmeno un sms, non chiede a Filippo come sta. E’ arrabbiato  - no, è furioso – con entrambi, l’unico modo che conosce per fargliela pagare è distruggerli sul campo da pallavolo. Almeno, lì è sicuro di avere la situazione sotto controllo e Simone non può di certo accusarlo di essere un “incoerente del cazzo”. “Are you okay, man?” Aaron Russell lo affianca e lo colpisce con una mano sul petto. Ivan non gli risponde, arriccia le labbra e osserva corrucciato il campo. Dall’altra parte della rete, il Trentino si sta riscaldando: Simone palleggia senza impegno con Antonov, Filippo li guarda rilassato, una bibita energetica stretta nella mano destra. “You look worried” Aaron inclina la testa e prova ad attirare la sua attenzione. “You look really worried”“I’m fine” borbotta, massaggiandosi e tirandosi la barba. Aaron non se la prende per la risposta brutale e comincia a guardare anche lui l’altra squadra. “They’re good” commenta.“We’re better” Ivan ringhia infastidito. Sta per aggiungere altro, ma Simone Buti li raggiunge e gli circonda le spalle con un braccio. Buti sa tutto; o meglio, sa quello che ha visto e il resto l’ha dedotto dai racconti che Ivan ha deciso di lanciare come briciole di pane. Simone Buti non è di certo stupido, e un po’ Giannelli se l’è cresciuto, perciò gli stringe la spalla con una mano. “Sei carico?” gli domanda, con un sorriso eccessivamente ampio. Ivan alza gli occhi al cielo, perché lui è sempre carico. Vuole solo essere sicuro che Simone e Filippo siano carichi abbastanza per reggere i palloni che gli farà arrivare sulla testa – perché, lo giura sulla sua divisa, calcolerà la traiettoria al millimetro per schiacciare addosso ad entrambi. Aaron si porta le mani sui fianchi e scuote la testa. “Why is he so angry?” “Nevermind” Buti sventola la mano  e attira Ivan in un abbraccio scomposto, che a malapena viene ricambiato. “Stai calmo, ok? E’ una partita come tutte le altre, vedili solo come avversari”“E’ quello che sono, infatti” allontana Buti con una spallata e si avvia sotto rete. Buti lo guarda e sospira rassegnato, borbottando tra sé e sé un ironico “Seh, certo”. Simone lo adocchia dall’altra parte del campo e prova a sorridergli, fallendo miseramente (Ivan non lo sa, ma è ancora tristemente innamorato di lui. Filippo invece lo sa e prova a distrarlo con un giochino stupido, fa ruotare la palla su un dito e poi gliela lancia). La scena indispone Ivan ancora di più e stringe la rete tra le dita. Questa me la paghi, marmocchio. 

**

A metà del secondo set, il grande e famosissimo Zar è in un altro universo: se n’è accorto Aaron, che sbotta incredulo, se n’è accorto Buti, che tenta di coprire il campo quanto basta per evitare disastri, se n’è accorto Kovac che, a bordo campo, continua ad insultare il suo schiacciatore di punta. Ivan Zaytsev è completamente fuori fase, perché Simone continua ad alzare la palla a Filippo per fare punto e, quando questo accade, le manifestazioni di gioia sono fin troppo fisiche per i suoi gusti. Quella partita lo sta destabilizzando più del dovuto e comincia a vederci rosso: sbaglia le battute, la traiettoria della palla e, un paio di