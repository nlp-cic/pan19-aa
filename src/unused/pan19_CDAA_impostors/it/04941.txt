, vado subito su di sopra e comincio a cercarlo, lo trovo seduto al pianoforte, lo fissa ma non suona.
In questo momento lo vedo piccolo. È seduto, le spalle ricurve, le mani abbandonate fra le cosce  e fissa i tasti che non tocca. Intorno il silenzio ed il vuoto lo accolgono, è semi buio, non ha acceso luci, solo alzato la persiana.
Non ho fatto rumore, ma sto per accendere la luce quando lui, che mi dà le spalle, inizia a parlare piano.
- Mi chiedo se obbligandolo a fare quella cena insieme che rimandava da tempo, sarebbe cambiato qualcosa… - E da qui capisco che si sta colpevolizzando. Forse è normale quando uno dei tuoi migliori amici muore e Dio solo sa se è stato suicidio od overdose accidentale o un malore dovuto a chissà cosa. Quante cause possono esserci?
Senza fargli dire niente, mi avvicino da dietro e lo circondo stringendolo a me.
- Ehi, babe… - Mormoro mentre lo avvolgo e si appoggia a me adagiando la testa all’indietro, sulla mia spalla.
Gli bacio la guancia che è bagnata di lacrime e mentre lo stringo mi dà la sensazione che mi dava negli anni bui, quando ogni volta che lo toccavo sembrava consumato ed allora avevo paura a toccarlo.
Questa volta lo stringo, fragile fra le mie braccia, smarrito e carico di un dolore che capisco bene, perché solo poco tempo prima ho passato un dolore uguale.
La morte di chi amiamo è insopportabile, non ci sono cose che si possono dire, non esistono. Per questo credo negli abbracci silenziosi.
- Sembra si sia impiccato. - Dice poi come una sentenza, la voce è rotta, tira su col naso e non riesce a continuare, io aumento la stretta e sposto la mano sui suoi occhi, glieli copro e gli giro il volto verso il mio collo.
Chester si aggrappa voltandosi anche con il corpo, così lo sollevo e lui si lascia fare docile, poi mi siedo al suo posto al sedile del pianoforte e me lo sistemo sopra.
Lui si adagia sulle mie gambe, mi stringe con le braccia e nasconde il viso, rimane così su di me, io lo abbraccio forte e lo sento che si scuote mentre piange.
Chris era un suo caro amico, Chester ha fatto da padrino a una delle sue figlie, passavano molto tempo insieme quando riuscivano.
Quando ho saputo che Chris era morto ho subito pensato a lui ed ora che ce l’ho fra le braccia a piangere so che non potrò aiutarlo a stare meglio, posso solo aspettare paziente che il tempo attenui e quando se la sentirà, ascolterò quel che prova, che condividerà con me. E cercherò di farlo ridere, farlo stare bene, proteggerlo dagli scoppi che gli verranno ogni volta che qualcuno parlerà di Chris.
Farò tutto quello che posso, ma soprattutto ci sarò sempre.
Chester non smette di piangere, non parla, noi non ci muoviamo per un po’, poi sembra calmarsi, credo non pianga più ma rimane seduto su di me così per un tempo indefinito. Infine si solleva piano, ha la faccia rossa, gli occhi piccoli e gonfi di lacrime ed io sorrido dolcemente asciugandoglieli, si pulisce con le maniche della felpa che indossa che fa da fazzoletto, sorrido per il gesto tipicamente infantile e lo aiuto a pulirsi le guance.
- Mi suoni qualcosa? - Non si può parlare di cose così brutte, non si può dire quello che si pensa. A volte se lo facessi sarebbe come perdere troppo di sé. A volte è come se esprimendo il proprio stato d’animo tu sporcassi la memoria di qualcuno, perché le parole non sono sufficienti.
È qua che entra in gioco la musica.
Perché a volte le parole non bastano, a volte sono un crimine rispetto quel che provi.
Annuisco sempre con dolcezza, lui scende da me, prende un altro sgabello e si siede vicino, appoggia la testa alla mia spalla ed io, rivolto verso il piano, schiena dritta, fermo, inizio a suonare liberando dalla testa, dal cuore e dall’anima il dolore che Chester col suo pianto mi ha trasmesso.
La melodia che ne esce è molto triste e malinconica e la faccio pensando a quanto male faccia perdere qualcuno, ma ancor di più quanto male fa non poter aiutare la persona che ami, che soffre in quel modo.
E mentre suono penso a cosa sarebbe successo se Chester non fosse riuscito a disintossicarsi del tutto. Magari oggi piangeremmo per un anniversario doloroso e tragico che lo riguarda, magari le nostre vite sarebbero così diverse, così tristi. Magari non mi sarei mai rialzato, i rimpianti, i rimorsi mi avrebbero divorato.
La forza di vivere, quando guardo Chester oggi vedo questa forza di vivere che è riuscito a tirare fuori nel suo momento peggiore, quando poteva solo scegliere se uccidersi come ha fatto Chris stanotte, oppure rimanere vivo e lottare.
Sono felice che abbia trovato da qualche parte la forza di lottare. Sono felice che lui oggi sia qua con la testa appoggiata alla mia spalla, vivo. E sono felice che sia una persona forte, serena, vitale, allegra e che sia felice a sua volta.
Che Dio lo protegga sempre dai dolori insopportabili della vita, che Dio continui a dargli sempre i mezzi e la forza per superare