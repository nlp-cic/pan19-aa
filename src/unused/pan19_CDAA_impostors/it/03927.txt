d’argento, di quelle pesanti e con lo specchio sul dorso, che suppone essere l’oggetto che l’ha colpito, scintilla alla sua destra. Louis la fissa per qualche istante arcigno, come a voler dire “visto che hai fatto?!”; fa per alzarsi ma, quando alza lo sguardo, ciò che vede –per quanto possa essere ampia la visuale dall’interno di un camino- lo immobilizza. Si trova in una stanza enorme, bianca, con un mastodontico letto a baldacchino nel centro. E, seduto su quel letto, c’è Harry Styles, in smoking, che lo guarda sorpreso.  A questo punto, Louis non può fare a meno di chiedersi se ha perso il lume della ragione.  “Ciao”, fa Harry “Ti esce il sangue dal naso”.  A questo punto, è necessario spendere due parole su Harry Styles. Ciò che Louis sa di lui è che è Grifondoro, che occupa il suo stesso ruolo, quello di Cercatore, nella squadra di Quiddich della propria casa, che è più giovane, probabilmente più bello e che, nell’ultima partita, lo ha battuto.  Perciò Louis è ancora più irritato, mentre si alza in piedi e “Che posto è?” chiede freddamente, guardandolo con la coda dell’occhio. Harry si gratta la testa.  “Beh, non lo so” parla con una strana cadenza, un po’ lenta e roca. “Stavo camminando, ho pensato che avevo sonno e sulla parete è apparsa una porta. Allora sono entrato, mi sono ritrovato qui e la porta è scomparsa”.  Louis sbuffa, ma si trattiene dal dispensargli una qualche battutina riguardo la dilagante idiozia dei Grifondoro e si limita a dire “Allora è probabile che sia la Stanza delle Necessità”, stringendo gli occhi celesti dal dolore.  “Se vuoi ti sistemo il naso con un incantesimo”. Senza aspettare risposta, in un paio di falcate, Harry lo raggiunge, gli prende il viso ormai rigato di lacrime con una mano e, nonostante gli occhi appannati, Louis non può fare a meno di pensare che è ancora più bello di come gli era sembrato. “Epismendo”. Louis sente uno scricchiolio assassino e un dolore sordo. Poi, più niente. Si asciuga gli occhi con la manica del vestito, si tasta con cautela il naso.  “Grazie” dice, come una liberazione.  Harry sorride in quel suo modo infantile e sfacciato allo stesso tempo e “Non c’è di che” risponde, facendo spallucce.  Quando Louis si allontana, un po’ brusco, è troppo imbarazzato per far caso all’espressione un po’ delusa di Harry, che sospira e dice “Allora. Stanza delle Necessità?” “Già.” “Come funziona?” Louis fa una smorfia “Appare quando hai bisogno di qualcosa”. “Fin qui c’ero arrivato” fa Harry, seccato solo per finta. “Come usciamo?” “Non lo so” stavolta è il Serpeverde a grattarsi la testa, con le mani piccole e femminili. “Non vorrei che dobbiamo restare qui fino a che tu non ti sei fatto una dormita.” Harry ha una risata contagiosa, Louis ne prende atto e ridacchia insieme a lui, mentre ripassa in mente la lista dei pochi incantesimi che padroneggia, in cerca di qualcosa per, che so, tramortirlo, maledicendosi per non essersi mai impegnato a sufficienza a scuola. Poi però tentano entrambi con Alohomora, provano ad appellare una porta o una chiave con Accio, scagliano su ogni parte del muro un incantesimo di Disillusione ed Harry rinuncia persino ad impedire a Louis, seppure con un filo di preoccupazione, di tentare di aprire un varco nel muro con Bombarda Maxima. Ma niente ha effetto.   “Mi sa che avevi ragione con l’ipotesi della dormita” dice Harry. Louis, semplicemente, annuisce impassibile, cosa che è un po’ il suo modo di non mostrare il proprio rincrescimento.  Vede Harry voltarsi, avvicinarsi al letto, togliersi la giacca e slacciarsi il suo papillon blu in un gesto casuale, smaliziato, che fa salire comunque a Louis un nodo in gola, e si infila nel letto.  “Buonanotte” dice, con l’ombra di un sorriso nella voce.  Louis cammina per un po’ nella stanza, si guarda intorno, cerca invano di far apparire uno specchio col pensiero e fa in tempo ad accorgersi che il suo orologio da polso è rotto, prima che Harry si tiri su a sedere e “Senti, non ci riesco!” sbotti.  Louis decide che sì, è arrivato il momento di essere Louis Tomlinson e prendere in pugno la situazione. E tutto ciò che la sua brillante mente riesce a partorire è “Parliamo della vita dei Vermicoli fino a che non cadi stremato al suolo”.  Harry ride, con la sua voce roca e le sue fossette e fa sì con la testa. Ma poi convengono di non saper assolutamente nulla sulla vita dei Vermicoli e parlano di Quiddich, del Cheshire –dov’è nato Harry-, scoprono di conoscere entrambi Zayn Malik, un Corvonero del sesto anno, di detestare entrambi il caffè. Harry parla a Louis di sua sorella, Louis racconta ad Harry un aneddoto divertente che vede Stan Lucas in mutande alla finale della Coppa del Mondo. Da lì ritornano al Quiddich e, quando Harry dice “Sei un