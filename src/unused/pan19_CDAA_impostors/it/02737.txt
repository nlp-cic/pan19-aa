se avesse avuto i Doni, molto più di quanto temesse l’amante. Mi fido di lui, pensò, sorpreso da
    se stesso. Sì, era successo qualcosa, qualcosa che aveva cambiato tutto… come faceva a non ricordarselo? Si mise la testa fra le mani, poi si riscosse.
    “Permettimi di pensarci, Gellert.”



    “D’accordo” disse l’altro, invitandolo sotto le coperte e spegnendo il fuoco con un colpo di bacchetta. “Prendi una decisione entro l’anno, o agirò di
    conseguenza.”



    A Silente non piacevano gli ultimatum. Da quando era tornato, aveva amato e lottato sempre con Gellert al suo fianco. L’ombra che li minacciava era in
    agguato, sempre in attesa. Eppure si erano ritagliati un angolo di quotidianità, un focolare, per quanto sembrasse strano… Si strinse al compagno,
    respirando il suo odore così familiare, e pensò al pallido viso di Draco, segnato dai morsi; all’espressione fiera di Blaise; alla sensazione di vuoto e
    inevitabilità che aveva provato poche notti prima.



Decidi entro l’anno
    , gli aveva detto Gellert. Ma sentì che non importava la decisione che avrebbe preso.



Comunque vada, sarà il nostro ultimo anno felice
    .



    Quello sciocco pensiero melodrammatico non volle andarsene, così come l’assurda realizzazione che lui e Gellert erano stati felici, a modo loro, in quegli
    anni. Si rilassò, confortato dal suono del suo respiro. Gellert gli era diventato necessario come l’aria. Era tutto per lui: il suo amico, il suo amore, la
    sua famiglia. No, qualsiasi cosa avesse deciso, non poteva perderlo.



    *



    Slughorn si mise a quelli che Tom chiamava, beffardo, ‘i posti di combattimento’. L’ufficio era stato magicamente Espanso per raccogliere il maggior numero
    di persone, tra cui, naturalmente, spiccavano come farfalle rare il campione di Hogwarts, Fabian Prewett, e la campionessa Généviève Auly. Il campione di
    Durmstrang, un ragazzo taciturno che si beveva ogni parola del suo Preside, aveva declinato l’invito, ritenendolo un insulso tentativo da parte di Slughorn
    di spiare gli avversari.



    “La gente è maleducatamente sospettosa, Artie” si lamentò il professore, sistemandosi meglio il panciotto viola pericolosamente stretto.



O sorprendentemente dotata di buonsenso
    , pensò lui, irritato dall’ambiente insulso e colorato, che riusciva comunque a risultare claustrofobico nonostante le dimensioni, stipato di tutti i
    bigliettini, i cimeli e le foto-ricordo del melodrammatico vecchio tricheco. Versò dell’Idromele Barricato e lo porse all’insegnante.



    “Per te, Horace” disse, offrendogli anche un zuccheratissimo Ananas Candito.



    “Oh, Artie, sei un tesoro. Insostituibile” sospirò Slughorn, con calore, dopo che ebbe scolato il bicchiere con un verso di apprezzamento. Sbadigliò
    vistosamente.



Al contrario di te
    , pensò Tom, rimuginando, come gli capitava sempre più spesso, su quando e come avrebbe potuto sbarazzarsi di lui. “Non avresti sonno, Horace? Posso
    occuparmi io della festa, se sei stanco…” disse, manovrando discretamente la poltrona su cui era sprofondato con un Incantesimo di Locomozione.



    “In effetti, ragazzo mio” mugolò, socchiudendo gli occhietti, “forse sono diventato troppo vecchio per queste cose”. La testa gli ricadde all’indietro e
    Tom sentì una zaffata di sidro arrivargli in faccia. Senza preoccuparsi di celare il disgusto, lo trascinò nella sua stanza sballottandolo un po’, poltrona
    compresa.



    “Non ti serve aiuto, vero, Horace?” chiese, avviandosi verso la porta. Non aveva potuto fare a meno di usare una quantità di pozione Soporifera che avrebbe
    steso un elefante, tanto per andare sul sicuro. Si chiese se non avesse esagerato… tuttavia, metterlo a letto andava decisamente oltre le sue possibilità.



    Horace si riscosse. “No, Artie, vai pure a divertirti. Mi racconterai tutto domani, non è vero?”



    “Puoi contarci” disse Tom, mentre Slughorn prendeva a russare sonoramente.



    Con pochi tocchi, la stanza fu ridimensionata, le decorazioni da vecchia zitella svanirono e furono rimpiazzate da affascinanti foto di animali fantastici,
    creature dall’aspetto stravagante – un Kappa, un Marciotto e un Avvincino, che l’amichevole Lupin gli aveva fornito più che volentieri – e rilevatori di
    attività oscure.



    Fabian fu tra i primi ad arrivare e si guardò intorno, spaesato. Somigliava, in effetti, all’omonimo che aveva ucciso agli inizi degli anni 70, come gli
    aveva mostrato Bellatrix nei suoi ricordi. Alto, capelli biondi dalle intense sfumature ramate e gli occhi di un nocciola caldo e intenso, andò a stringere
    la mano all’assistente Gaunt.



    “Temo che il professor Slughorn abbia ceduto all’abbraccio di Morfeo” disse Riddle, ricambiando la stretta e sforzandosi di sorridere. Un sorriso
    calcolatore, appena accennato, che risultava al contempo timido e affascinante. Fabian ricambiò il sorriso apertamente, e si dedicò ad esaminare con
    attenzione i rilevatori magici.



    “Interessante, la Difesa contro le Arti Oscure, non è vero? Un vero peccato che non ci siano più occasioni per sfruttare le proprie capacità, oggigiorno.”



    “Già. E’ un onore per me partecipare al Torneo Tremaghi, è proprio l’occasione giusta per mettermi alla prova” rispose il giovane, entusiasta.



 Non sospetta nulla
    , pensò Riddle, mentre osservava Fabian