, devo combinare qualcosa, che ti costa?"A quanto pare l'ha convinto, perché Matteo sorride in quel modo perverso che gli ha sempre fatto salire il sangue al cervello. Lo osserva da capo a piedi e Gennaro si lascia guardare.

"Fammi fare questo shottino ad Alessio e ce ne andiamo di là" Il biondo esulta tra sé e sé e alza il pollice in sua direzione. Si gira per tornare da Giò e Davide, ma il suo dannatissimo professore di letteratura inglese è di fianco a lui, bocca spalancata ed espressione sgomenta. Ommioddio mi ha sentito.

"Ommioddio" sussurra Gennaro. "Ommioddio"

"Tu e-" annaspa Alessio, indicando il barista. "Tu -"

"Devo andare" urla Gennaro, dal nulla. "Buona... buona..." scuote la testa e sibila un paio di parolacce. "Sono ubriaco, prof, mi dispiace. Buon proseguimento!"

Matteo passa ad Alessio uno shottino di vodka e si volta rapidamente verso Gennaro. "Ma come, non volevi chiavare nello spogliatoio? Me li posso prendere dieci minuti"Gennaro sbianca peggio del solito e alterna lo sguardo dal suo professore (dubita che riuscirà più a guardarlo in faccia, comunque) al barista, che aspetta solo il suo via libera.

"Devo vomitare" pigola, dal nulla. "Vado in bagno"

"Gennaro!" Matteo lo richiama, leggermente infastidito, ma il ragazzo lo ignora. Corre al piano inferiore, fa due scalini alla volta, e si chiude nel bagno poco rispettabile del Greenwich. L'ha sempre saputo di essere sfigato, un soggetto preso di mira da ogni essere superiore di ogni singola religione, ma quella sera ha segnato un nuovo livello, difficilmente raggiungibile persino per lui. Alessio Iodice l'ha beccato a parlare sporco con un barista più grande, mentre era ubriaco, e in cerca di uno svago per dimenticarselo. Una barzelletta che non faceva ridere per niente, o almeno non faceva ridere lui. Beh, perlomeno adesso sapeva che gli piacevano gli uomini. Oh, magari era omofobo. Si guarda allo specchio e alza il dito medio al suo riflesso.

**

Gennaro ha ventidue anni, è un ragazzo maturo, appassionato di letteratura, e per questo motivo decide di saltare tutta la seconda settimana di lezioni con Alessio Iodice. Non ha il coraggio di presentarsi in aula dopo la gigantesca figuraccia e obbliga Giò e Davide a passargli gli appunti per rimanere in pari col programma. Le altre lezioni continua a frequentarle, ma evita accuratamente la zona degli uffici di Inglese – ha persino cambiato il bar dove solitamente prende il caffè, preferendo quello dell'università. E' così convinto che il suo piano sia perfetto che nemmeno ci pensa al fatto che quel giovedì c'è la riunione di Dipartimento.

"Salvatò" arriva al bar dell'università con un broncio invidiabile e la tracolla che scivola dalla spalla. "Fammi un espresso corto, ti prego" mugola. Salvatore lo guarda divertito e comincia subito a fargli il caffè, mentre Gennaro ruba quattro o cinque bustine di zucchero dal piattino del bar giusto perché hanno dei disegnini carini.

"Quanto siamo felici oggi?" scherza Salvatore, quando gli porge il caffè. Gennaro alza tre dita e prova a sorridere. Apre la bustina di zucchero con un pulcino dall'aria arcigna – gli somiglia, forse – e continua a blaterare di quanto odi le lezioni di linguistica, di Giò che non si è presentato e Vittorio che non vuole passargli gli appunti.

"Raia!"

"Uh Gesù" Gennaro strizza gli occhi e non ha il coraggio di girarsi. Il suo piano non può essere fallito, perché il suo piano è perfetto. E Alessio Iodice non frequenta quel bar, gli uffici sono in un'altra sede e Gesù, Alessio Iodice è dietro di lui e lo sta fissando.

"Raia?" ridacchia Alessio, affiancandolo al bar. "Sempre ai banconi ci incontriamo, eh? Come mai non sei venuto a lezione?"

"L'ha notato?" biascica Gennaro, con gli occhi spalancati.

"Sì, che l'ho notato" fa spallucce. "Sei uno dei pochi che mi fissa come se capisse davvero quello che sto dicendo. E poi sei il mio rappresentante, o no?" anche lui chiede un caffè a Salvatore. Gennaro gioca con la sua tazzina calda e deglutisce.

"Sono stato poco bene" mormora, in difficoltà. "Domani... domani ci sarò"

Alessio prende una bustina di zucchero e la scuote. "Senti, per quanto riguarda l'altra sera-"

"La prego, non ne voglio parlare" fa una smorfia. "Ho ancora gli incubi"

Il dottorando sbuffa una risata. "Tranquillo, cioè, non devi vergognarti. Lo facciamo tutti e non sono davvero il tuo professore, sto solo facendo un favore alla Campanelli, mica l'esame devi farlo con me. Già il fatto che mi chiamate professore mi fa sentire sinceramente in difficoltà" ammette.

"Tecnicamente, chi fa lezione è un professore" prende un sorso di caffè e si brucia un po' la lingua, ma chi ci fa davvero caso con Alessio Iodice che ti sta parlando? "Ero ubriaco, non faccio davvero così..." arrossisce sulla guance.

"Detto tra me e te" si schiarisce la voce. "Con Matteo ci