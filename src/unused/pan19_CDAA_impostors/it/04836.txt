, dove pungeva allertando i suoi sensi.
«Feren…» un basso sussurro alle sue spalle, vibrante di malcelata ironia.
Il guardiano raddrizzò il busto, serrò le labbra. La bella voce alle sue spalle, fredda e insieme seducente, era inconfondibile. «Buonasera, Elrhoss» scandì asciutto.
Si voltò lentamente, i suoi occhi scuri incontrarono quelli gelidi dell’altro guardiano.
Occhi imperturbabili eppure vivaci, dove si specchiava la stessa luce irridente che Feren aveva contemplato nella Stella.
Elrhoss lanciò una lunga, significativa occhiata nella direzione in cui era sparito il musico «Creatura incantevole, non è vero?» l’affermazione suonò sincera, ma singolarmente distaccata.
Poi il nuovo arrivato fissò nuovamente il bruno guardiano.
Feren ricambiò lo sguardo con la stessa insolenza.
Elrhoss aveva capelli castani come i suoi, ma dove la liscia chioma di Feren mostrava caldi riflessi dorati, l’ondulata capigliatura dell’altra guardia aveva riflessi di rame, che a dispetto della sua controllata compostezza gli conferivano un’aria un po’ selvatica. Gli occhi, di un azzurro screziato di verde, avevano la tinta cangiante del ghiaccio.
In generale, il profilo purissimo e il fascino dello sguardo lo facevano rientrare di diritto nella categoria del Bello, e di una bellezza molto delicata.
Ma all’esame accurato di Feren un’altra parola era affiorata nella sua mente. Un aggettivo: pericoloso.
La figura snella, elegante, i movimenti aggraziati, lo facevano sembrare un piccolo predatore. Più leggero e nervoso di Feren, che pur essendo magro aveva una sua solidità. Più rapido e forse più letale.
«Non ti consiglio di metterti in concorrenza con il suo amante» disse Feren riferito al musico, per poi pentirsi subito dopo. Non riusciva a credere di aver detto una cosa tanto frivola e inutile.
Un sorriso aleggiò sulle labbra delicate di Elrhoss «Il ragazzo è molto bello, ma non rientra nelle mie mire » Fissò Feren intensamente.
Il luogotenente di Thranduil gli lanciò un’occhiata sprezzante «Non tutte le creature sono a tua  disposizione… E non tutte le scelte possono mirare a un interesse personale»
Elrhoss mandò indietro il capo di scatto, poi rise. Lo fissò a lungo. Poi disse: «A cosa devo questa interessante lezione?»
Lo sguardo di Feren si indurì «Lezione … - la sua smorfia beffarda si deformò in una di rabbia – Mi parli di lezioni, tu… Non ne hai bisogno. Sei fin troppo furbo…» Di fronte allo sguardo interrogativo dell’altro, Feren proruppe come un fiume in piena : «Non hai forse usato Galion per screditare il nostro Capitano? Non lo hai fatto forse ubriacare per favorire la fuga dei Nani, e sottolineare così quanto tutti noi fossimo inadeguati? » Il tono vibrante della sua voce dimostrava che la ferita gli bruciava ancora.
Elrhoss lo guardò per la prima volta con serietà «Dunque è questo il problema, la tua credibilità… Il tuo onore – piegò le labbra in un sorrisino di scherno, poi le distese, ed esse sbiancarono come il suo viso. Gli occhi rimasero glaciali – e non ti viene il dubbio, Feren, che anche io sia stato screditato da questa situazione… incresciosa? Che il colpo sia stato grave anche per il mio, di onore? »
Feren si avvicinò, gli occhi scuri e fondi, i lineamenti tesi. Con mossa improvvisa strinse le mani sulla tunica dell’altro, tirandone con violenza i due lati dello scollo, fino a sollevare il suo interlocutore.
«Non prendermi in giro – sibilò – so bene che non è il titolo di guardiano quello che ti interessa. Ambisci a qualche cosa di più… Consigliere, magari. E per ottenere quello che vuoi sei disposto ad eliminare gli avversari più pericolosi… o quelli che tu ritieni tali. In quanto al tuo onore… lasciamo stare…» Feren parlò vicinissimo al viso dell’altro, l’espressione seria e quasi minacciosa.
Elrhoss lo ascoltò attentamente, gli occhi chiari sempre più grandi, le pupille dilatate, ma l’espressione ancora imperscrutabile.  Sorrise poi, più pallido che mai. «Tu non sai niente di me, guardiano – mormorò con aria sprezzante. Afferrate le mani dell’altro, si liberò della loro stretta con forza inaspettata – Non sai niente di molte cose » scosse la testa, facendo un passo indietro, ma senza smettere di fissarlo.
Feren abbandonò le braccia lungo il corpo, e per un lungo istante rimase così, in piedi di fronte a lui. Senza toccarlo, ma così vicino che ne sentiva sul viso il fresco respiro. E gli occhi chiari di Elrhoss, fissi nei suoi, erano così grandi che il bruno guardiano ne ebbe come una vertigine.
E fu per quello, forse, fu per quel senso di oblio e di pericolosa attrazione, che Feren si sentì vacillare. E senza potersi difendere avvertì le mani dell’altro sulla propria tunica, strette sul davanti del vestito, che tiravano quasi a strappargli i bottoni. Prima che potesse protestare le labbra di rosa erano sulle sue, sapienti e insinuanti.
Con pochi tocchi delicati Elrhoss dischiuse la sua bocca. Poi la sua lingua cominciò una gentile, quasi pudica esplorazione.
Suo malgrado Feren socchiuse gli occhi, mentre le mani di Elrhoss si poggiavano sul suo petto. Le sentì sorprendentemente calde, attraverso la stoffa sottile,