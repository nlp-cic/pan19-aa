pure qual era il problema della nazione britannica in quel momento, ma, come sempre, preferì ignorare quel lancinante senso di colpa che provava nel guardare quegli occhi accusatori. I grandi Stati Uniti d’America non potevano sentirsi in colpa per un nonnulla.

«Ma come? Siamo alleati, ora! Non posso venire a trovare il mio più grande alleato?» disse con un sorriso, alzandosi in piedi per lasciare il posto ad Inghilterra, quando si avvicinò alla sedia che aveva occupato. Non voleva provocare oltre l’inglese; sapeva benissimo cos’era in grado di fare quando si superava il limite e non era intenzionato a rivedere Impero Britannico così in fretta. Inghilterra si sedette al suo posto, ignorando per qualche minuto l’americano. Era impossibile, per lui, chiamare il loro rapporto “Alleanza”. Si era alleato con tante nazioni, in passato, ma mai era arrivato ad avere una storia del genere. Si odiavano, questo era vero; desideravano l’uno la distruzione dell’altro; eppure ogni volta si cercavano come se non esistesse nessun altro al mondo. Poi, si lasciavano di nuovo, riprendendo la loro maschera di odio e scarsa sopportazione, ritornando dai rispettivi “alleati”. Eppure, ora, Inghilterra non aveva nessuno vero “alleato” a cui tornare. Prussia era morto e perso per sempre; dissolto, se doveva parlare in termini di Nazione. E la causa di tutto quello era l’”Alleato” da cui continuava a tornare ogni volta.

«Perché ti dovrei considerare un mio alleato?» domandò con voce atona, alla fine, alzando lo sguardo per puntarlo in quello attonito di America. Non si aspettava una domanda del genere, ovviamente. Perché, poi, avrebbe dovuto dimostrare la sua irritazione per la scomparsa di una nazione?

«Inghilterra…» iniziò l’americano, ma venne bloccato da un cenno della mano del suo interlocutore. No, non gli avrebbe permesso di andare avanti a parlare. In questo momento doveva sfogare tutta la sua frustrazione e la sua rabbia per quello che aveva fatto. Non avevano interpellato nessuno, lui e Russia, pretendendo che tutti accettassero la verità. In più, era anche inutile che riempissero tutti con quella assurda bugia che adesso Prussia era la Germania dell’Est.

«Chi vi ha dato il diritto di fargli quello? Gilbert, no…Prussia, non meritava nullo di tutto ciò. Mi vuoi dire che le nazioni muoiono, America? Lo so benissimo che c’è questa legge anche per noi.» disse fermandosi un attimo per prendere fiato, mentre chiudeva gli occhi per celare le lacrime che li stavano facendo diventare lucidi. «Succede anche a noi. Ma è per il volere della nostra gente o per una guerra persa o per un invasore più forte di noi. Non è mai successo che una Nazione accampasse il diritto di distruggerne un’altra con tanta facilità.»

Inghilterra terminò in poco tempo la sua critica ad America; non era riuscito a trattenersi, visto che di mezzo c’era una nazione a lui molto cara. E se l’americano non lo aveva capito prima, ora doveva essere chiaro che lui e Prussia avevano avuto un coinvolgimento che andava al di là di un rapporto semplice fra nazioni.

«Vuoi forse accamparti il diritto di distruggere tutta l’Europa?» domandò alla fine, quando non ricevette più risposta da America, che si limitava a guardarlo con espressione seria. L’ombra del sorriso che aveva mantenuto fino a qualche minuto prima non era nemmeno percepibile nel suo sguardo che scrutava l’inglese come se fosse stato tradito davanti al suo sguardo.

«Hai capito, finalmente!» rispose alla fine, lasciando che un sorriso a dir poco malevolo apparisse sul volto della giovane nazione. Appoggiò una mano sulla scrivania, l’altra sullo schienale della sedia di Inghilterra, e si chinò verso di lui mantenendo quel sorriso. «Ho sempre desiderato distruggere il vecchio continente, perché ti portava sempre via da me, troppo lontano perché la mia voce potesse raggiungerti.» sibilò al suo orecchio, prima di depositarvi un leggero bacio che non aveva niente di malizioso. Per una volta, faceva qualcosa senza avere quel secondo fine verso di lui. L’inglese non poté fare altro che pietrificarsi sulla sedia nel sentirsi rivelate le reali intenzioni della nazione d’oltreoceano. Voltò lentamente lo sguardo verso di lui, mentre con gli occhi sgranati continuava ad osservare quello sguardo pericoloso che, al tempo stesso, trovava così magnetico.

«Vuoi distruggere anche me, quindi? Anch’io sono parte del vecchio continente!» rispose con voce bassa e leggermente tremante. Molto raro per lui, tremare davanti ad America e alle sue minacce irreali. Solo che, questa volta, le sue minacce erano fondate dopo la fine di Prussia. Una risata mal trattenuta arrivò dalle labbra serrate di America, mentre si sedeva sul bordo della scrivania.

«Ovvio che no!» disse con calma quasi esasperante, mentre si passava una mano fra i capelli. Lo sguardo era costantemente puntato in quello dell’inglese che, ora, faceva di tutto pur di non guardarlo. «Non hai ancora capito che tu sarai mio anche a costo di mettere a soqquadro il mondo?!» continuò con una sincerità così disarmante che Inghilterra si vide quasi obbligato a guadarlo in faccia.Appena i loro sguardi si incrociarono