Mary.”

Jane sorrise maliziosa:

“Tu non dirglielo!”

Mycroft ricambiò il sorriso.

Si alzò ed andò alla cassaforte, dove prese un fascicolo.

“Qui c’è tutto quello che devi sapere su tua madre.”

Jane esitò un attimo, poi prese il fascicolo.

 

 

Il fascicolo non era molto voluminoso.

Raccontava la vita di una bambina fuggita da un paese in guerra e rifugiata negli Stati Uniti dove, da adulta, era stata reclutata dalla CIA e trasformata in un temibile cecchino.

Una volta lasciata la CIA, la donna era diventata un killer freelance e si era fatta molti nemici.

Per proteggersi, si era procurata una identità falsa, assumendo il nome di Mary Morstan.

Aveva conosciuto John Watson quando lui stava attraversando un periodo oscuro della sua vita.

John era distrutto a causa del suicidio del suo miglior amico e coinquilino Sherlock Holmes.

Al ritorno di Sherlock, Mary e John si erano sposati, ma il passato della donna era tornato ed aveva fatto irruzione nella loro vita.

Charles Augustus Magnussen sapeva tutto di lei e la ricattava.

Mary stava per ucciderlo, ma Sherlock la aveva sorpresa e lei gli aveva sparato, quasi uccidendolo.

John era rimasto sconvolto dalla scoperta del passato della moglie, ma non la aveva lasciata.

Magnussen era stato ucciso Sherlock, reclutato dall’MI6 per una missione.

Però non era mai partito.

Un uomo aveva riportato in vita lo spettro di Moriarty.

Sherlock e John indagarono su questa strana apparizione, scoprendo che nemmeno l’incontro fra il dottore e Mary era stato un caso.

Mary, però, si era veramente innamorata dell’uomo che aveva sposato ed avrebbe fatto qualsiasi cosa per proteggerlo.

Nel risolvere il caso, la vera identità di Mary correva il rischio di diventare di dominio pubblico.

Per proteggere marito e figlia, Mary accettò di entrare nell’MI6, andando in missione in giro per il mondo.

Concesse il divorzio a John, ma non rinunciò mai alla patria potestà sulla figlia.

 

 

Jane alzò gli occhi dal fascicolo, delusa:

“Tutto qui?”

“Questo è quello che tuo padre sa della donna che ha sposato. – rispose Mycroft – Non ti dirò mai nulla che lui non sappia.”

Jane lo studiò a lungo.

Capì che non avrebbe ottenuto altro.

“Lei è viva?” chiese con un sussurro.

“Sì. – rispose Mycroft – Lei è ancora viva.”

“Visto che ha sparato a Sherlock, perché non l’hai fatta rinchiudere?” domandò curiosa.

“Mary avrebbe potuto ucciderlo e non lo ha fatto. – rispose Mycroft – Soprattutto, però, ha preso il posto di Sherlock in una missione che lo avrebbe portato quasi sicuramente alla morte. Quindi, lo ha salvato due volte. A questo punto non potevo farla rinchiudere.”

“È mai tornata a Londra?” chiese ancora Jane.

Mycroft sospirò.

Decisamente Jane era cocciuta.

“Sì. – rispose – È tornata a Londra diverse volte, in questi anni.”

Jane strinse i braccioli della poltrona:

“È mai venuta a vedermi?”

Mycroft irrigidì la mascella e strinse gli occhi.

Sembrava che non volesse rispondere.

Jane si allungò verso di lui:

“Zio Mycroft, per favore dimmelo. – il tono era quasi supplichevole – Ho bisogno di sapere se in tutto questo tempo la donna che mi ha messo al mondo si sia interessata di me o mi abbia dimenticata.”

“Sapere questa cosa, come cambierebbe la tua vita, tesoro?” la domanda di Mycroft era stata posta in tono malinconico.

“Sto per diventare madre anche io. – rispose Jane – Ho bisogno di sapere che tipo di donna fosse mia madre.”

Mycroft la guardò felicemente sorpreso.

“Sei incinta? Piccola, è stupendo …”

“Non lo sa ancora nessuno. – lo interruppe Jane – Lo rivelerò domani, durante il banchetto. Il fatto è che, per quanto io non la abbia mai conosciuta, sono sempre la figlia di Mary Morstan e questo influenzerà il mio modo di essere madre. Devo sapere come fosse, perché io potrei essere identica a lei, capisci?”

Mycroft la fissò per un tempo che sembrò interminabile:

“Mary amava te e tuo padre più di ogni altra cosa al mondo. Più di se stessa. Per voi due ha fatto il sacrificio e l’atto d’amore più grande che una persona possa fare: vi ha lasciati andare. Ha rinunciato a voi affinché poteste vivere al sicuro ed essere felici. Quindi, tesoro, Mary è stata una madre coraggiosa. Puoi essere orgogliosa di lei.”

Mycroft si interruppe un attimo per avvicinarsi a Jane:

“Comunque, tu non sei Mary. Hai avuto l’esempio di John, che ti ha fatto da padre e da madre. Come genitore, non potevi averne uno migliore di quello che hai avuto. Sarai una madre meravigliosa.”

“Ed ho avuto anche Sherlock.” Aggiunse Jane.

“Ed hai avuto anche Sherlock.” Concordò Mycroft.

“Adoro mio padre, lo sai! – sbottò Jane alzandosi in piedi – Però ho bisogno di sapere se lei si sia mai interessata a me!”

“Sì. – si arrese Mycroft – Ogni volta che Mary è tornata a Londra, ha fatto in modo di poter vedere te. E tuo padre. Mary non ha mai smesso di amarvi entrambi ed ha sempre controllato che steste bene e che foste