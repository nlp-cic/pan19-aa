, l’uomo abituato a fare chiamate, che manda messaggi per non farsi sentire da John.
Sbuffo e rimetto il telefono nella vestaglia. Cosa dovrei dirgli? In realtà, al momento non troppo bene; sta piangendo e John (dolce, dolcissimo John) le sta cantando una canzoncina per farla calmare (però con tutto l’amore del mondo John, ma un gatto a cui hanno pestato la coda è più intonato).
Abbandono la finestra poggiando la tazza di tè sul tavolino e mi avvicino alla poltrona, le passo una mano sulla testolina bionda ma lei non accenna a calmarsi.
«Che le prende?»
John smette la cantilena e sospira esasperato: è da almeno dieci minuti che Sunshine sta andando avanti a piangere senza sosta.
«Credo abbia mal di pancia, ma sinceramente non ne ho idea, è da ore che non vuole mangiare.»
Annuisco.
«Cosa stavi provando a cantare?»
Fa una delle sue facce; quella alla “ho capito cosa stai intendendo, ma lasciamo cadere il discorso”, e mi ritrovo a sorridere.
«You are my sunshine. Non ho molta fantasia per questo genere di cose.»
Torno alla finestra e prendo archetto e violino.
«Ripetimi il ritornello.»
Lui lo fa, non con le parole ma a bocca chiusa, una piccola rivincita, probabilmente.
Alla seconda volta che parte col ritornello, lo seguo col violino:  a orecchio dovrebbe essere più o meno giusta.
Lei sembra distrarsi dal suono nuovo che invade l’appartamento e ferma il suo pianto disperato, continuando però delle piccole lamentele con le labbra semi chiuse e gli occhi pieni di lacrime.
John tira in fuori le labbra e inarca le sopracciglia.
«Beh… forse è meglio della mia voce. Un altro miracolo alla Sherlock Holmes.»
Alzo gli occhi al cielo impossibilitato a fare altro.
Vado avanti per dieci minuti buoni e Sunny pare essersi calmata. Il distrarla con nuovi suoni sembra funzionare.
Appoggio il violino al tavolo e tiro fuori di nuovo il cellulare.Vieni a controllare tu stesso. –SH
Non ho nemmeno il tempo di bloccare lo schermo.Sai perfettamente che non posso. –MH 
Sì, lo so. Ma forse si può fare qualcosa.
Vado a sedermi accanto a John che si è appoggiato per bene alla poltrona.
«Dio, sono stanco.» dice, e non fatico a credergli guardandolo in faccia.
Forse non è il momento più adatto, ma, probabilmente, per un discorso del genere non ci sarà mai un momento adatto.
«John.»
Volta piano la testa e mi guarda sorridendo, aspettando che parli.
«John, vorrei chiedere a Mycroft di venire a trovarci.»
Il sorriso si spegne immediatamente.
Torna a guardare la bambina e a massaggiarle la pancia anche se si è addormentata.
Non voglio litigare con John per colpa di Mycroft, però non mi va nemmeno di continuare in questa maniera. Preferivo quando mio fratello scriveva a John, per ottenere favori, piuttosto che a me.
«Fai come vuoi.» è la sua risposta. Fa per alzarsi ma lo fermo.
«Voglio che ci sia anche tu.»
«Perché?»
Mi esce un verso davvero poco gradevole dalle labbra, a giudicare dalla faccia di John. Mi scompiglio i capelli. Odio queste cose, odio i sentimenti, odio trovarmi da questa parte della barricata.
Respiro forte.
«Perché è inutile la situazione in cui ci troviamo. Scrive a me per sapere come sta Sunshine, vorrebbe venire a vederla, vorrebbe tornare a passare di qui per caso e tirarmi le sue solite frecciatine, con te che gli dai corda. Insomma…»
Torna a guardarmi, stringe le labbra e scuote la testa.
«Sai bene come la penso, Sherlock.»Sì, lo so.
«Ho tentato di spiegarti più volte che l’ha fatto perché non c’era altro modo.»
Questo discorso lo fa arrabbiare, lo si capisce, oltre dall’espressione, dalla vena sul collo che inizia a farsi più visibile, dai pugni che si stringono.
«Non riesco a capire come tu faccia a rimanere così sereno, con lui. Ha semplicemente spiattellato tutta la tua infanzia, tutti i tuoi punti deboli, a un mostro com’era…» si blocca, si schiarisce la gola «E non ci ha pensato due volte. Tu hai dovuto buttarti da un tetto, e io ho avuto i peggiori incubi della mia vita.»
Sospiro, e fisso per un attimo il tappeto.
Non saprei come spiegargli che per noi due è semplicemente una cosa normale. Lui deve proteggere il Paese, ed è quello che fa, a costo di tutto, a costo di tutti. Ed è per questo che lui non ha nessuno, non è che non lo vuole, semplicemente non può.
«John, fallo per me.»
Regna il silenzio per quasi un intero minuto.
«Va bene, ma non ti prometto niente.»
E’ già un enorme passo avanti.
 
Mycroft si è comportato in maniera ancora più impeccabile del solito, e se possibile questo ha irritato ancora di più John.
Non si è trattenuto molto, giusto il tempo di prendere un tè e portare qualche regalo alla bambina (che comunque ha dato a me, e non a John) e osservarla per bene, sorridendo di qualcosa che poteva capire solo lui, ogni tanto.
Prima di