mentre quelle ragazze avevano già cominciato a correre verso di loro, urlando ancora e ancora quel nome.

Il cuore di Claire sembrava volesse uscirle direttamente dalle labbra per quanto le pulsasse nella gola, sembrava andare a fuoco. Se non fosse stato per lui che la spingeva, probabilmente sarebbe rimasta ferma immobile in mezzo al marciapiede.

Salì in macchina non appena le aprì la portiera,mentre lui venne afferrato e trascinato.

"Suga!" esclamò Claire cercando di uscire per andare ad aiutarlo. L'autista si voltò velocemente verso di lei e la bloccò, sussurrandole che qualcuno più competente era già andato ad aiutarlo. Si morse il labbro e guardo le guardie del corpo farsi strada tra le ragazze per andare a recuperarlo e scortarlo velocemente su di una seconda macchina.

"La prego – disse Claire, avvicinandosi – li segua". L'autista annuì e mise in moto il veicolo, cominciando a seguire l'altro, ricevendo subito una chiamata. Lei rimase in ascolto nonostante non capisse e prese dei respiri profondi. Chiuso il telefono, tornò a rimanere concentrato solamente sulla strada, comunicandole che stavano andando verso l'ospedale.

Claire si sedette nuovamente al suo posto, con la schiena contro il sedile e lo sguardo rivolto verso il finestrino. Quella maledetta sensazione era tornata e le pesava sul petto tanto da farle del male.

Non appena arrivarono, scese frettolosamente dalla macchina, rimanendo comunque accanto all'autista non sapendo affatto dove dovesse andare. Era tutto così surreale; le sembrava quasi di essere all'interno di un film. Cominciò a seguirlo all'interno della struttura e portò una mano sul petto, cercando di calmarsi. Non pensava che avere dei fans fosse così pericoloso. Ma nemmeno pensava che si dovesse essere così prepotenti ed invasivi.

"Un dottore lo sta visitando in questo momento, la prego di attendere qui, signorina Young" mormorò l'autista dopo aver parlato ancora una volta al telefono, facendole segno di andare a prendere posto nella sala d'attesa. Claire si voltò verso di lui per dire qualcosa, ma era già scomparso. Prese un respiro profondo e si sedette. Era dannatamente snervante non sapere, non avere la minima idea di quello che sta accadendo. Posò i gomiti sulle ginocchia e la testa tra le mani, nascondendo il viso, pretendendo di sparire almeno per un istante che sarebbe durato minuti.

 

"Claire". Riconobbe subito la sua voce e alzò la testa, lievemente frastornata. Si prese un attimo di tempo per mettere a fuoco la sua figura e far riabituare i propri occhi alla luce, prima di alzarsi.

"Suga" mormorò alzandosi. Senza pensarci due volte, si avvicinò velocemente a lui e lo avvolse tra le braccia, alzandosi sulle punte per poter portare il volto sulla sua spalla. Chiuse un momento gli occhi, prendendo un respiro profondo e si scostò da lui, ricomponendosi, o almeno cercare di farlo. "Io – mormorò alzando appena lo sguardo – mi dispiace, è tutto così strano per me, non mi era mai capitato di trovarmi in una situazione simile e ho avuto paura.."

Suga posò delicatamente un dito sulle sue labbra per zittirla e sorrise appena, portando quella stessa mano sul suo visto, accarezzandole lentamente una guancia.

"Claire, sto bene" mormorò lui. "Sfortunatamente il mio polso non tanto, non potrò partecipare alla competizione." Nella sua voce aveva letto una nota più bassa, nonostante cercasse di nasconderla.

"Oh no – mormorò lei, mordendosi il labbro inferiore – ed io che avevo proprio intenzione di stracciarti come si deve". Voleva solamente cercare di farlo sorridere e, a quanto sembrava, era riuscita nel suo intento.

 

* * *

 

Riguardò le prime righe dello spartito, inclinando appena la testa di lato e sorrise. Sembrava proprio che quella melodia funzionasse alla perfezione. Ma non sarebbe mai stato così se non fosse stato per Yoongi. Le era stato di grande aiuto, consigliandola e correggendola dove sbagliava. Lei lavorava alla sua sinfonia e lui era sempre impegnato davanti al suo computer, ma non le diceva affatto quello a cui stava lavorando con tanto impegno.

Era passata una settimana da quell'episodio in centro ed il suo polso stava migliorando. Non avevano avuto molto tempo per parlare di quello che era successo in ospedale; in realtà, Claire voleva parlarne con lui. Voleva sistemare la confusione che aveva nella propria testa, le sensazioni che provava ogni volta che i suoi occhi incontravano quelli di lui.

Alzò lo sguardo verso di lui, rimarcando il suo profilo con gli occhi, seguendone ogni curva. I capelli erano tirati indietro da un cappello blu, probabilmente uno dei suoi preferiti in quei giorni, dato il suo portarlo praticamente sempre. La fronte rimaneva quindi scoperta e ciò rendeva completamente visibili i suoi occhi. Nonostante fossero incurvati verso il basso e lievemente più piccoli, a Claire – quegli occhi – facevano andare fuori di testa. Non riusciva a descrivere quello che sentiva quando, ogni tanto, riusciva a specchiarsi in essi; perciò aveva deciso di farlo in un altro modo, l'unico che lei sapeva: attraverso la musica. Si era decisa a dedicare quella melodia a lui.

Si soffermò sulle guance lievemente paffute e sorrise appena, reprimendo un improvviso e forte impulso di imprimere le proprie dita su di esse, stropicciandole appena, quel tanto che bastava per vedere la