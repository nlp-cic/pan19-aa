era completamente felice; non lo era mai stata vicino a lui, c’era sempre stato qualcosa a rovinare la sua felicità. In quel momento non c’era nulla a rovinare la sua gioia: i loro corpi nudi abbracciati nel letto, il sole che illuminava la stanza, il sorriso semi-soddisfatto di Tom Riddle.

     Morgana lanciò un’occhiata all’orologio.

     «Il pranzo sarà pronto tra dieci minuti! Dobbiamo sbrigarci a scendere» esclamò, cominciando a rivestirsi in fretta e furia.

     Tom la prese per un braccio e la spinse di nuovo sopra di lui, le passò un dito sulle labbra e disse: «Oppure potremmo stare un altro po’ di tempo qui. Da soli.»

     Morgana arrossì. Si rialzò e gli lanciò addosso la sua camicia.

     «Vèstiti e non fare il cretino!»

 


«Tom rise. In quel momento Tom Riddle, il ragazzo perfetto, freddo, sadico che conoscevo, rise come una persona qualunque. Non l’avevo mai sentito ridere in sei anni. Era incredibile, non riuscivo a credere ai miei occhi. Era tutto troppo bello per essere vero. Scendemmo nella sala da pranzo dove gli presentai anche mio padre e mia sorella, anche se dopo pranzo non accadde quello che mi ero immaginata …»


 

Quando arrivarono nella sala da pranzo il padre di Morgana, Alberto, era già seduto a capotavola mentre la madre era intenta a dare le ultime istruzioni alla cameriera.

     «Non avevo idea che tu fossi così ricca» le sussurrò Tom nell’orecchio.

     «Oh, stai zitto» ribatté Morgana imbarazzata.

     Tom si presentò ad Alberto, che lo invitò a sedersi vicino a lui. Morgana gli si sedette a fianco. Nemmeno erano riusciti ad assaggiare il primo piatto che la sorella di Morgana monopolizzò la conversazione.       «Non mi sono presentata. Ciao, io mi chiamo Cassandra, sono anche io una studentessa di Hogwarts, infatti so chi sei. Lumacorno non fa che parlare di te, di come sei l’alunno migliore che abbia mai avuto. Sicuramente Nana non ti ha parlato per niente di me, quindi mi tocca fare tutto da sola…» e continuò a sproloquiare per un altro paio di minuti.

     «Grazie Sasi, non c’era bisogno. Ora lascia parlare gli adulti» la interruppe ad un certo punto Morgana.

     «Nana e Sasi?» chiese il ragazzo.

     «Sono i soprannomi che ci siamo date da bambine; sono rimasti quelli» sorrise Morgana mentre lo diceva.  

     Quando Alberto finì di mangiare iniziò a fare qualche domanda a Tom Riddle. Morgana immaginò che fosse curioso di sapere qualcosa in più su questo “ragazzo misterioso” che aveva osato addirittura invitare a casa.

     «Allora, Tom, Cassandra ha detto che sei uno dei migliori studenti di Hogwarts, è così?»

     «Onestamente, signore, non credo di essere uno dei migliori, credo di essere il migliore» rispose Riddle abbastanza seccato.

     “Iniziamo male” pensò Morgana. Morgana conosceva suo padre, sapeva che Tom Riddle non gli avrebbe fatto una buona impressione. Come non la avrebbe fatta a nessun altro, d’altra parte.

     «Bene» si trattenne Alberto. «E hai già un’idea di cosa vorresti fare dopo Hogwarts? Io alla tua età sapevo già che sarei diventato un Auror. E sono diventato uno dei migliori Auror in circolazione, in effetti.»

     «Sì, certo.» Morgana lo guardò meravigliata, non aveva idea di che cosa volesse fare Riddle, non glielo aveva mai chiesto, non lo aveva mai ritenuto importante. Anzi, aveva quasi paura di scoprirlo. «Mi piacerebbe entrare in politica» continuò Tom Riddle «forse, un giorno, persino diventare Ministro della Magia.»

     «Caspita, ragazzo, sei molto ambizioso per essere un Grifondoro» commentò Alberto Diaspro.

     Morgana impallidì. Suo padre odiava i Serpeverde, credeva che fossero troppo retrogradi e che il loro odio verso i babbani fosse immotivato. Come avrebbe potuto dirgli che il suo forse-ragazzo e la sua migliore amica appartenevano proprio a quella Casa? Ovviamente aveva ben deciso di evitare l’argomento, lasciando pensare al padre quello che voleva.

     «Mi dispiace, signore, non so come le possa essere venuto in mente, ma io non sono un Grifondoro, io sono un Serpeverde» replicò alterato Riddle.

     Morgana pensò che a suo padre sarebbe venuto un infarto. Sapere che la sua figlia maggiore frequentava un Serpeverde, dopo tutto quello che lui le aveva insegnato, era davvero dura da digerire.

     Alberto non ebbe il tempo di rispondere che Helen decise saggiamente di cambiare discorso.

     «Allora, Tom, da quanto tu e Morgana vi frequentate?» chiese la donna.

     «Da poco» disse Tom, «da più di un anno» rispose contemporaneamente Morgana.

     Il ragazzo le lanciò uno sguardo alla “non ti intromettere” che amava tanto fare. Morgana strinse i denti e lasciò correre.

     «Cioè, abbiamo fatto conoscenza più di un anno fa, ma ci frequentiamo seriamente da poco» si affrettò a chiarire Tom. Morgana annuì, evitando di complicare la sua versione dei fatti.

     Dopo quei minuti imbarazzanti il discorso si spostò su argomenti di carattere più generale, lasciando da parte le questioni personali, evidentemente poco gradite. Cassandra continuava a fare domande a Riddle su incantesimi e pozioni complicate e faceva la ruffiana dicendo che voleva