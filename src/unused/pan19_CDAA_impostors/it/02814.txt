rughe di espressione che si formano vicino ai suoi occhi quando sorride sono tutte in vista. “Perché stai parlando di baffi?”

“È una canzone,” gli sorrido di rimando, sperando di sembrare più sfacciato possibile. “Si intitola Moustache. Prevedibile.”

“Dubito che il tuo esaminatore abbia intenzione di darti molti punti se gli scrivi le parole di una canzone che parla della peluria sul viso,” ridacchia.

“C’è una prima volta per tutto.”

Marco emette una sonora risata nasale; è un suono veramente poco attraente, ma  non posso che sentire un’esplosione di orgoglio per averlo fatto ridere così. Mi sporgo in avanti, poggiando i gomiti sulle ginocchia e il mento sulle mani, mentre lo guardo scuotere la testa verso di me, in un’espressione scettica ma divertita.

“Sei ridicolo, lo sai?”

“Dimmi qualcosa che non so.”

 

 

“Sarò fuori città fino a venerdì,” annuncia mio padre durante la cena di domenica sera. Mia madre posa le sue posate nel piatto, e sembra più sorpresa di quanto vorrei che fosse.

“Di nuovo, caro?” dice, “È la terza volta questo mese. Certe volte lavori troppo duramente.”

Spingo le verdure sul fondo del mio piatto con aria impacciata, formando una piccola torre di piselli che proprio non mi sta andando di mangiare (e non è solo perché non sono un grande fan delle verdure). Nel mio stomaco va agitandosi il presentimento che questo viaggetto potrebbe non essere solo per questioni di lavoro.

Sento le parole formarsi nel mio stomaco; sento tutte le cose che vorrei urlare a quell’uomo vecchio e grassoccio seduto all’estremità opposta del tavolo. Ma… non bastano le parole per trovare il coraggio di alzarsi in piedi e pronunciarle davvero. Serve coraggio. E io non ce l’ho.

“E io che sono anche andata a fare la spesa per questa settimana, perché pensavo che saresti stato a casa,” mia madre continua a lamentarsi, atteggiando le labbra di colore rosso acceso in un’espressione imbronciata. “Tutto quel cibo sprecato.”

“Possiamo semplicemente congelarlo, mamma,” borbotto, e nessuno di loro si degna di voltarsi a guardarmi; mi chiedo addirittura se mi abbiano sentito parlare. Non che importi, in realtà. La torre di piselli crolla, e ne perdo uno a lato del mio piatto. Emetto un sospiro.

“Non posso farci niente, Céline,” risponde bruscamente mio padre, “È un periodo pieno d’impegni nell’anno finanziario, lo sai. Ci sono un sacco di contratti complicati da firmare, cose che nemmeno capiresti, cara.” Il modo in cui le parla mi mette a disagio; il modo in cui la sua voce è intrisa di superiorità, e il modo in cui le parla come se fosse una stupida. Ho iniziato a farci caso ultimamente.

Mamma sembra scoraggiata; beve un sorso del suo vino, senza insistere nella conversazione. Decido di tentare la fortuna.

“Mamma, stavo pensando di organizzare una sessione di studio questa settimana, magari,” mento. In realtà non ci stavo pensando. Ma voglio cercare di distogliere la sua mente (o meglio, la mia mente) da ciò che ha appena detto mio padre. “Cioè, se per te va bene? Non dovremmo sprecare tutto quel cibo, se invitassi un paio di amici.”

Funziona a meraviglia.

“Oh, che bell’idea, tesoro,” cinguetta lei. Riesce a tranquillizzarmi un poco. “È stato squisito rivedere Connie e Sasha qualche settimana fa. Certo che possono venire di nuovo.”

Probabilmente avrei anche potuto evitare di menzionare lo studio, mia madre accetterebbe qualsiasi progetto che includa quei due. Mio padre, d’altro canto…

“Solo se studiate veramente, Jean,” mi dice con aria severa, gesticolando nella mia direzione con la forchetta. Lo fisso con lo sguardo più fermo possibile. “Non voglio che tu e i tuoi amici vi approfittiate di tua madre e trascuriate lo studio. Dovete lavorare seriamente adesso. Devi pensare al tuo futuro.”

Non  gli dirò che ho inventato tutto quanto in questo istante, ovviamente. Che in realtà non ho la minima intenzione di invitare teppista numero uno e numero due un’altra volta se non dopo gli esami. Ma, come avevo già accennato, quella scintilla di questa cosa non ti piace, allora stai certo che la farò, cazzo, si è innescata nel mio cervello.

“Certo che sto pensando al mio futuro, papà,” affermo, facendo spallucce. “Ho detto che abbiamo intenzione di studiare, no? Quindi, magari, fidati di me per una volta.” Spero che colga la nota amara nel mio tono di voce. Spero che noti quanto ho enfatizzato la parola fidati. Spero che si senta in colpa. 

 

 Riesco a beccare mia madre in cucina dopo la cena, una volta che mio padre si è rintanato lassù nel suo studio per “lavorare”. La aiuto a caricare la lavastoviglie, mantenendo ogni piatto tra i polpastrelli, tenendoli più lontani possibile da me, per evitare di toccare la schifosissima acqua dei piatti che gocciola dai vassoi di plastica. Mia madre alza gli occhi al cielo e quando ha finito chiude il portello con un colpo di fianchi.

“Quindi per quale giorno pensavi di invitare Connie e Sasha, tesoro?” mi domanda,