sarebbe morto lì. L’unica cosa di cui non era stato certo fino a quel momento era stato il ‘quando’.Non poteva continuare a sopportare quel peso; semplicemente, non ce la faceva più.Convivere con quel mostro era diventato impossibile, sentiva quella bestia agitarsi e corroderlo, dilaniarlo dall’interno. Nascondere il suo malessere stava diventando anch’esso un problema.Non aveva una via d’uscita.Newt non avrebbe voluto morire. Avrebbe voluto avere una vita lunga e tranquilla, magari in compagnia di qualcuno che reputava valido, qualcuno di cui si fidava.In compagnia di uno come Alby.A lui aveva pensato molto. Gli voleva bene, lo considerava un buon capo e un buon amico.Newt avrebbe voluto avere un briciolo del suo coraggio e della sua forza; se fosse stato come lui non avrebbe dovuto scegliere la via più semplice ed egoista, se fosse stato come lui forse sarebbe riuscito a sopportare e sconfiggere la bestia che lo faceva a pezzi dentro. Non voleva andarsene senza Alby, ma era impensabile anche portarlo con sé. Aveva pensato di scrivergli un messaggio, di fargli sapere di aver apprezzato la sua amicizia, che i pochi momenti di tranquillità che aveva vissuto nel labirinto erano tutti collegati a lui.Newt era certo che Alby si sarebbe sentito colpevole; sapeva che si sarebbe dato la colpa dell’accaduto e avrebbe sofferto in silenzio, in modo dignitoso, com’era nella sua natura.Non avrebbe parlato di lui a nessuno, ma non lo avrebbe dimenticato.Newt desiderò una vita diversa mentre raggiungeva il limite massimo del muro coperto dall’edera.Il muraglione del labirinto si allungava ancora per alcuni metri, ma l’edera non era ancora riuscita a raggiungere la cima.Era arrivato.

Sentiva il cuore battergli in petto così velocemente da fargli male.Aveva le braccia stanche e il suo corpo era scosso da tremiti di fatica e nervosismo. Aveva la mente piena di immagini, ricordi delle settimane passate nella Radura, che fare chiarezza e pensare gli sembrava quasi doloroso. Resto così per un po’, la testa abbandonata contro il muro, gli occhi serrati e decisi a non guardare giù.  Prese un ultimo respiro e si chiese se era davvero deciso a scappare, a sottrarsi alla bestia e alla C.A.T.T.I.V.O. .La risposta non arrivò subito, ma quando lo fece si portò dietro rimpianto, rassegnazione e amarezza.“Mi dispiace.” Sussurrò un attimo prima di mollare la presa sull’edera e spalancare le braccia.Cadde e il mondo parve ribaltarsi.Vide il muro allontanarsi e poi… E poi nient’altro che il cielo.O meglio, la sua odiata imitazione.Cadde per quella che gli sembrò un’eternità.La paura ormai lo aveva travolto e lui cominciava a chiedersi cosa avrebbe sentito quando il suo corpo quando avesse toccato terra.Le sue orecchie non funzionavano più a dovere, sembrava tutto troppo silenzioso intorno a lui. Nessuno stava lavorando nella Radura? Sembrava una cosa impossibile da pensare.Newt pensò che la mente agiva proprio in modo strano. Stava per morire e lui si interrogava sul misterioso silenzio della Radura.Fu mentre pensava a questo che sentì il silenzio venire squarciato da un grido.Riconobbe la voce, l’avrebbe riconosciuta tra milioni di voci,Il proprietario della voce aveva urlato il suo nome, lo aveva sentito chiaramente. “Newt!” aveva urlato quella persona, con la solita forza di sempre.Si chiese se stesse guardando. Si chiese cosa stesse pensando Alby nel vederlo cadere giù.Newt atterrò si schiantò sul suolo erboso sottostante, ma lui non se ne accorse nemmeno.Per lui fu come lo spegnimento di un monitor.Non sentì alcun dolore, nessun altro rumore. L’azzurro si sostituì al nero nel giro di una frazione di secondo.Qualcosa si spense in lui e così fece anche la sua coscienza.Ci fu solo il buio e il non esistere.Non c’era più e non sentiva più niente.La C.A.T.T.I.V.O. aveva vinto e la bestia dentro di lui lo aveva inghiottito intero, in un sol boccone.

 

Il dolore arrivò prima del risveglio. Ogni fibra del suo corpo, ogni nervo, sembrava aver preso fuoco. La sua mente vagava, sospesa nell’incoscienza, che tuttavia non lo risparmiava dal soffrire come un cane.Sentiva dolore, ma non riusciva a capire dove si trovasse, se stesse sognando, se fosse ancora vivo.Non riusciva a pensare correttamente.Sapeva che qualcosa non andava, le sue percezioni erano distorte, come se osservasse la situazione dall’esterno. Newt era stupito: come poteva riuscire a sentire i proprio nervi in fiamme?Come poteva sentire la testa pesante come un macigno? La sua schiena era a pezzi e lui aveva la sensazione di essere sdraiato su un letto di spine.Pensò che morire faceva davvero schifo e mentre ci pensava cominciò a riprendere conoscenza.Non aveva idea di quanto tempo avesse passato in quel buio limbo fatto di suoni distanti e sensazioni sgradevoli. I suoni, dapprima ovattati, si fecero più chiari e a Newt sembrò che gli si fossero stappate le orecchie all’improvviso.I rumori della stanza in cui si trovava gli fecero aggrottare la fronte; quell