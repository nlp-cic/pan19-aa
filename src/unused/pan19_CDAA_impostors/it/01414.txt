.”

A un cenno del loro capo, uno degli uomini di guardia lo raggiunse e gli fornì il numero di conto. In due minuti la transazione era stata eseguita con esito positivo.

“Fate pure le vostre verifiche.”

L'uomo fece una telefonata e scambiò alcune parole in arabo e poi lo raggiunse con un sorriso soddisfatto.

“Direi che siamo in affari, Mr G.”

“Bene. Quando potrò avere la merce?”

“Domattina, all'alba. La chiamerò un'ora prima per fornirle l'indirizzo dell'incontro. Quando avrà versato i restanti dieci milioni, le consegneremo la merce.”

“Perfetto.” accettò Mycroft con un sorriso di circostanza. “Allora a domani, signori. Abbiamo una cena che ci aspetta.”

I trafficanti annuirono con un sorriso irritante e poi lasciarono la casa silenziosamente come erano arrivati.

Solo quando sentì il rumore dell'auto che lasciava il vialetto, riprese a respirare.

“Mia cara, stai bene?” chiese immediatamente voltandosi verso Anthea e prendendola fra le braccia.

“Sì, certo, sto bene.” rispose lei con un sorriso. “Sapevo che sarebbe andata bene. Ho sempre piena fiducia in te.”

“Io invece non ho mai avuto tanta paura in vita mia...” le sussurrò lui all'orecchio prima di baciarle la tempia con un sospiro di sollievo.

“Myc, sono stata al gioco per non rovinare la copertura, ma non sono disarmata.” spiegò lei con un sorriso alzando la gonna e mostrando dei pugnali allacciati alla sua coscia.

“Oh, amore mio, a volte dimentico quanto tu sia brillante ed efficiente.” commentò ridendo.

“Non dovresti mai dimenticarlo...” lo rimproverò lei con un sorriso prima di baciarlo.

 

Seguendo il protocollo, era stata convocata la squadra di supporto.

Due agenti sotto copertura dovevano raggiungere Mycroft al luogo dell'incontro con un furgone, impersonando gli addetti al trasporto del materiale, mentre il resto della squadra avrebbe atteso il segnale convenuto nei dintorni, completamente mimetizzato.

A guidare quest'ultimo gruppo era Anthea che, con l'ausilio della microcamera nella giacca di Mycrofr, avrebbe monitorato la situazione a distanza.

Alle sei in punto tutti erano ai loro posti, in attesa dei trafficanti d'armi.

Non si fecero attendere troppo e, pochi minuti dopo, comparvero con il loro furgone.

“Scusi il ritardo, Mr G.”“Nessun problema.” replicò Mycroft fingendo indifferenza. “Allora, posso vedere la merce?”

L'uomo girò intorno al furgone e aprì i portelloni, mostrandogli le casse di barre radioattive. Ne aprì una e gli mostrò una delle teche trasparenti in cui era contenuto l'uranio.

“Perfetto. Provvedo a richiedere la transazione.” disse Mycroft afferrando il proprio portatile.

Un minuto dopo fece cenno all'uomo di verificare e lo vide fare una telefonata.

Mycroft guardò distrattamente l'orologio in attesa sino a che non lo vide tornare.

“Bene. Potete caricare la merce.” disse agli agenti sotto copertura. “Mr G, è stato un piacere trattare con lei.” aggiunse porgendogli la mano.

Mycroft esitò. L'idea di stringere la mano a quell'uomo lo ripugnava, ma non aveva scelta. Con tono neutro, accettò quel gesto amichevole, anche se non gli era per niente gradito.

Erano ancora in quella posizione quando una Jeep in arrivo ruppe il silenzio. Dall'auto scesero tre uomini armati sino ai denti.

La squadra mimetizzata era all'erta, ma Anthea aveva fatto cenno di attendere sino a che non avesse dato l'ordine. Il terzo gruppo era previsto.

“Credo che qualcuno mi debba delle spiegazioni.” esclamò l'uomo che sembrava essere il capo. “Quella merce è mia.”

“Vedo che il nostro comune amico non l'ha informata. Ho fatto un'offerta più alta, la merce è mia.”

“Ma io avevo la precedenza, damerino.” continuò con tono di sfida l'uomo mentre si posizionava di fronte a Mycroft.

“Andiamo, signori, non è il caso...” cercava di calmarli il trafficante con voce tremante.

“Tu, taci. Mi hai imbrogliato per l'ultima volta.” lo zittì il nuovo arrivato. “Quanto a te, damerino, forse dovresti tornare alla tua confortevole casetta.” intimò puntandogli una pistola alla tempia.

Mycroft rimase impassibile per qualche secondo, mantenendo il contatto visivo.

“O forse lei dovrebbe tornare alla sua squallida dimora.”

L'uomo di fronte a lui sussultò, allontanandosi di un passo. Anche Mycroft aveva una pistola e lo minacciava proprio sotto la cintura.

“Non avrà pensato che sarei venuto qui impreparato, vero? Con chi crede di avere a che fare?”

“Sai almeno usare quella pistola, damerino?” lo provocò l'altro con una risata di scherno.

Mycroft alzò gli occhi al cielo e poi fece partire un colpo di pistola che sfiorò le mano di uno dei nuovi arrivati, facendogli cadere la pistola.

“Come un chirurgo. Ora, se non vi dispiace, credo che sarebbe meglio se ognuno di noi tornasse da dove è venuto.”

“Non credo che questo sia possibile, damerino. Quella merce è mia, a qualunque costo.”

“Beh, allora... Mi rimane solo una cosa da dire.” spiegò Mycroft con lentezza calcolata.

“E sarebbe?” chiesero gli