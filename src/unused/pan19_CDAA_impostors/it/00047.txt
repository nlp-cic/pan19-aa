di dolcetti alla banana ancora caldi
davanti.
Il bambino, nonostante la tentazione, non aveva alcuna intenzione di
muoversi o
mangiare nulla, finché lei non gli avesse dato le risposte
che cercava.

Rose in quel momento detestava il
Dottore. L’aveva lasciata
senza alcuna indicazione, con un bambino intelligentissimo che tra
pochi
istanti l’avrebbe bombardata di domande. E lei non aveva la
più pallida idea di
cosa rispondere.

“Allora…”
iniziò incerta “Cosa vuoi sapere?”

“Il Dottore” fece
lui sicuro “chi è? Dov’è
ora?”

Dallo sguardo determinato nei suoi
occhi non sembrava
minimamente avesse sette anni. Era lo sguardo di chi voleva qualcosa e
l’avrebbe ottenuta che Rose era abituata a vedere negli occhi
del suo Dottore e
che poco si addiceva ad un bambino.

Nonostante tutto, la ragazza decise
gli avrebbe detto la
verità, esclusa la parte del suo ringiovanimento ovviamente.
“È un mio amico,
viaggiamo insieme” ripeté. Era la stessa frase che
propinava a tutti quelli che
le chiedevano chi fosse quello strano tipo con la cabina blu insieme a
lei.

Era ovvio che questa risposta non
sarebbe stata abbastanza
per John.

“Adesso non so
dov’è, mi ha solo lasciato un biglietto
dicendomi che tornava presto. Domani dovrebbe essere qui”
fece con un mezzo sorriso.
Dopotutto non era una bugia, il Dottore sarebbe tornato grande in
ventiquattr’ore. O almeno, così le aveva detto.

“Viaggiate insieme?
Come?”

“Con il Tardis. Ci sei
dentro, in realtà. Ha tantissime
stanze, neanche il Dottore le conosce tutte” rispose,
già aspettandosi la
prossima domanda. Che sapesse o meno, pensò, non era un
problema: Il Tardis
aveva chiuso le porte e bloccato i comandi e in poche ore John sarebbe
tornato
grande.

“Cos’è
il Tardis?” domandò infatti l’altro
incuriosito.
Almeno aveva perso l’atteggiamento da “voglio
sapere cosa sta succedendo”, ritornando
ad avere l’aria di un semplice bambino di sette anni.

Rose inspirò, pronta a
sganciare la bomba “È una nave
spaziale. Spazio-temporale, in realtà” si
corresse, osservando gli occhi di John
diventare grandi come piattini. Se conosceva il Dottore almeno un
pochino, di
lì a poco sarebbe stata investita di domande. Ma dopotutto
non poteva dire di
trovarsi in una nave spaziale ad un bambino di sette anni, umano o
alieno che
fosse, e sperare di cavarsela con poco. 

Prese un dolcetto e
sospirò. Sarebbe stata una lunga
chiacchierata.

*

Un vassoio di muffin alla banana
dopo, il Dottore si ritené
soddisfatto da più o meno tutte le sue curiosità,
smettendo di fare domande. Al
momento era immobile con lo sguardo perso nel fondo della sua tazza,
probabilmente intento ad assimilare tutto ciò che aveva
scoperto nell’ultima
mezz’ora. Ed era davvero tanto.

Rose gli aveva raccontato tutto,
cercando di semplificarlo
per farglielo capire, ma John non sembrava avere bisogno di chiarimenti
ed
esempi facilitati per comprendere ciò che la ragazza si
scervellava per
spiegargli.

Gli aveva raccontato del Tardis, del
Dottore, di come lo
avesse conosciuto e dei posti meravigliosi in cui l’aveva
portata, tutte cose
inconcepibili per chiunque, figurarsi un bambino. Lei stessa si fermava
molto
spesso a pensare quanto fosse strano in realtà
ciò che per lei ora era normale.
C’era da uscirne pazzi.

John, invece, era stato ad ascoltare,
serio, cercando di
capire e sorprendendola con domande sagaci a cui lei spesso non era
stata in
grado di rispondere e che l’avevano messa in
difficoltà.

L’unica cosa che non era
riuscita a spiegargli era cosa ci
facesse lui lì, in vestiti troppo grandi e senza alcun
ricordo di sé, ma non
era stato difficile fingere una confusione che in realtà
c’era – per motivi
diversi – e fargli credere di non saperne nulla.

Il bambino a quel punto era rimasto
zitto più a lungo,
probabilmente nel tentativo di ricordare. La sua memoria, dopotutto,
non era
andata persa, era solo sepolta ma ogni tanto piccoli dettagli
trapelavano. La
passione per le banane, ad esempio, o anche solo il fatto di aver
scelto
l’outfit del sé stesso adulto.

Ciò che la sua mente gli
nascondeva, probabilmente, erano le
informazioni di base sulla sua identità e sulla sua
provenienza e tutti i
ricordi ad essi collegati. Quello che sapeva di sé
riemergeva come fatto puro e
semplice, senza riferimenti ad episodi passati.

La sua ignoranza era anche un bene,
considerando che era l’ultimo
Signore del Tempo. Sarebbe stato difficile spiegargli perché
non sentiva il
collegamento con gli altri e tutto il resto. Avrebbe dovuto parlare di
una
guerra di cui sapeva molto poco ad un ragazzino. Era infinitamente
meglio che
non lo sapesse e, di conseguenza, non cercasse alcunché
nella sua mente.

Ad ogni modo, che 
gli
abitanti di Gallifrey fossero curiosi per natura o lo fosse solo il
Dottore,
Rose era stata sottoposta al più lungo e inflessibile
interrogatorio della sua
vita. E lei era cresciuta con Jackie.

Era stato difficile, non
perché lei non sapesse mentire –
era diventata una campionessa da quando viaggiava con il Dottore
– ma perché
non aveva mai raccontato frottole al Signore del Tempo e non voleva
cominciare
ora, anche se era un bambino. Riusciva sempre