la camicia insanguinata dell’angelo sconfitto, le sue labbra contratte in una smorfia scesero sul petto, imbrattandosi. Gadreel socchiuse gli occhi. Il gesto debole di una mano che sanava le ferite si trasformò in una specie di carezza, tra i capelli di Sam, mentre quello senza paura lambiva il suo sangue. Gadreel sospirò. Paziente, lo lasciò fare.*

Da quella notte, e per molti notti, Gadreel era tornato nella stanza di Sam.Il giovane non domandava più nulla. Di giorno studiava i labili indizi che dovevano far luce sulla scomparsa di Dean, gli occhi arrossati fissi sullo schermo del pc.La sera, mentre senza voltarsi già diventava consapevole della presenza dell’angelo, lo apostrofava con parole che non gli erano mai appartenute. Poi era su di lui, che alzava le mani non per difendersi, ma per contenerne la foga. E insieme si abbandonavano al sesso più sfrenato e disperato che Sam avesse mai conosciuto. Quanto a Gadreel, lui non sapeva, si arrendeva senza parlare. Non l’aveva mai fatto, non capiva nemmeno quello che doveva provare. Sentiva una confusione di piacere e dolore che gli esaltava i sensi, confondendone i limiti. Un bisogno di confortare l’altro, di dargli ciò che gli mancava.Allora lo accoglieva dentro di sé e stringeva, per farlo sentire al sicuro.E insieme provava una smania egoista di prendere, mordere, plasmare sotto le mani. Una voglia tale che gli mozzava il fiato, e che Sam non voleva assecondare. Sam, lui, prendeva e basta, come un ossesso. Ma non si calmava mai, nemmeno negli amplessi più feroci ed estenuanti.A volte, dopo lunghe notti di ruvide attenzioni, il ragazzo crollava sfinito tra le braccia dell’angelo.Ma a quel punto Gadreel doveva lasciarlo andare, sfilandosi dalla sua stretta nervosa e abbandonando in fretta la stanza. Poiché se appena accennava a un gesto che somigliasse a un abbraccio, Sam si ritraeva, afferrava il coltello sul comodino. Vomitava insulti e male parole, che parevano quelle di un indemoniato: «Hai fatto di me un derelitto, un drogato…» mormorava Sam con rabbia soffocata, tra il riso e le lacrime.Gadreel non rispondeva, ma lo guardava nella penombra della stanza. Ne studiava il viso contorto dal dolore, eppure bellissimo, come bello era quello splendido corpo dalla muscolatura nervosa.Quel corpo che con il suo aveva un’intesa perfetta, mentre s’intrecciavano in un groviglio di lunghe gambe, di braccia forti e sode, le spalle e il petto dell’uno e dell’altro offerti alle mani inquiete, in un mormorio che, quando non conteneva parole amare, era fatto d’estasi.Poi la sordida magia di quell’amplesso finiva, e come in quella tragica notte in cui Sam lo aveva cacciato dalla propria coscienza, Gadreel si ritrovava freddo e solo.*Distanti, entrambi pensavano che si trattasse di un grande, tragico, perverso errore.

Sam non si interrogava tanto sulla propria sessualità. Non aveva problemi nell’accettare l’attrazione per un altro maschio, al punto che non gli interessava neanche indagare se quella sensazione fosse nuova o già presente in passato, e semplicemente rimossa.Piuttosto dubitava, come sempre aveva fatto fin da bambino, della propria purezza e della propria integrità.Per Sam, quasi sempre, sesso significava amore. Sam aveva provato piacere nel momento in cui si era sentito compreso e accettato. E ora? Come poteva giungere a patti con quella feroce forma di dipendenza, con quella attrazione (che, pur senza ammetterlo, percepiva come assolutamente sconvolgente e nuova)… e, cosa ben più importante e molto più grave… come poteva godere con la creatura che aveva fatto di lui un assassino?Se provava piacere con un tale mostro… cosa si poteva dire di lui, di Sam? Sam che godeva con l’assassino di Kevin. Sam che si perdeva con lui al punto di dimenticare il proprio dolore, come un alcolizzato, come un tossico. Tra le braccia del proprio nemico.Una sera si era sentito in colpa persino nei confronti dell’involucro umano che credeva concesso a Gadreel da un ingenuo ospite. «Non è giusto quello che gli fai. Quello che gli faccio io. È come uno stupro.»«Lui è morto» aveva risposto Gadreel, riferendosi al buon uomo che gli aveva concesso il proprio corpo. «È in Paradiso. Dio ha resuscitato soltanto me. »La spiegazione, precisa ma asettica, suscitò in Sam una risata amara.“Ma stai stuprando me” aveva pensato Gadreel. Poi si era sentito parecchio patetico, e anche un po’ ipocrita.Il suo corpo godeva di quello di Sam. E gli lasciava prendere il controllo solo perché Sam ne aveva bisogno.Sapeva, per averlo posseduto, che il mite barista che era stato il suo involucro amava gli uomini, e forse per quello fare sesso con Sam gli era sembrato così naturale.O forse no.Anche quando era un puro spirito, la sua essenza aveva cercato creature affini, maschili nel temperamento e nella personalità.      Pur nella forma di un desiderio disincarnato, non gli era difficile riconoscere l’omofilia nel suo amore per Abner.Ciò che spaventava Gadreel era in realtà la tenerezza, più del sesso. Il bisogno di chiudere quel ragazzo disperato nella