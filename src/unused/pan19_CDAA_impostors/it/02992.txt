fargli lasciare il paletto, l’altra mano stretta intorno al suo collo. Kol venne a sua volta sgradevolmente vicino. «Questo non ti servirà, lo sai bene… - sibilò all’orecchio del prigioniero – mentre sarebbe fatale per te…» sussurrò puntando l’arma sul suo cuore. Con la massima tranquillità Elijah lasciò il collo di Tristan per afferrare il polso del fratello, e stringendo fino a fargli male allontanò la minaccia dalla propria creatura. «Vai di sopra.» mormorò con voce roca. Lo sguardo scuro di Kol, così simile al suo, lampeggiò nella penombra. «Un giorno dovrai spiegarmi perché il piccolo bastardo goda di una particolare impunità…» mormorò scuotendo la testa.

Rimasero così, stretti contro la parete, a fissarsi. Tristan tossì, poi lo guardò dritto negli occhi. «La tua parola che salveremo anche Aurora. O vi lascerò nei guai e mi muoverò da solo.» mormorò con voce velata.
Elijah rise, spingendolo un po’ di più contro il muro. «Nei guai? Siamo già nei guai, e certo non ne usciremo grazie a te. Piccolo Napoleone di seconda classe…» Come sempre i suoi insulti avevano un che di seducente, ma Tristan non volle indugiare su quanto di morbido, di sensuale e promettente c’era nella sua voce.
«La tua parola!» gridò.
La pressione improvvisa di Elijah mandò la testa dell’altro contro il muro. «Io non ti prometto proprio niente – scandì gelido il creatore – Kol ha ragione… Ora non sei più neanche utile. Abbiamo fermato il veleno di Lucien grazie al siero scovato da Hayley. Non ho più bisogno di te… » Elijah piegò la fronte fin quasi a sfiorarlo, le mani strette al collo della sua camicia.
C’erano cose che Tristan non doveva dire, se non voleva farlo reagire. «Hai ragione – il vampiro più giovane sorrise amaramente – E fai bene. Non so che farmene della tua parola. Non l’hai mantenuta una volta in mille anni…»
Le mani di Elijah strinsero così forte da far saltare un bottone. I suoi occhi si accesero di una strana luce mentre appoggiava la fronte alla sua.
Lo sguardo di Tristan sfolgorava.

Era un’arte che conoscevano bene. Comunicare con gli occhi ciò che non potevano dire con la parole. Ciò che il senso del dovere, il buon senso e ogni legge di prudenza e di decoro imponeva loro di nascondere e di negare.
Ciò che erano stati. Ciò che diventavano quando erano insieme. Tutto ciò che Elijah aveva celato, rifiutato, e buttato in fondo al mare.

Tristan deglutì. Il pomo d’adamo scivolò sottopelle in un delicato movimento che in controluce fece risaltare la superficie non rasata del collo.
Elijah gli afferrò la nuca con mano sicura. L’altro socchiuse gli occhi, sotto la curva delle palpebre le iridi azzurre ebbero un lampo. Le labbra delicate erano dischiuse come per una protesta. Ma più probabilmente per un’offerta.
Elijah sfiorò quella bocca tenera con la propria, ruvida e dura. Ma non approfondì il contatto.
Scese piuttosto al collo, a raggiungere quella piccola sfera in movimento frenetico, segno di un incontenibile nervosismo, di un’agitazione che neppure l’algido Tristan De Martel riusciva ad arginare.
Il respiro calmo di Elijah stuzzicò per pochi istanti la pelle delicata, abbastanza perché Tristan, per un attimo, riaprisse gli occhi e schiudesse di più la bocca.
Mentre gli sfiorava la gola con la lingua, sentì che il battito di Tristan accelerava, i brividi divennero evidenti ai suoi occhi, inarrestabili sotto le sue labbra.
Ma ancora non gli bastava. «Che c’è, Tristan… Ti sento nervoso. Dimmi cosa vuoi… Non rifiuto mai l’ultimo richiesta di un condannato.»
L’altro aprì la bocca per la sua risposta. Che senza dubbio sarebbe stata insolente, se Elijah non avesse deciso di affondare i denti. Prima nel tenero incavo della gola, poi sulle labbra, che finalmente lasciarono sfuggire un gemito.
Le dita di Elijah affondarono nella nuca, tirando un po’ i corti capelli biondi della sua preda. Il viso premuto contro quello di Tristan, ancora non lo baciava.
«Dimmi cosa vuoi e io lo farò…» sussurrò crudelmente.
Tristan spalancò gli occhi. «Io voglio…» cominciò.
Lo sguardo di Elijah si incupì ancora di più.
«Ti voglio… - continuò Tristan – almeno quanto tu vuoi me.» L’ombra di un sorriso impudente si estese dalla bocca agli occhi.
Elijah serrò le labbra, deciso a rimettere in riga la propria sfrontata creatura. Ma non trovò nulla da rispondere all’istante, né si illuse di poter sentire l’altro che ribatteva, poiché il sangue gli pulsava così forte da fargli ronzare le orecchie, la sua vista si appannava al punto da confondere ogni cosa in un liquido lampo d’azzurro.
Aderendo con le mani alle sue lo spinse ancora, violentemente, contro il muro. Palmo contro palmo, senza toccare le dita, le braccia aperte.
Non gli fu difficile bloccarlo, sentì la sua eccitazione e non si preoccupò di nascondere la propria.
Contrastò senza fatica un tentativo di ribellione, una spinta in avanti di braccia, torso e bacino che non fece che avvicinarli di più. Si strusciarono così intimamente che