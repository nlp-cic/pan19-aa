degli sguardi preoccupati. "Gli manca casa." Sussurrò Louis, e sua madre aggrottò le sopracciglia. "Tornate a casa domani pomeriggio, non è così male qui." "La sua casa nella giungla." Specificò Louis. "Oh. Ha in mente di tornare lì?" Louis abbassò lo sguardo nel piatto. "Dubito. Almeno non che io sappia." "Non puoi aspettarti che lui ti segua tutta la vita. Ha bisogno di stare dov'è più felice." "Ma ha detto che è felice con me." "E pensi che vada bene? Che è il meglio per lui?" "Non è un posto sicuro quello da dove viene." Scattò Louis. Sua madre rimase in silenzio ma incupita per un momento; poi sospirò e disse: "Credo che tu abbia ragione. Ma devi ricordarti che è sopravvissuto laggiù molti anni. Per noi è una cosa impossibile visto tutte le cose che abbiamo; ma quello che per noi sono oggetti necessari, per lui è lusso." "Stai davvero suggerendo di trasferirmi nel bel mezzo del Congo per lui?" "No assolutamente! Ti preferisco vivo, grazie. Penso solo che - è davvero il meglio, per voi, stare insieme?" Prima che Louis potesse protestare, la donna aggiunse "So che ha fatto cose incredibili per te e lo stesso tu per lui. Hai fatto molti sacrifici, lo so, ma mi preoccupo che questo sia troppo per lui. Stai guardando il quadro generale? Puoi vederti con lui tra dieci anni?" "Sì." "E durante questi dieci anni? Hai pensato ai compromessi che dovrai fare affinché possiate stare insieme, ai sacrifici? So come sei fatto, amore. Ti piace preoccuparti dei problemi quando si presentano, non vuoi prevenirli. Non ti piace pianificare, ma dovrai farlo se vuoi far sì che funzioni." Louis aveva mal di testa. Sua madre aveva ragione, come sempre, ma non voleva che ce l'avesse. Non voleva pensare a tutte quelle cose, a cosa significavano, a come lui doveva cambiare. Era cresciuto molto nell'ultimo paio di mesi, non contava niente? "Pensaci." Disse gentilmente lei, prendendogli la mano. "So che hai molto a cui pensare ora, la storia con quell'orribile americano e i paparazzi che seguono Harry, ma non dimenticarti del futuro. Pianificalo prima che si possa schiantare nel presente." Sua madre non gli aveva dispensato altre saggezza nel corso della loro permanenza, invece gli aveva consegnato le chiavi della macchina, consigliandogli di portare Harry a fare un giro in città quel pomeriggio. Harry era triste di lasciare i bambini, ma emozionato di uscire di casa. Era il momento più libero che avesse avuto da un po'. Louis li guidò verso una delle vecchie tenute, scesero dall'auto e si diressero nel giardino. Harry si sedette sull'erba, sdraiandosi quando Louis si unì. Chiuse gli occhi per proteggersi dal sole poiché gli occhiali non erano abbastanza. "Allora che ne pensi? Mamma ci portava sempre qui quando eravamo piccoli. Non so perché, è un po' noioso." "Mi piace." Disse Harry. "Molto carino. Di chi è casa?" "Non lo so. Forse qualche vecchio signore. Possiamo entrare, sono case aperte. Ce ne sono tantissime di case di questo genere in tutta l'Inghilterra, sono edifici storici. Mi sembra che questo abbia centocinquanta anni. Ho fatto il giro un sacco di volte. "Quindi le persone vanno a vedere casa?" "Sì, è un po' come fare un salto nel tempo." "A persone qui piace molto storia." Louis fece spallucce. "Alle persone, credo, piace sapere da dove vengono." Harry annuì rimanendo zitto, poi si spinse su rimettendosi seduto. "Mi piace qui. Molto bel giardino, e il sole è bello. Voglio vedere la casa." Louis gli fece fare il giro ed Harry non era poi così impressionato. Quando Louis gli perché, lui rispose: "Più interessanti persone e cose vive, e sapere come è ora. Cose vecchie non mi aiutano." "Imparare non deve sempre essere utile, tesoro. Alcune persone sono solo interessate a qualcosa e vogliono saperne di più anche se non ne hanno bisogno, capisci?" Harry annuì. "Credo di sì." La spiegazione non aumentò l'interesse di Harry, quindi rimasero dentro per poco tempo. Presero un caffè da asporto alla caffetteria che si trovava al primo piano, e lo bevvero in auto. Louis indicò lo stadio dove aveva ottenuto il suo primo lavoro, dicendo ad Harry un po' della sua squadra. Gli indicò la scuola e la chiesa dove andava a Pasqua, ed Harry era affascinato nonostante non avesse idea di che cosa Louis stesse dicendo. Si diressero ad un McDonald per pranzo, poi tornarono a casa esausti. Harry era completamente distrutto, ma andò comunque dai neonati appena tornato. La mamma di Louis era sul divano che piegava la biancheria mentre la tv riproduceva qualche replica. Non appena Louis entrò in sala, la donna chiese "Com'è andata?" "Bene. È strano essere tornati. Avevo dimenticato quanto - lente fossero le cose quassù. In senso positivo!" Si affrettò ad aggiungere vedendo l'espressione di sua mamma. "Così strano." Aggiunse Harry. "