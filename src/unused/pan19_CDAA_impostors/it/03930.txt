febbrile di un pazzo.
«E non ti basta avermi trattato come uno stronzo, vero?» ridacchiò Pier Paolo, la voce dolce trasformata in un suono che Ninetto non voleva davvero riconoscere «No, certo, tu devi farmi vedere che ti sei emancipato da questo tizio losco che ti ha braccato tutta la vita contro la tua volontà. Sei adulto e vaccinato e puoi permetterti di insultarmi come e quanto ti pare, no?»
«Ma perché devi di' sempre 'ste cose qui...» si lamentò Ninetto strascicando penosamente le parole. Cercò di toccargli un avambraccio, per placare il nervosismo che gli palpitava addosso, come aveva fatto per anni, e Pier Paolo si scansò come un gatto rabbioso, guardandolo con disprezzo.
Quello che gli aveva detto rimbalzava sul cuscinetto elastico della sua semplicità, all'altare della quale Pier Paolo aveva offerto più libagioni del sangue che aveva in corpo, o forse di quello ben più elastico della convenienza.
«Non ti permetto di tollerarmi.»
«Oh, lo sai che m'hai proprio rotto r'cazzo, però?» e fu il momento in cui la faccia di cera dura di Ninetto si incrinò in una smorfia di rara, franca bruttezza «Non è che mo' pe' tutta a'a vita devo sta' a cedere perché m'hai torto da'a strada, nun è mica cosi che funziona, aho'!»
Voleva ferirlo per cavarsi darcazzo questo fastidio, questa grossa spina nella carne che girava e rigirava dentro da quando si era sposato, perché Patrizia era bella, ma bella pòpo! di quella dorcezza che quando rideva rideva come un fesso pure lui, e pensava alla casa che s'era fatto e sfriccicava tutto di soddisfazione, ma—
Ma lo spintone quasi non lo vide arrivare. Gli rimbombò tutto nel petto che quasi pensò ma guarda 'sto stronzo m'avrà rotto ddu' costole, m'avrà rotto! e non cadde sbracato sul letto perché Pier Paolo lo riprese per il colletto della camicia.
«Perché il culo a questo frocio di merda ti sei stufato di darlo, eh?» gli fece, masticandogli le parole sulla faccia «Avanti, prova a dirmi che è solo questo, prova a dirmi che tutti questi anni hai fatto come una puttanella qualunque, e che adesso non valgo più la pena, e che ti sta veramente bene tornare a casa la sera e sdraiarti sul divano con quella che ti stira vicino! Raccontami la tua bella scatolina di cazzate, se hai le palle!»
Le ciglia che gli sbattevano irrequiete sugli occhi come pesci senz'acqua, Ninetto strinse con le unghie le mani bianche e contratte di Pier Paolo, digrignando i denti in bocca.
«'A pezzo demme', che te possino–» farfugliò, il cranio pesante d'acqua salata. Pier Paolo era tutto un fascio di nervi, evitò appena la mano di Ninetto che si era alzata per mollargli uno sganassone. Per non colpirlo di rimando, si morse la lingua fra i denti e si avvicinò barcollando al comò, per demolire con una bracciata da nuotatore la folla inutile di ninnoli di vetro appoggiata lì sopra.
Privo di sostegno, Ninetto era caduto supino sul materasso, e subito si era rialzato puntellandosi con i gomiti. Non c'erano più cocci da tirarsi addosso, solo Pier Paolo con le mani gonfie di schegge.
«Ti senti libero abbastanza? Ti senti normale abbastanza? Se solo avessi saputo cosa saresti diventato» e non disse cosa mi avresti fatto «ti avrei lasciato dov'eri!» mentì, per non picchiarlo sulla faccia fino a spolpargliela.
Ninetto continuava a prendere respiri per non prendere parola, ma si gettò su di lui con tutta la forza che aveva per mandarlo a sbattere contro il bordo del comò, tanto che, così appiccicato, poté sentirgli tutto il respiro che gli si curvava nel petto. Pier Paolo lo prese praticamente a unghiate, o almeno ci provò, mentre evitava la chiazza di vetro fra le fibre della moquette. Gli mise le mani al collo per non cadere, pensò distrattamente di strangolarlo, ma semplicemente cadde sul letto, sopra di lui.
«Ti amo.»
Ninetto si leccò le labbra in un miscuglio di imbarazzo e disagio. La fronte di Pier Paolo era molle di un sudore acre ed esagitato.
«Potrà farti schifo quanto vuoi, potrai fingere di non ricordartene tu, non mi interessa. Ma non puoi avere quello che mi chiedi e non amarmi, perché ha sempre funzionato così fra me e te. Scegli. O lei, o me. E avresti dovuto già scegliere, ma—»
«Ma tu pòpo no'o capisci che io non so' come te, oh!» e tutta la faccia di Ninetto esplose butterata di pianto. Mica quello di cucciolo sperduto a fare il militare, no. Era un ululato senza forma che gli si torceva tutto dai budelli, mentre si muoveva sotto di lui per divincolarsi, e a lui era già venuto duro perché non ci era mai voluta l'arte, e perché stava per impazzire della sofferenza di averlo vicino…
«Mica so' tutti come te, Pa'! Che a'a gente je mena e je sputa, e mica je ne frega 'ncazzo, a quelli come te, che tanto 'na cosa je piace e quelli dritti vanno, che tanto mica 'a casa