si alzò e si avvicinò a Mike, che istintivamente raddrizzò la schiena e sostenne il suo sguardo.“Dobbiamo essere perfetti. Dobbiamo dare l’impressione di essere invincibili. Non puoi arrivare qui con il moccio al naso come un bambino di cinque anni! E di certo non puoi spaventare i clienti! Né infettarli!”“Stai scherzando, vero?”“Ti sembra che stia scherzando?”“Per un attimo mi è sembrato che il tuo neo si fosse mosso. Poteva essere una specie di sorriso.”Era la febbre che parlava. La febbre stava avendo la meglio.Harvey restò a guardarlo in silenzio per qualche secondo e poi si diresse nuovamente alla scrivania e Mike restò stupito da quanto poco quell’uomo sbattesse le palpebre. Doveva far parte di una qualche tecnica intimidatoria.“Da quando il mio neo è diventato motivo di interesse per te?” chiese l'avvocato ruotando sulla sedia, con le punte delle dita unite e un accenno di malizia nello sguardo.Mike restò impalato sul posto.“Da mai” rispose sperando di essere convincente. Non poteva di certo dire ad Harvey che quella piccola escrescenza gli aveva causato dei pensieri poco ortodossi che comprendevano il fatto di leccarla e succhiarla. No, fuori discussione. Non poteva dirglielo.“Mi correggo. Non sembri un bambino di cinque anni ma di due.”“Come se tu sapessi cosa vuol dire essere bambini. A proposito, sei mai stato bambino? Comincio a pensare che tu sia nato così, in giacca, cravatta e un palo nel -”Le sopracciglia di Harvey scattarono verso l’alto e Mike si zittì subito. Ma quanto doveva essere alta la febbre?“Meglio se vai a casa.”“Già. Sì. Meglio. Vado. A domani” disse telegraficamente Mike facendo un imbarazzato cenno di saluto ad Harvey prima di uscire a grandi passi dall’ufficio.Donna lo guardò incuriosita e chinò il capo di lato.“Ho la febbre. Straparlo. Non chiedermi niente. A domani” disse frettolosamente mentre si allontanava dagli uffici. Non voleva rendersi ridicolo più del dovuto, né tantomeno esagerare con la confidenza nei confronti del suo capo. Aveva la sensazione che si sarebbe potuta rivelare un’arma a doppio taglio. E Harvey sapeva tagliare molto bene quando voleva.

Ad un certo punto della giornata, Mike era sepolto sotto uno spesso strato di coperte con un fazzoletto incollato al naso. Si intravedevano solo dei ciuffi di capelli biondi da sotto quell’informe massa.Il suo cellulare suonò e la sua mano uscì da sotto le coperte, muovendosi a caso per cercare di individuarlo per terra, vicino al divano.“Pronto?” mormorò con voce soffocata una volta che riuscì a rispondere.“Il neo. Tu mi guardi il neo.”Mike scostò di scatto le coperte e restò con la bocca aperta a fissare nel vuoto.“Harvey?”“E chi dovrebbe essere?”“Ho una vita sociale, sai? Poteva essere chiunque.”“Male. Vuol dire che ti faccio lavorare troppo poco.”Mike ignorò quella frase e insistette.“Poteva essere un mio amico!”“Perché? Per caso ci sono altri amici a cui guardi i nei?”Questa volta Mike chiuse gli occhi e non rispose.“Come pensavo” rispose Harvey e il ragazzo riuscì ad immaginarselo sulla sua poltrona, con l’espressione soddisfatta e sì, quel neo che si sollevava impercettiblmente.Mike prese un profondo respiro, che però si spezzò in un accesso di tosse.“Sei davvero malato.”“Ma davvero? Pensi che ti stessi prendendo in giro?”“No, altrimenti probabilmente di avrei sbattuto fuori molto prima.”“Senti, Harvey…”“Il neo. Non mi hai risposto.”E che fissazione!“Non possiamo parlarne un’altra volta? Come hai intuito, ed abbiamo appurato, sono malato, ho la febbre, non so nemmeno quello che dico…”“Non è tanto diverso da come ti comporti normalmente.”“Ok, ora riattacco.”“Prima rispondi.”“Te l’ha mai detto nessuno che sei ossessivo?”“Insistente, non ossessivo. E se non fossi insistente non sarei dove sono ora. Insistere ti porta ad ottenere.”“E irritante. Dimentichi irritante.”“Irritante o meno, mi guardavi il neo.”“E va bene! Ti guardavo il neo! E ora che l’ho ammesso? Cosa succede? Mi fai causa per molestie?!”“Dipende.”“Dipende? E da cosa?!”“Da cosa vorresti fare al mio neo…”Mike si sentì arrossire e percepì i capelli rizzarsi un po’ sulla sommità del capo. Harvey era in gamba nel suo lavoro ma che riuscisse a leggere nel pensiero… quello era troppo!“Cosa… cosa vuoi che ci voglia fare? Niente… E’… E’ evidente. E cattura l’occhio.”“Non sono a conoscenza di altre persone che si siano sentite catturate dal mio neo.”“Magari non te l’hanno detto. Chiedi in giro, ne potresti rimanere sorpreso.”“Perché? Tu vai in giro a parlare con la gente del mio neo?”Dio, quella conversazione stava diventando tanto surreale quanto insostenibile.“Era un modo di dire, Harvey…” sospirò Mike sconsolato ma aveva la netta sensazione che il suo capo si stesse divertendo a metterlo a disagio. Non che fosse una novità.Il silenzio che seguì gli fece capire che Harvey stava pensando, e questo lo metteva davvero a disagio perché non era per niente pronto di parlare di quel neo, né di qualsiasi altra