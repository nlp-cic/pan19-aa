da suo padre, ma la paura di venire interrogato e scoperto ebbe ancora una volta la meglio.Inghiottì le lacrime e si sforzò di calmarsi. Quando ritenne di essere in grado di parlare in maniera comprensibile, chiese:“Lei, al posto mio, lo farebbe?”Piton assottigliò le labbra, fin quasi a farle scomparire.“No,” fu la sua lapidaria risposta.  ***

 

 

Remus limitava i suoi spostamenti a una zona circoscritta della camera da letto, saettando in quel poco spazio come un animale che cercava di liberare un arto da una trappola. Lo distingueva nettamente, l'odore del sesso, lo sentiva scendere dalle narici fin dentro allo stomaco, dove si fermava, lacerante.Carico di rabbia e frustrazione, fece per sfogarsi scagliando un pugno giù, contro il pavimento.'Teddy!' esplose nel suo cranio, che gli parve andare in frantumi mentre costringeva la mano ad arrendersi alla ragione, alzandola assieme all'altra e premendo entrambe, ancora chiuse, contro le tempie.Non doveva perdere il controllo, suo figlio era al piano inferiore e poteva sentirlo.Anche se non aveva concesso a Severus il tempo di rispondergli, sapeva esattamente cosa Harry gli aveva tenuto nascosto, e quando avrebbe avuto a tiro di bacchetta il figlio di puttana che aveva violato e ridotto in fin di vita la sua Dora, l'avrebbe ammazzato.In piedi accanto all'immagine mentale di Tonks, ancora nuda e stesa a terra, spinse con forza i pugni sulla fronte:'Pensa, pensa, pensa,' si ripeté.E pensò a Donny.Donny, che le aveva toccato il petto e provocata, che forse li odiava; Donny, che era in casa con lei, quand'era stata aggredita... Lo aveva accusato per sviare le indagini da se stesso?Donny, un ragazzino di sedici anni, avrebbe davvero potuto...?Fu una voce cinica, risalitagli dalle viscere, a rispondere con uno schietto:'E perché no?'Il ventre era la dimora dell'intuito e Remus, malgrado disprezzasse la propria natura, sapeva che difficilmente quello di un licantropo falliva.Il gelo che lo pervase gli tamburellò con dita aguzze lungo la spina dorsale, in attesa di una sua reazione, che lo incendiò.Qualcuno colpì la porta d'ingresso con urgenza nel momento stesso in cui afferrava la bacchetta, e fu a mano armata che scese le scale, accogliendo con il legno puntato Harry e un'Auror dall'aspetto familiare di cui, in quel momento, non gli importava ricordare l'identità.“Ora vado da Dora,” gli sibilò.“Un attimo, Remus, lasciami spiegare...” lo pregò il giovane, alzando i palmi vuoti davanti alla sua faccia.“D'accordo. Spiegami.” Fomentò Remus con voce roca.L'altro sostenne coraggiosamente il suo sguardo.“Tonks è stata con un uomo.”Se Remus fosse stato in sé avrebbe notato quanto stonata risultasse la descrizione della violenza subita da Tonks così come l'aveva esposta Harry, ma l'unico pensiero razionale che gli era rimasto riguardava Teddy; perciò, anche se avrebbe voluto urlare, si sforzava di parlare sommessamente.“Harry, ho capito, lo so... lo so chi...” si strozzò con le parole ingigantite dalla rabbia, che s'incastravano nella sua trachea.Harry cercò di mantenere il sangue freddo.“Calmati, Remus...” lo blandì, spostandosi cautamente dalla traiettoria della sua bacchetta.“Calmarmi? E se fosse successo a Ginny? Se avessero fatto del male a lei, tu ti calmeresti?”Il giovane strinse pugni e denti; non era più la testa calda che era stato da adolescente, tuttavia l'irruenza della gioventù non era svanita, era solo divenuto più abile nel controllarla, ma l'impulsività era pronta a vincerlo ad ogni minimo cedimento.“Dimmi chi è stato,” comandò, perché non poteva essere stato l'unico ad averlo capito, l'altro era a capo della seziona Auror, non un lupo mannaro qualsiasi come lui!Harry si riprese, distogliendo rapidamente la mente dalla sua provocazione.“Tu,” gli rispose, schietto.L'inequivocabile rivelazione atterrì Remus. La sua naturale propensione ad assumersi anche colpe che non gli spettavano cancellò per un attimo tutto il resto.“Come?” esalò, abbandonando la bacchetta lungo il fianco.Harry sospirò, ora profondamente imbarazzato.“Sei stato tu, Remus.”I polmoni di Remus si svuotarono, contraendosi come spugne strizzate, ma qualcosa dentro di sé trovò infine la forza di reagire: si sbagliava! Ricordava esattamente ciò che era accaduto e lo stesso Harry aveva ammesso chiaramente, quand'era stato condotto al Ministero, che considerava l'accusa di Donny una subdola presa in giro!“Solo poche ora fa mi hai confidato che non credevi a Donny e bada che, se tu mi avessi mentito, l'avrei capito immediatamente... quindi, cosa c'è di nuovo? Un altro attendibile testimone? la Umbridge, magari, o, che so, lo stesso Greyback, che si costituito al solo scopo di smascherare il vero mostro?” ribatté con amarezza, innescando pensieri ossessivi su finestre lasciate aperte e dandosi dello stupido per non aver controllato quella della camera matrimoniale, prima di recarsi al San Mungo. “Allora? Chi?” quasi urlò.“È Tonks il testimone, Remus.” Harry gli concesse un minuto di tempo per riprendersi, prima