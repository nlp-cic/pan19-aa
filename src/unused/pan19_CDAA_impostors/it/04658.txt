ha nemmeno la forza di lamentarsene, Alessio, non vuole vederselo scappare dalle dita e non vuole forzarlo, vorrebbe solo che capisse che potrebbe restare tutta la vita, se fosse per lui, che andarsene per poi tornare non ha senso.

Almeno, però, torna.

 


Power – Kanye West


 

Gennaro non lo sa, da quando Antonio abbia preso l'abitudine di chiamarlo Kim.

Forse da quando Alessio s'è fissato con Kanye West, forse da quando ha scoperto una foto della Kardashian in cui l'espressione era praticamente identica alla sua, forse da quando ha collegato le due cose – e se Alex sta rappando Kanye West, con Spotify in sottofondo e le lyrics davanti, lui che lo guarda ammagliato dev'essere sicuramente Kim Kardashian.

E nemmeno si rende conto delle risate degli altri, del fatto che lui con Kim ha in comune giusto le labbra e Alex con Kanye, ai suoi occhi innamorati, almeno un minimo del talento nel rap; ride perché l'ha pure chiamato Kanye per prenderlo per il culo, qualche volta, ride perché se lui è Kim Alex è il suo Kanye e rimane tale anche quando rappa Power con risultati un po' scarsi, anche quando gli amici sono troppo sbronzi per farglielo notare, anche quando si accascia al suo fianco e si unisce a lui, il risultato diventa anche peggiore.

Però non importa, perché Alex è il suo Kanye e lui è la sua Kim, l'idea lo fa singhiozzare dal ridere e Alex nemmeno lo ascolta, mentre tenta di spiegarglielo e non ci riesce per la bocca impastata e la voce strascicata e roca dall'erba, non ci riesce e ad Alex va bene, se poi lo bacia di nuovo.

 


Whole – Wildhood


 

La mano con cui Alessio gli sfiora la schiena è delicata, leggera, il tocco parte dalla scapola e scende sul fianco, lo fa tremare e lo riscalda insieme.

Fa caldo, questa mattina a Milano, fa caldo e nemmeno lui sa se è per il riscaldamento alto della camera d'albergo, per il sudore freddo che lo fa tremare, per il tocco bollente di Alessio; fa caldo e i due polpastrelli che lo sfiorano quasi peggiorano la situazione, ma Genn, invece che scansarsi, indietreggia verso di lui.

Alex gli circonda il corpo con entrambe le braccia, appoggia il mento alla sua spalla, lo avvolge nel lenzuolo che copre i venti di entrambi e solo dopo averlo squadrato per bene, gli dice che «Non si capisce dove finisco io e inizi tu».

«Potevi dirlo cinque minuti fa», gli risponde Genn, che gli si spalma addosso e abbassa la testa per baciare il braccio, ride del suo «Era troppo scontato», non si lamenta quando la mano di Alessio torna ad accarezzargli la coscia.

«Era troppo scontato per te».

 

 


Chelsea Hotel – Lana Del Rey


 

Alessio si chiude la porta della camera d'albergo alle spalle, appoggia il giaccone sulla prima sedia che gli capita sottomano, butta il telefono tra le lenzuola sfatte del letto.

La stanza assomiglia a quella di un anno fa, probabilmente gli è capitata proprio la stessa, forse se lo sta solo immaginando; fatto sta che le tende tirate sono uguali a quelle che nascondevano la figura dell'altro, le finestre sono uguali a quelle su cui l'aveva visto sporto a fumare, la poltrona all'angolo della stanza è uguale a quella su cui Genn si era inginocchiato tra le sue gambe, il lampadario è uguale a quello che avevano spento una mezz'ora dopo.

Ed è spento anche ora, Alex si rifiuta di rivedere la stanza e si rifiuta di cedere al ricordo, al sapore amaro che gli lascia in bocca, all'ombra di un rimorso che non ha poi così tanto.

C'è, fa male, ma non così tanto.

 


Crimewave – Crystal Castles


 

La strada lungo la quale Genn lo sta trascinando è buia, i lampioni sono spenti, passano poche macchine e l'asfalto è ghiacciato, entrambi barcollano, entrambi si reggono alla mano dell'altro per riuscire a stare in piedi.

Il «Mi manca l'estate» di Genn scivola nell'aria gelida e lo colpisce in faccia con più forza del vento invernale, lo fa ridere di un amarezza che non si sa spiegare, si scioglie nel proprio «A te fa schifo l'estate» e lì rimane, nella stretta delle loro mani, sotto ai piedi che scivolano ancora.

«A me non piace il freddo» è tutto quello che Genn gli risponde – e Alessio se lo fa bastare, in ogni caso, si lascia trascinare nel buio di quel freddo che adesso non piace a nessuno dei due e si lascia baciare sotto al primo lampione acceso che trovano lungo la strada, lo bacia a sua volta con le mani congelate e il torpore del suo naso a sfiorare il proprio, i giacconi a dividerli troppo.

«Possiamo andare a casa», gli dice lui, ma Genn scuote la testa, torna a camminare, si ferma per tornargli addosso e poi cammina di nuovo, gli dice «Io voglio stare qua» e Alessio lo asseconda, ride con meno amarezza, ride del suo «Con te» e si trascina pure lui, ignora il freddo, non gli importa più.

«Con te, Alè» gli dice