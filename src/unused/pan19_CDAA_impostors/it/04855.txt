base militare a Værnes, la riunione annuale dell'105° corso di addestramento. Confidiamo nella Sua presenza, come fiera dimostrazione dell'appartenenza all'arma militare al servizio della nazione e di Sua Maestà.” » concluse poi « C'è un raduno ogni anno e non ci sei mai andato? » chiese poi perplesso Bård.
Vegard si alzò in piedi e lo raggiunse, tentando di strappargli la lettera di mano, ma Bård fu più veloce e si spostò oltre la propria scrivania, prendendo il secondo foglio.
« “Vegard, ti scrivo per informarti, se già non ne sei a conoscenza, che il 12 Gennaio dell'anno prossimo si terrà l'udienza per il rilascio di Johnsen. Ho intenzione di presentarmi e, in quanto parte dell'accusa, oppormi al suo rilascio. Sai che non ti metterei in mezzo se non fosse strettamente necessario, ma il mio avvocato teme che se salterai anche questa udienza, Johnsen potrebbe essere dichiarato riformato e quindi rilasciato. Fammi sapere cosa hai intenzione di fare, a presto.” »
Bård alzò lo sguardo verso il fratello, bianco come un lenzuolo.
« Vegard, che cosa è questa storia? »
Il maggiore lo raggiunse più velocemente di quello che Bård si sarebbe aspettato, che gli strappò la lettera di mano. Prese il secondo foglio, infilandoselo nella tasca del jeans e buttando il resto nel distruggi-documenti, abbandonato in un angolo da giorni.
« Non ci sono mai andato al raduno. Non voglio passare un'intera giornata in quella cazzo di base se proprio non ci sono costretto. » sibilò poi, come se Bård non avesse letto nient'altro, osservando la lettera che veniva disintegrata.
« Pensavo che ti fosse piaciuto il servizio militare. Ne hai sempre parlato bene. » lasciò quasi cadere, Bård, tendendo a sua volta i muscoli dal nervosismo.
Si stava avvicinando una tempesta, Bård poteva dirlo con estrema certezza, eppure quando Vegard si voltò di lui, gli stava sorridendo.
Stava di nuovo mentendo. Stava di nuovo mettendo su quella maschera che aveva indossato per anni, senza riuscire a togliersela. E Bård si era quasi convinto che l'avesse gettata in un secchio, almeno quando stavano insieme.
Invece era sempre là. Vegard la usava ancora, soprattutto con lui. Bård osservò il suo sorriso, il suo volto disteso, le sue braccia abbandonate contro i fianchi e la linea sottile del suo corpo piegata verso un lato.
« Sì. Molto. Mi ha insegnato tanto, ma quello non è il mio posto. » si avvicinò a lui, chinandosi e baciandolo dolcemente, andando poi ad infilarsi la giacca « Andiamo ora, sono stanco anche io. » disse poi, lasciando l'ufficio senza nemmeno voltarsi e avviandosi da solo verso la macchina.

A casa Bård cenò in silenzio, con la scusa che era concentrato sulla serie televisiva che stava vedendo. Vegard era già sotto la doccia e aveva lasciato metà del cibo nel piatto. Era stato nervoso per tutto il tempo che aveva guidato verso casa e anche prima, mentre Bård cucinava, poteva vederlo gironzolare in salotto, il cellulare stretto in una mano che vibrava di tanto in tanto, mentre fumava.
Era raro per Vegard fumare in posti che non erano la cucina o il balcone e, continuando a cucinare, Bård si sentì di nuovo come quel ventiduenne che aveva deciso di andarsene da casa perché non aveva il coraggio di affrontare una verità troppo scomoda e brutta da digerire.
Si sentiva di nuovo a disagio, quasi fuori posto, come se di nuovo fra lui e Vegard si fosse frapposto un nuovo muro che però questa volta era solo nella propria testa.
Come se la lettera che aveva letto a lavoro fosse una prova più che compromettente per svelare l’oscuro passato di Vegard. Era come se finalmente si fosse trovato di fronte all’unica soluzione per sapere la verità.
Era tutto là, di fronte a lui, a portata di mano.
Doveva solo impugnare fra le mani quella lettera, quella prova, l’essenza dei demoni che il fratello si portava sulle spalle, che lo tormentavano da quando era tornato dal servizio militare.
Vegard non parlava da almeno due ore.
Anche una volta uscito dalla doccia si era messo a fumare in cucina, di nuovo con il telefono in mano e Bård si chiese con chi stesse parlando, il che era una domanda probabilmente retorica.
Era quasi sicuramente Calle.
Vegard non si fidava di nessun altro al mondo e per un secondo si chiese perché Vegard preferisse sfogarsi con Calle invece che con lui. Tentò di tenere a freno la gelosia. Non era proprio il momento per essere gelosi.
Anzi, era arrivata l'ora di prendere il coraggio in mano e farsi dire quali incubi lo tormentavano da almeno quindici anni.
Lo raggiunse lentamente in cucina, come a non volerlo spaventare. Il cellulare di Vegard vibrava accanto al posacenere, ma il più grande lo stava ignorando.
Dava le spalle alla porta e, seduto sulla sedia, fumava guardando oltre il balcone, come se non si trovasse realmente là.
« Vegard...? » chiamò piano.
L'altro sussultò, preso alla sprovvista e si voltò verso di lui, sorridendogli di nuovo.
« Mh? »
Bård scosse le spalle, prendendo una sigaretta dal pacchetto di Vegard.
« Posso farti