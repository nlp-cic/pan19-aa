. Spero di farlo di nuovo qualche volta. Buonanotte.
” C'era un piccolo cuore prima del nome, “Magnus”. Alec sussurrò.



~*~


Alec si fermò dai suoi, il giorno seguente, mentre tornava a casa dal lavoro, e prese tutti i libri di musica che loro custodivano dai giorni in cui Alec ancora si esercitava. Sua madre gli diede un'occhiata, non lo aveva mai davvero supportato nelle sue esercitazioni al pianoforte, ma adesso Alec aveva un lavoro e il ragazzo giurò che sarebbe stato solamente un hobby. Omise di dire il fatto che aveva un grande pianoforte a coda nel soggiorno che non poteva spostare, e un vicino che suonava magnificamente, che Alec voleva davvero impressionare. Non ne capiva esattamente il motivo, già di per sé, e non voleva mettersi a spiegarlo a sua madre.


Quando finalmente tornò al condominio, si assicurò di lasciare un messaggio a Magnus. Stava pensando di farlo scivolare sotto la sua porta, ma non era del tutto sicuro di volerlo già incontrare di persona. Optò quindi per lasciarlo nella sua cassetta di posta. Non voleva sapere il motivo per cui era così nervoso. Alec Lightwood non diventava mai nervoso. Non aveva mai neanche visto quest'uomo, tutto quello che sapeva era che sapeva suonare il pianoforte magnificamente e questo faceva sentire ad Alec qualcosa che nessun altro insegnante di musica o qualsiasi altro tipo di musica gli aveva mai fatto provare. Era solo musica. O almeno lui aveva pensato che la musica fosse solo musica.



Tutto sembrava diverso e Alec era talmente perso nei suoi pensieri che si scontrò con un altro uomo, facendo scivolare dalle proprie mani i libri di musica e gli spartiti e dalle mani dell'uomo delle chiavi.


“Mi scusi!” Si affrettò a raccogliere i suoi oggetti e le chiavi dell'altra persona. Guardò in alto, dalla sua posizione accovacciata, e smise di respirare.


L'uomo era bellissimo. Splendido? La mente di Alec non riusciva a fornirgli le esatte parole per descriverlo. Aveva capelli neri, con riflessi rosso vivo, pettinati in una spirale sul capo così che la frangia gli ricadesse appena sugli occhi. I suoi occhi, Alec lo stava decisamente fissando, erano scuri e delineati con trucco e glitter? Alec non aveva mai considerato il glitter e ora probabilmente questo non avrebbe mai lasciato la sua mente. La camicia era scollata, no, non scollata; era una camicia con solo l'ultimo bottone allacciato, prima che scomparisse dentro pantaloni peccaminosamente stretti. Alec stava probabilmente per morire sul colpo. Solo recentemente aveva iniziato a pensare che gli piacessero gli uomini e quell'uomo era più che mozzafiato.



L'uomo si schiarì la gola, molto probabilmente ripetendosi, Alec lo intuì per via del suo tono, “Stai bene?” La sua mano era protesa verso di lui. Alec fissò per un momento gli anelli sulle sue dita prima di realizzare che gli stava offrendo aiuto.



“Sì” Alec ridacchiò, imbarazzato, “Mi scusi. Non stavo guardando dove andavo.” Magnus lo aiutò ad issarsi in piedi. Alec cercò molto difficilmente di ignorare la scintilla che sentì stringendo la mano dell'uomo.



Quest'ultimo sorrise. “Non c'è problema.” Fece scorrere lo sguardo su Alec, su e giù, non troppo discretamente e Alec arrossì. “Mi chiamo Magnus, comunque.” Strinse le loro mani già unite e lasciò la presa.



Magnus. Era Magnus. 
Cazzo.


“A-alec. Alexander. Uhm, Alec.”
Che pasticcio.


Magnus gli sorrise nuovamente. Alec non sapeva cosa dire, ma ricordò le chiavi che l'uomo – 
Magnus
 – aveva fatto cadere. Alec riordinò i libri nelle proprie mani, così che potesse porgere le chiavi a Magnus. “Le tue chiavi?”



Magnus le prese da Alec con grazia e Alec sentì di nuovo quella scintilla quando le loro mani si toccarono. “Grazie.” Guardò i libri di pianoforte. “Sai, insegno pianoforte.” Magnus fece scorre un dito lungo il bordo di uno dei libri. “Potrei insegnarti un paio di cose, se ti va?” I suoi occhi si illuminarono.



“Uh – cos – ?” Alec balbettò.


“Sai dove trovarmi.” Ammiccò, “Alexander.” Fece le fusa. Possono le persone fare le fusa? Lui le fece!
Alec stava perdendo la testa.
Annuì un po' troppo vigorosamente, “Ciao.” e corse velocemente verso l'ascensore. Magnus ridacchiò tra sé e sé quando ritirò la posta. La risposta di Alec era sopra, scarabocchiata frettolosamente. “Grazie per il tuo aiuto. Sei davvero molto bravo magnifico al pianoforte. Mi piacerebbe farlo di nuovo. Alec.”


Magnus rise, il suo sguardo sembrò illuminarsi per il divertimento. Alexander era perfetto.



~*~

Continuarono a suonare ogni sera. Spesso, tornando a casa, Alec trovava nuovi spartiti che Magnus aveva spinto sotto la sua porta. Si facevano cenni di saluto e si scambiavano dei piccoli ciao quando si incrociavano, ma era come se il loro suonare insieme fosse una cosa a parte. Era diverso. Era di più. Alec voleva davvero vedere Magnus di persona, guardarlo suonare. Forse addirittura invitarlo a un appuntamento, che era qualcosa che non aveva mai fatto in vita sua. Avrebbe avuto bisogno di un consiglio. Avrebbe avuto bisogno di Izzy.