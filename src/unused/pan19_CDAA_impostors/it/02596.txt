secca da parte di Potter. «Mi stai minacciando?» ringhiò.

Potter fissò il liquido dentro il bicchiere, prima di berne un altro sorso e parlare. «Vengo qui da quasi due anni e Sleemy non ha mai detto una parola, poi arrivi tu e urli il mio nome ai quattro venti. Non ti sto minacciando, ti sto aiutando a tenerti il lavoro.»

Gregory si sentì punto sul vivo. Era vero, aveva infranto la prima delle regole di Nocturne Alley: nessun nome. Ma Potter? Com'era possibile che in due anni non l'avesse mai visto?

«Sempre a salvare tutti, tu, vero? Non ti ho mai visto qui, non dirmi cazzate.»

Ma Potter non rispose alla provocazione, anzi, con lo sguardo molto più cupo di prima si concentrò ancora di più sul liquore che Greg sapeva per esperienza gli stesse bruciando tutto il tratto dalla bocca allo stomaco. Certe cose dovevano essere state create per giganti e troll, non per i maghi.

«È da tanto che lavori qui?» si sentì chiedere, invece.

«Da un anno,»  gli rispose dopo un attimo di silenzio. Quella situazione si stava rivelando più surreale ogni minuto che passava.

«Ma mai fino a quest'ora, o ci saremmo visti prima,» continuò Potter. «Dimmi, Gregory,» riprese, dopo un lungo momento in cui anche gli ultimi due avventori all'angolo pagarono e se ne andarono, ognuno con qualcosa di voluminoso nascosto sotto al mantello, «anche tu stai scappando da questa meravigliosa nottata?»

Greg poteva anche essere poco sveglio, ma non gli sfuggì l'accento ironico su quel “meravigliosa” e sussultò quando Potter lo chiamò per nome; era strano, sentire la voce giovane di un altro ragazzo chiamarlo per nome, invece del solito cognome. L'ultimo che l'aveva fatto, escludendo i suoi genitori, era stato Vince. E suonava così dannatamente bene. Greg approfittò del bicchiere che aveva in mano per buttare giù un sorso dello stesso veleno che aveva servito a Potter, nel tentativo di contrastare l'ondata di emozioni che l'aveva improvvisamente travolto.

Oh, eccome se stava scappando, persino restare altre ore in quel tugurio era sembrata una prospettiva migliore del ritornare a casa; in ogni caso a nessuno, né lì né a casa, importava dove lui fosse o cosa facesse in quella particolare notte. Greg non era certo se Potter si aspettasse o meno una risposta, in ogni caso evitò di dargliela e si comportò come con qualsiasi cliente, con Georgedo, (O_O) burbero distacco. Di solito funzionava. Non aveva nessuna intenzione di parlare, non in quella notte e men che meno con Potter.

«Sei un pessimo barman.»

Ma forse non lo era poi così tanto perché, diverse ore dopo la mezzanotte, trovò un Harry Potter accasciato sul bancone, ben lontano dalla lucidità e del tutto perso nel mondo ovattato del sogno alcolico: dopo il sesto bicchiere, Greg gli aveva direttamente lasciato la bottiglia ed era tornato ai fatti suoi. In poche ore aveva tirato a lucido l'intera collezione di bicchieri e boccali sbeccati del locale che, per quanto il suo lavoro non fosse eccelso, non dovevano aver visto tanta pulizia in decadi. Tenersi occupato, con il bruciore del liquore ancora vivo in corpo, era servito: era riuscito in breve tempo a recuperare la calma piatta che conosceva così bene al punto che ora, a braccia incrociate, riusciva a osservare Potter con placido distacco. Era cambiato, su quello non c'erano dubbi; l'adolescente rachitico e insopportabile anche solo all'aspetto aveva lasciato il posto a un giovane uomo, comunque minuto in confronto alla sua mole, ma decisamente più appagante alla vista. Greg non badava ai piccoli dettagli, non guardava così lontano, non paragonava gli occhi al colore del cielo o al brillio delle stelle, né il profumo di una persona a quello di qualche fiore esotico, ma sapeva apprezzare la bellezza nella sua interezza se gli capitava sotto agli occhi e non poté negare, in quel momento, che Potter fosse bello. Non un dio da copertina, certamente, ma bello ai suoi occhi.

Strinse forte il suo bicchiere in una mano, rendendosi conto di dove lo avevano portato i suoi pensieri, la calma piatta già persa e dimenticata. Quello dell'interesse verso altri ragazzi era un lido inesplorato, un porto nel quale, in quegli anni, aveva accuratamente evitato di attraccare: Vince era l'unico che avesse mai dimostrato, verso di lui, quel genere di interesse quindi perché affannarsi e rischiare di soffrire anche di più per un rifiuto, oltre che per il fatto stesso di aver definitivamente messo da parte l'unico che gli avesse mai dato un valore? No, non avrebbe ceduto nemmeno di fronte al Grande Eroe. Poteva permetterselo, era colpa sua se la sua famiglia era distrutta.

«Potter.» Greg gli urtò un gomito, rudemente, nel tentativo di svegliarlo anche se aveva ormai imparato che svegliare un ubriaco non era cosa facile. «Svegliati, devo chiudere.»

Harry biascicò qualcosa e non diede altro cenno di vita oltre a quello, con somma irritazione di Gregory che, rassegnato, estrasse da sotto il bancone un contenitore di fiale e ne stappò una. «Questa va sul conto,» borbottò,