di vernice fresca colpirgli una guancia.

 

Quando li riaprì scoprì la sua maglietta rossa irrimediabilmente macchiata. Alzò lo sguardo verso Donatello, cercando di guardarlo male, ma poi scoppiò a ridere, seguito a ruota dall’amico.

 

Dopo che tornò il silenzio, Donatello gli chiese che cosa avesse. “Se ti sei distratto mentre disegnavi, è qualcosa di grave. Che c’è? Ti ha chiamato tuo padre?”

 

Cosimo scosse la testa, sorridendo al suo sguardo preoccupato. “No, non è niente di grave. Ma comunque sì, ti volevo dire una cosa.”

 

Donatello sospirò. “Dica.”

 

Così, Cosimo iniziò a raccontargli del giorno prima, dell’incontro con Marco e del pomeriggio che inevitabilmente passò con lui, prima cercando un posto dove disinfettare e curare la ferita sullo zigomo, poi pranzando assieme. Quando poi i due si lasciarono (ma non senza scambiarsi i numeri di telefono per tenersi in contatto) in Cosimo era rimasta la piacevole sensazione che precedette quella che percepiva sarebbe stata una grande amicizia.

 

Dopo aver sfondato il primo muro di imbarazzo ascoltò la storia di come Marco arrivò a farsi quasi picchiare in un parcheggio, e in cambio gli raccontò del perché si era trasferito a Roma.

 

Da lì in poi raccontarsi quasi tutto era solo naturale: come proseguire il corso di un torrente.

 

Cosimo scoprì che, sotto la facciata dura e apatica, Marco era sensibile ed intelligente, ma soprattutto curioso e desideroso di imparare, cosa che gli fu negata dalle difficoltà economiche della sua famiglia.

 

E così ora voleva chiedere un favore a Donatello.

 

“Cosimo,” sospirò, “nemmeno lo conosco.”

 

“Te lo presento!” ribatté prontamente. “Te lo porto domani.”

 

Donatello camminò fino alla parete alle spalle di Cosimo, così da farlo girare sulla sedia. “Ci si può fidare?”

 

“Hai la mia parola.”

 

Si voltò verso di lui, appoggiandosi al muro. Sorrideva. “Allora okay. Ma garantisci tu.”

 

“Grazie,” gli disse Cosimo, con sentimento.

 

Donatello annuì, e ridacchiò. “Ora lo voglio vedere questo principe che ti ha rubato il cuore.”

 

Cosimo prese una mela e gliela tirò in testa.

 

***

 

Il pomeriggio seguente, Cosimo dovette subire l’aria umida, il sole accecante, un gruppo di quindicenni urlanti, una coppia di anziani lamentosi e l’attesa per l’autobus in piedi.

 

Ma la cosa peggiore era Marco che non la voleva smettere di fare la stessa domanda.

 

Sembrava che ora che lo avesse indotto a parlare fosse incapace di stare in silenzio.

 

“Tra quanto passa?” chiese, per la centesima volta. Forse centouno.

“Seh, già che passa ringraziamo a Gesù,” fece una signora dai capelli bianchi e la voce roca.

 

Cosimo ridacchiò per cortesia, Marco nemmeno si degnò. Controllò gli orari.

 

“Dovrebbe passare tra sei minuti. Può resistere, altezza?”

 

Marco sbuffò e incrociò le braccia al petto.

 

Ora che ci ripensava, e da quello che aveva capito di Marco, il ragazzo era parecchio silenzioso. Anche in quel momento. L’irritazione di Cosimo non era una sua colpa. Ma ciò non lo fermò dallo sfogarsi su di lui. In un certo senso era anche abbastanza dolce la naturalrezza che, di comune accordo, avevano deciso di atteggiare nei confronti dell’altro. Si conoscevano da un giorno e già litigavano come i suoi genitori. Ma queste erano riflessioni per momenti più sereni.

 

Aprì appena la bocca per fare qualche commento acido, ma si fermò alla vista di una ragazza dai capelli rossi e gli occhiali da sole a specchio. Le sorrise.

 

La ragazza si avvicinò. “Tu sei l’amico di Donatello, giusto?”

 

Cosimo annuì, ignorando bellamente il commento sommesso di Marco sui battesimi a Firenze. “Sì, sono Cosimo.”

 

“Bianca.” Si strinsero la mano e Cosimo arrossì appena. Marco gli dava le spalle, ma sentiva facilmente le sue risate. “Donatello parla sempre di te. Ero un po’ curiosa.”

 

“Ah, sì? E che dice di me?”

 

Bianca scrollò le spalle con un sorriso leggero. “Mah, che vi conoscete da quando eravate ragazzini, che ti piace disegnare e che studi Economia. Un po’ la favola del ragazzo che rinuncia alla passione per il dovere.”

 

Cosimo arrossì e rise, sperando che l’amarezza fosse udibile solo alle sue orecchie. “Oh, ha costruito un bel personaggio, meglio non rovinarlo.”

 

“Nah, te la stai cavando per ora.”

 

“Tu come conosci Donatello?”

 

“Oh, lo aiuto con i modelli. Cioè, sono parrucchiera, quindi li trucco e li acconcio. A volte poso pure,” spiegò, scrollando le spalle.

 

Cosimo la guardò meravigliato per la leggerezza con cui lo ammise. Poi pensò alle pere che aveva disegnato il giorno prima. Arrossì di nuovo e alzò lo sguardo al cielo. “Beh,” iniziò, ma Bianca non lo ascoltava più.

 

“Oh, scusa, Cosimo,” fece, avvicinandosi all’autobus fermatosi di fronte al marciapiede. “Questo è il mio. Ci vediamo in giro, no?” Agitò una mano per salutare e salì sul mezzo.

 

Dopo che fu partito, Cosimo si rese conto di non aver ricambiato e di non averle visto gli occhi. Che lo chiamassero romantico, per