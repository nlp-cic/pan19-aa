perché così non devi fingere di essere un eroe. Sei un eroe. Ma poi le persone non lo sanno.” 

“Peter…” Per la prima volta da quando Steve era sveglio, Tony aveva alzato lo sguardo sul ragazzino, per poi sospirare pesantemente ed avere quello sguardo di quando Steve gli chiede se si è rotto qualcosa in cucina. Colpa. Come se avesse rotto un bicchiere e i pezzi di vetro sono ovunque quindi non camminare scalzo da queste parti. Come se il bicchiere fosse quel bambino davanti a lui. “Io non sono un eroe” aveva detto e questo ragazzino, questo Peter, gli aveva sorriso come se gli avesse chiesto di mantenere un segreto che solo lui può mantenere. 

E infatti aveva fatto un occhiolino abbastanza impacciato, prima di iniziare a dondolare le gambe. “Certo” aveva sorriso. “Perché non ti metteresti gli occhialetti d'acqua come costume.”

Tony aveva roteato gli occhi, prima di scuotere la testa con un sorriso debole. “Mai.” E forse stava pensando a lui, a Steve, perché aveva girato la testa e lo stava guardando e i loro occhi si sono incontrati. Non era morto, quindi. Era vivo. E gli occhi di Tony erano lì ad aspettarlo. E loro erano vivi. Tutti e due. Vivi. Okay. Allora tutto stava andando perfettamente bene. 

“Per lui lo stile è tutto” aveva borbottato Steve. Aveva la gola che non rispondeva ai suoi comandi e la voce roca, di chi ha dormito tanto e parlato poco. E quel dolore di quando hai anche russato un po'. Odiava quella sensazione. 

Quello è stato anche il momento in cui ha guardato per la prima volta gli occhi di Peter, che lo studiavano curiosi. Marroni. Vivaci. Intelligenti. Spezzati. 

Hanno gli stessi occhi.








Bruce è in casa. Ovviamente. Lo guarda con la testa inclinata, dietro quei bruttissimi occhiali quadrati, o a parallelepipedo, come piace dire a Tony, e poi si sposta per farli entrare nel suo appartamento. Peter stringe le dita intorno al suo zainetto e prende un respiro profondissimo, perché qui sembra che si arriverà finalmente ad un finale. Bruce non mente. Non omette nemmeno la verità. Per questo gli piace e per questo sa anche che questo giochetto di nascondersi e cercarsi sta per finire. Tra una settimana finiscono le vacanze di metà quadrimestre e forse è una cosa buona. Però aveva fatto una promessa e zia May diceva sempre che quando fai una promessa la devi mantenere, non importa cosa succeda. Diceva anche che le melanzane non le piacevano, e quindi non gliele faceva mangiare spesso. Chissà per quale motivo, Steve e Tony amano le melanzane e le patate, quindi adesso a Peter sembra di essere costituito di almeno il cinquanta per cento di melanzane. E gli piacciono anche, nonostante sia una di quelle cose che non può ammettere ad alta voce, per non risultare sbagliato. Ma il tofu no. Peter odia il tofu. Come faccia Tony a mangiarne quantità improbabili è un mistero e per quale motivo Steve si ostini ad accompagnarlo in questa sua pazzia è uno degli enigmi che Peter non è sicuro di riuscire a risolvere tanto presto. Però. Anche mamma aveva queste sue fissazioni strane. Come le pareti blu e le tende bianche, che il papà odiava, ma diceva che vederla con quel suo sorriso lo rendeva felice e quindi non importava. Tony è felice con il suo tofu?

In tutto questo, Bruce e Steve non si sono scambiati una singola parola. Bruce ha sorriso a Peter, ma era sembrato molto nervoso, lanciando sguardi persi agli scatoloni vicino alla televisione e agli avanzi di cibo cinese buttati per terra, tra figli di calcolo e contenitori con liquido verde.

“È sicuro entrare qua dentro?” si lascia sfuggire Peter, quando un'ampolla gli rotola vicino ai piedi. Poi guarda in alto, verso Bruce, il dottor Banner e stringe le labbra.

“Non è mai sicuro starmi vicino” risponde, prima di far loro le spalle e raccattare roba da per terra, appoggiandola poi sul tavolo, accanto ad una tazza di tè. Una volta aveva bevuto del composto acido con un nome stranissimo, pensando fosse camomilla. Peter lo aveva visto coi suoi occhi, mentre Tony si teneva la pancia per le risate e Bruce cercava di vomitare infilandosi le dita in bocca. È per questo che il ragazzino alza un lato della bocca, lascia andare la mano di Steve (che poi, quando gliel'ha afferrata?) e si va a sedere sul divano, spostando sulle cosce una pila di fogli con grafici e reazioni chimiche. Due delle sue cose preferite.

“Cos'è successo?” chiede Steve. Sono le prime parole che dice. Non ciao. Nemmeno dovresti aprire le finestre, c'è puzza di chiuso. Eh. Però questo non gli impedisce di andare alle finestre e aprirle lui stesso, in prima persona. Steve odia stare al buio, in luoghi freddi, ma Peter non è ancora sicuro del perché, mentre alza gli occhi dai fogli e vede il salotto con un po' di luce e tanta spazzatura. Aveva la strana sensazione che i dottori non potessero vivere in un posto disordinato, forse per la cosa dei germi e dell'ipocondria. Tanti dottori soffrono d'ipocondria e anche studenti di Medicina