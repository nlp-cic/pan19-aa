ha promesso di raggiungerlo per un ragguaglio su quello che è rimasto nel palazzo dopo l’ultimo conflitto, per usare un eufemismo, che hanno affrontato ma ancora prima che Everett inizi a parlare sa che il suo assistente potrebbe catalogare anche tutta la libreria d’Alessandria D’Egitto prima del suo arrivo.
“Stephen chi è questa dottoressa Nathan e perché il mio cellulare insiste a ricordarmi di chiamarla?”
Se Everett volesse informazioni sulla specializzazione della dottoressa Nathan potrebbe tranquillamente googlare la dottoressa Nathan e il fatto che non lo faccia è perché non è quello il problema.
“E’ una collega, beh non proprio più una collega ma insomma hai capito.“ allontana il pensiero con una mano, un’altra vita, un altro tipo di colleghi. Un altro tipo di uomo?
“E perché dovrei chiamarla?”
“Perché è un’oculista e vorrei che prendessi un appuntamento con lei ma non so com’è messa la tua agenda nelle prossime settimane quindi non potevo farlo al tuo posto.”
“Un’oculista?” Everett alza appena il sopracciglio come fa quando inizia a spazientirsi ma non vuole passare per una persona irascibile.
“Dille che ti mando io, le ho già fatto uno squillo un paio di giorni fa e mi deve un favore come praticamente qualsiasi medico in questa nazione quindi sono sicuro che libererà la sua agenda per le tue esigenze. Ora scusami ma Wong mi sta aspettan-“
“E perché dovrei vedere un’oculista?”
Dannazione.
Sospira. “Perché non ci vedi. Everett, per quale altro motivo dovresti vedere un’oculista?”
“Io non-“ Adesso non è più solo il sopracciglio ad essere alzato ma anche il tono della voce.
“Non sto dicendo che sei cieco, per l’amore del cielo. Ma non ci vedi, non ci vedi più come un tempo lo capirebbe anche un bambino.”
“E allora com’è possibile che io riesca a vedere benissimo lo stronzo supponente che ho davanti?”
“Ah non lo so forse perché è più facile vedere la pagliuzza nell’occhio altrui rispetto alla trave nel proprio?” Stephen Strange è un mago, è un dottore, è lo Stregone Supremo. Sa usare le arti magiche, la meditazione e tutto il resto ma non ha ancora imparato a non perdere la testa con l’uomo davanti a se. Non ha mai capito se questo sia un bene o un male, sicuramente lo rende speciale.
Everett gira i tacchi e se ne va, probabilmente maledicendo di non avere una porta da sbattere. Magari dovrebbe comprargliene una per quelle occasioni, chissà se all’Ikea la vendono.
Everett torna più tardi. Everett torna sempre e questa è la cosa che l’ha colpito di più dell’uomo con cui ha scelto di stare insieme perché le persone non sono mai tornate per lui. Le persone sono rimaste, a volte ma mai tornate. I familiari di un paziente che aveva apostrofato con cinismo o a cui aveva rivolto una battuta troppo caustica sono rimasti immobili davanti a lui perché quello che aveva da offrirgli era più importante di quello che era. Qualche fidanzata è rimasta quando non è stato capace di rispondere nel modo giusto al ti amo che si era appena sentito dire, donne probabilmente convinte di non meritare di più di un uomo troppo concentrato su se stesso. Ma tutti, tutti quando se ne sono andati perché non era più utile, perché aveva tirato troppo la corda, perché era rotto, tutti quando se ne sono andati non sono mai tornati. Everett è sempre tornato. Ha alzato la voce, lo ha mandato a fanculo, lo ha lasciato in mezzo alla strada ma poi è sempre tornato. Con la coda tra le gambe, a volte, pronto a litigare ancora, in altre occasioni ma è sempre tornato come se non ne potesse fare a meno. No anzi, in maniera totalmente diversa. Come se fosse una scelta. Everett non si è mai arreso a una qualsiasi situazione, Everett l’ha sempre scelta come ha sempre scelto di tornare da lui.
“Ho qualche problema alla vista.“ Dice. Non gli chiede scusa per avergli dato dello stronzo e va bene così, lo è stato qualche volta uno stronzo nella vita. “Da qualche settimana-“
“Mesi.”
“Mesi. Cazzo non riesci proprio a non correggere le altre persone, vero?” Sbuffa e ride. “Da qualche mese. Ho iniziato a stancarmi più facilmente a leggere e a mettere a fuoco gli oggetti, le persone. Mi sembra che le parole si spostino, le linee s’incastrino, i contorni si facciano meno nitidi soprattutto da vicino.”
“Si chiama presbiopia, non è nulla di strano. Anzi la maggior parte delle volte si manifesta in soggetti anche più giovani di te e con l’età tende a peggiorare, cosa c’è di assurdo? Perché non chiamare semplicemente un oculista? Perché non chiedere a me?”
“Già, perché?” Everett inizia a passeggiare come se sperasse di trovare la risposta vicino al mobile della cucina o sotto i suoi piedi. “Perché l’hai detto benissimo, sto invecchiando. Uff.” Sbuffa ancora. “Sono già vecchio forse ma non fa nemmeno poi così differenza. Sto invecchiando, sono vecchio e diventerò ancora più vecchio.”
“Lo diventiamo tutti.”
“Ma vedi non è proprio così