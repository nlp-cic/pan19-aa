che il suo ex compagno lo trovi così spesso così, ma se ne fa una ragione scrollando le spalle e versandosi dell’altro vino.
Remus si alza, si allenta la cravatta e prende un bicchiere anche per sé. (Sirius lo guarda dubbioso).
Lo spinge in avanti invitandolo a versarne un po’ anche per lui. Lo assapora lentamente, riesce a percepirne i vari aromi, a distinguerli, ed è così assurdo che quella raffinatezza si trovi in topaia, in una così grande miseria umana. Sirius, nel frattempo, ha già trangugiato il suo e continua a lanciare occhiate languide alla bottiglia.
“Com’è andata la giornata?” gli domanderebbe se questi fossero altri anni e quello di fronte a lui un altro Sirius. Ubriaco, ma non impossibile da raggiungere.
Tamburella le dita sul legno del tavolo, mentre aspetta che dica qualcosa. Sirius trafigge i suoi occhi con due orbite vuote, spente.
Ah, i vecchi tempi in cui sapevano celebrare la vita.
Le mani di Sirius sono quasi raggrinzite. Un tempo erano sempre a contatto con la sua pelle. Erano giovani, ogni sfiorarsi era come stuzzicarsi; faceva piacere ad entrambi sentire costantemente la presenza dell’altro fisicamente, perché il tempo in cui stavano assieme sembrava non bastare mai.
Vorrebbe frantumare tutto quello che si trova davanti. Anche Sirius. Soprattutto Sirius. Invece sta lì con la testa incassata nelle spalle per la sconfitta.
Se anche questa volta i buoni vinceranno, se il cammino sarà come quello sul quale i Potter sono stati uccisi, a loro cosa rimarrà? Non hanno già più nulla, da quasi vent’anni ormai, se non Harry. Harry, che cresce lontano, nella sua vita nel mondo magico, pieno di forza e di paura, ed anche coraggio. Quand’è di spalle e Sirius e Remus sono nei paraggi, non possono fare a meno di pensare “James…” e cercarsi reciprocamente con un tuffo al cuore.
« Quanto sono caduto in basso » gracchia.
Remus non può fare a meno di chiedersi da quanto tempo Sirius non profferisca parola – da quanto tempo sia da solo, lì, in quella stanza, nella penombra di un luogo che porta solo brutti ricordi ed alla memoria un’infanzia distruttiva, pochissime finestre e tanta polvere.
S’immagina Sirius abbandonato per ore in quell’angolo, tra un via vai di persone che fanno poco caso a lui, a sorseggiare il suo vino, ad accumulare polvere.
Capisce quel modo di strisciare tra i giorni perfettamente. Il suo corpo conosce ogni ferita che Sirius prova, mentre viene ignorato dalla nuova vita che trascorre come se fosse, invece, morte. Anche lui è un rottame, un residuo di guerra avvolto da ragnatele, dissotterrato per sbaglio.
« Siamo caduti insieme ».
Sirius ride. È un suono sgraziato e doloroso. Non è vero. Lo sanno entrambi. Erano agli angoli opposti del mondo mentre Sirius scopriva che il suo migliore amico e sua moglie erano stati uccisi, mentre capiva che non avrebbe mai più vissuto in pace con se stesso. Giorni trascorsi in “e se…”.
Sirius si sporge, gli prende il viso tra le mani e lo bacia forte. Puzza d’alcol. Ed è ruvido e secco.
Gli manca il fiato pensando quanto Sirius fosse bello. Potevano sopravvivere, potevano amarsi e guarire dalla ferita della morte di James e di Lily, potevano prendersi cura di Harry nei week-end … Insieme … Sirius non si era fidato, però. Aveva ritenuto Peter più affidabile.
Quando tornarono da casa Potter quell’ultima sera, Sirius lo aveva scopato. Non lo aveva neanche degnato di uno sguardo. Si era allontanato nella sua metà di letto e si era acceso una sigaretta.
Remus si era rivestito e se n’era andato. Quando aveva ricevuto la notizia, era in giro per le strade di Londra – non ricordò mai come avesse trascorso quelle ore.
Aveva provato un filo di soddisfazione a sapere che Sirius era il traditore. Gli era montato dentro un tale odio, che non avrebbe mai più dimenticato quella sensazione di vuoto alla bocca dello stomaco, come se tutta la vita fosse stata risucchiata via.
Non era colpa sua se Sirius non provava più niente per lui; era un mostro, un essere schifoso, viscido e strisciante.

Lo spinge via. « Mi ripugni ».
Lo tira a sé e lo bacia.

Si sente un adolescente.
Non c’è quel piacere acuto, quella gioia, c’è solo desiderio – quello, sì – mentre cerca di spogliare Sirius e nel frattempo si baciano e gli sputa contro l’astio e la vergogna.
Sirius lo stringe e lo accarezza e sembra il ragazzo di un tempo.
Se non fosse che.
Se Remus fosse stato migliore, Sirius gli avrebbe detto di non essere il Custode. Non sarebbe stato rinchiuso ad Azkaban. Lui non avrebbe vissuto una vita da cane.
Lo spinge contro i cuscini del divano e si mette sopra di lui e vorrebbe solamente che qualunque cosa accada sia in grado di portarli via, ai tempi in cui non c’era questa sensazione di morire ogni minuto nella colpa e nel rimpianto.
Si sente sporco mentre penetra Sirius e lo guarda negli occhi e ci vede disperazione e desiderio ed è circondato dal putridume di una casa di morte.

Sirius rimane steso