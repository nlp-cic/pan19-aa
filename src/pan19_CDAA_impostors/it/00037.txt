più o meno lealmente con te.No.Volevo stringerti alla gola, sentire i tuoi respiri farsi sempre più veloci e superficiali, percepire sotto le dita i battiti del tuo cuore accelerare dalla paura e poi rallentare fino quasi a fermarsi.In quel momento mi resi conto che ciò che avevo sempre desiderato era ferirti, farti soffrire. Volevo sentire il tuo sangue bagnarmi le mani.Guardasti nel vuoto. Stringesti gli occhi, come a volerne vedere il fondo e mi sentii a disagio, lì al tuo fianco.Anche tu sentivi il vento parlare. Anche tu sentivi quel canto triste. Anche tu sentivi il richiamo irresistibile del buio e, indifferente, lasciavi che ti scivolasse addosso.Tu sapevi, vero? Avevi capito i miei desideri prima di me e ti divertivano. Avevi vivisezionato la mia anima proprio come stavi facendo con il buio davanti a noi e quello che avevi visto ti era piaciuto.Il mio dolore ti era piaciuto.O forse era stato solo il dolore in sé ad affascinarti.Mi sedetti accanto a te, talmente vicino da avere il braccio premuto contro il tuo, e tu ti voltasti a guardarmi.Il tuo viso pallido era immobile e i tuoi occhi così feroci da attraversarmi l'anima come fossero lame ghiacciate.Avevo sprecato tempo a piangermi addosso fino a perdere la voce ed esaurire le lacrime. Avevo gridato contro il vento senza voler accettare il fatto che qualunque cosa avessi potuto dire sarebbe stata inutile.Avevo permesso alla rabbia e al dolore di dominarmi. Avevo reagito come una bestia in gabbia che ferisce chiunque tenti di avvicinarsi.Perché assurdo era stato il mio passato e assurdo sarebbe stato il mio futuro. Ed avevo cercato colpevoli dove, invece, non ce n'erano.Avevo toccato il fondo e mi ero crogiolato nel fango che mi aveva insudiciato.E tu non avevi fatto altro che goderne.Ti alzasti in piedi."Quanto sei patetico, Potter." sbuffasti schifato raggiungendo la ringhiera.Una rabbia soffocante, così intensa da accecarmi, mi inondò.In un balzo ti fui vicino e ti inchiodai contro il ferro gelido, stringendoti al collo.Mi passai la lingua sulle labbra. Mi sentivo ubriaco di cattiveria, ebbro del nulla che si rifletteva nei tuoi occhi.Era questo che avevi sempre provato vedendomi affogare nel rancore e nella sofferenza?Strinsi di più le dita sulla tua gola e tu istintivamente spalancasti la bocca nel vano tentativo di inghiottire ossigeno.Mi premetti sul tuo corpo, portando il viso a pochi millimetri dal tuo e, senza nemmeno accorgermene, mollai la presa sulla tua gola."Paura, Potter?" ghignasti "Hai paura di andare fino in fondo?"Non ti risposi.Il calore del tuo corpo mi ustionava attraverso gli abiti.Posasti le mani sul mio petto e con una pressione leggerissima mi allontanasti da te.Un passo, due, tre…Mi spingevi sempre più verso bordo del cornicione ed io, docilmente, assecondavo i movimenti che mi imponevi.Di colpo ti fermasti. Ancora un passo all'indietro e sarei caduto nel vuoto."È questo che vuoi?" mi ringhiasti contro.Sentivo il tuo fiato sulle labbra ed in quel momento esistevamo solo tu ed io.Ed il nostro odio."Sì."Mi afferrasti stretto un polso e sussultai dal dolore. Bruscamente mi voltasti e mi costringesti a fissare il buio sotto di me."È QUESTO CHE VUOI?" gridasti rabbiosamente. .Stupito ti guardai in faccia. Non capivo il perché della tua ira improvvisa. Ti guardai negli occhi grigi accesi di disprezzo e smisi di respirare.Sul tuo viso, deformato dall'odio, scivolò una lacrima solitaria. Inumidì la tua pelle esangue prima di morire nel solco tra le tue labbra."Sei solo un patetico codardo." sibilasti "Non hai il coraggio, vero? Vuoi che sia io a farlo per te, eh? Beh, Potter, arrangiati. Non ti renderò le cose più facili!"Strappai violentemente il mio polso dalle tue dita e ti spintonai più forte che potei."VAFFANCULO MALFOY! CHE CAZZO VUOI DA ME, SI PUÒ SAPERE? PERCHÈ IO DA TE NON VOGLIO UN BEL NIENTE! SE VOGLIO BUTTARMI GIÙ LO FACCIO, SE NON MI VA NON LO FACCIO! NON HO BISOGNO DI TE!"In quel momento ti odiai come non credevo fosse possibile.Volevo avventarmi su di te e colpirti e gridarti con tutto il fiato che avevo in corpo che ti sbagliavi, che non volevo tu facessi nulla, che non volevo fosse la tua mano a darmi l'ultima spinta.Volevo gridarti che non eri altro che un fottuto bastardo.E che avevi perfettamente ragione.Accecato dalla rabbia, ti colpii, come impazzito, fino a mandarti a sbattere pesantemente contro la ringhiera.Ansimasti senza fiato.Perché non reagivi?Perché ti lasciavi picchiare così selvaggiamente?Perché l'unica cosa che desideravo era sentire le tue mani spingermi giù da quella schifosissima torre?"Beh, tutto qui quello che sai fare?" boccheggiasti alzandoti in piedi.Sangue vermiglio ti colava dalla bocca macchiandoti il mento bianco. Ti avvicinasti a me fino a sfiorarmi la punta del naso con il tuo.L'odore acre del sangue, del *tuo* sangue, entrava prepotentemente dentro di me."Hai una vaga idea di quanto sei patetico nella tua misera paura?" ridesti con scherno prima di andartene.Incapace di qualunque reazione osservai la tua