e le amicizie non si stringevano solo davanti a un tavolo per le riunioni, ma più spesso fra qualche bicchierino di vodka, una sigaretta e magari anche una ballerina di lapdance seduta sulle ginocchia.



Certo, Xanxus usciva più per il suo piacere che per annusare che aria tirava nel microcosmo mafioso e raccogliere informazioni per il bene della sua famiglia, ma era riuscito lo stesso a crearsi una rete di contatti, di estimatori, e questo significava molto per un giovane rampollo di una famiglia mafiosa, non ancora giunto alla maggiore età ma già così conosciuto e apprezzato nel suo ambiente. Molte persone erano scontente della piega che aveva preso la Famiglia Vongola da quando Timoteo ne aveva preso le redini: il Padrino aveva posto il veto su certi illeciti che da molti anni erano ormai affar comune nel resto delle cosche, come il traffico di droga e la prostituzione, che a suo parere erano cose sporche in cui persone onorevoli non avrebbero dovuto immischiarsi; inutile dire che molti avevano iniziato a prendere iniziative per conto loro, di nascosto, sottraendo parte delle loro forze alla Famiglia, mentre altri, più fedeli al Don, continuavano comunque a protestare ogni volta che se ne presentava l'occasione, perché era assurdo per loro voltare le spalle a una così grossa fonte di guadagno. Perché poi tanta disapprovazione nei confronti della prostituzione, quando tutti sapevano che lui stesso aveva avuto un figlio da una prostituta? Molto ipocrita da parte sua, ritenevano.



Molte altre persone ancora ritenevano che il Nono si fosse rammollito da quando aveva perso Federico, che non fosse più in grado di difendere la Famiglia dagli attacchi esterni e quindi di offrire quella protezione che gli affiliati avevano sempre pagato offrendo in cambio i loro favori. La sua posizione nei confronti dei Mancuso, poi, era stata accettata malvolentieri da una buona fetta degli alleati, perché non era stato solo il nucleo centrale dei Vongola a subire delle perdite a causa della faida e chi aveva perso i propri cari o i propri picciotti non aveva smesso di desiderare vendetta, nonostante il trattato di pace che Timoteo e Alvaro avevano sottoscritto insieme.



Nemmeno Enrico, che pure era il primogenito ed era stato sempre il favorito per la successione, era più gradito come un tempo: un uomo tutto d'un pezzo, serio e onorevole, ma in fin dei conti pur sempre una creatura di suo padre, a cui era molto attaccato. Era risaputo che Enrico non faceva neanche un passo senza prima essersi prima consultato con Timoteo.



Xanxus, d'altra parte, era una garanzia. Xanxus non faceva mistero di quanto fosse in disaccordo con le politiche di suo padre, non si faceva scrupoli su cosa fosse onorevole fare per guadagnare denaro e potere e, inoltre, in molti avevano ammirato il modo in cui aveva ripagato gli insulti dei Mancuso. Se fosse stato lui il Decimo, al posto del suo fratellastro, Xanxus avrebbe portato ricchezza e protezione alla Famiglia e ai suoi alleati, governando con un pugno di ferro.



Fu proprio durante una di quelle notti di baldoria che venne sancito ciò che da tempo si sentiva nell'aria.


 

Erano quasi le due quando Xanxus scavalcò l'alto muro di cinta del giardino e si lasciò cadere sul prato, atterrando senza fare quasi rumore e con una grazia che non ci si aspetterebbe da uno ormai alto più di un metro e ottanta. 


Se proprio doveva dirla tutta, la parte che preferiva nelle sue uscite di nascosto era proprio questa: entrare e uscire senza che nessuno se ne accorgesse, sgusciando silenziosamente tra le ombre, non visto dalle guardie e non sentito dai cani. Gli dava un senso di potenza farla in barba a suo padre e alla sua sorveglianza, ma la cosa più divertente era che, se aveva acquistato tanta abilità nel muoversi come un assassino, era dovuto agli insegnamenti di Tyr, insegnamenti che era stato proprio Timoteo a chiedere sotto insistenza di Iemitsu. Riteneva che ci fosse una deliziosa ironia nel fatto che, anche se indirettamente e a malincuore, era stato suo padre a fornirgli quell'arma.



Silenzioso come un felino attraversò velocemente il cortile, con l'accortezza di camminare sul prato anziché sul vialetto selciato, che avrebbe scricchiolato troppo sotto i suoi passi, e si nascose dietro un cespuglio per controllare se ci fosse via libera. Ai piani alti le luci erano stranamente accese nonostante l'ora, ma nei paraggi della porta di servizio era tutto buio, il che significava che avrebbe potuto sgattaiolare dentro senza essere visto. Dopodiché, durante il passaggio al piano superiore, se qualcuno lo avesse colto in fallo avrebbe pur sempre potuto dire di essere andato a fare una capatina in cucina, cosa per niente insolita per lui.



Lasciò il rifugio del cespuglio e percorse gli ultimi metri che lo separavano dal traguardo. Ecco, era arrivato. Salì i gradini, sogghignando fra sé e sé per essere ancora una volta riuscito a farla franca, infilò la sua copia delle chiavi nella serratura, aprì la porta e... trasalì rumorosamente.Di fronte a lui, il volto pallido e cadaverico che risaltava nel buio del corridoio, c'era Tyr.



Severo e glaciale come sempre, il Boss dei Varia rivolse al ragazzo stupito uno sguardo inespressivo. –Lupus in fabula– proferì con la sua cadenza marziale e, benché come al solito niente sul suo volto tradisse cosa pensava, Xanxus ebbe la netta impressione che il