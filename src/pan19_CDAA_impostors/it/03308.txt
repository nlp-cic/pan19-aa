di ferie od il permesso di indagare su un certo caso… - Esordì incerto, imbarazzato, e grattandosi la nuca. Hank alzò il sopracciglio in attesa. - E di cosa si tratta? Vuoi dimetterti anche tu? No, perché se è questo inizio a sparare! - Grugnì infiammandosi. Antonio alzò la mano che non aveva la birra. - No no, che dimissioni! - Lo calmò. - Volevo… beh, forse dovremmo parlare di quello che è successo in palestra l’altra mattina… - Tentò un po’ cauto. Hank lo guardò ammirato, non ci aveva messo molto ed era stato abbastanza diretto. Alzò le spalle e mosse la birra vago. - Parliamone. - Ma non era un aiuto, questo. Infatti Antonio iniziò a prendersela e a camminare nervoso per la stanza.- Così non mi aiuti! Fai fare tutto a me! - - Beh, l’altro giorno ho cominciato io… - - E che ragionamento logico ti fa pensare che ora dovrei essere io ad affrontarlo? - Continuò ad attaccare infervorato per affrontare l’imbarazzo, Hank però rimase saldo e calmo. Era vero che riusciva a stare tranquillo solo con Antonio nei paraggi. Per questo si circondava praticamente solo di lui. - Perché tu poi mi hai dato il secondo bacio. Hai voluto approfondire per primo. - Il punto era quello e lo mise in tavola senza pietà. Bene, bravo. Ma ora di cosa doveva parlare?  “Diamine, Antonio! Sei qua proprio per continuare ad approfondire! Ma come glielo dovrei dire, esattamente?”Non aveva la minima idea di come fare quello. Poi si rese conto che se fosse stato uno qualunque avrebbe decisamente saputo come gestirla, senza alcun dubbio.Sarebbe andato da lui e l’avrebbe baciato ancora. Semplicemente. “Hank, non è così facile…”Si fermò e lo guardò scuotendo la testa. Lo era o non lo era?Hank sempre fermo, sempre zitto, sempre in attesa. - Mi è piaciuto. Non ci avevo mai pensato, mi hai preso alla sprovvista, sono completamente caduto dalle nuvole. Però mi è piaciuto ed in un nano secondo, ho agito istintivamente. - Hank fece un sorriso soddisfatto. Il suo famoso istinto. - Parti dal presupposto che se ti ho baciato per primo, a me andava più che bene. Per cui non sono io a dover dire qualcosa, ma tu. Sei tu quello preso alla sprovvista. Io sono quello che l’ha fatto. - Antonio realizzò che aveva ragione, non aveva senso aspettare una qualche mossa da parte sua. Lui aveva cominciato, aveva fatto un primo passo. Antonio aveva fatto un mezzo secondo passo, ma poi di fatto nulla. Nulla che potesse fargli capire come volesse procedere. Era stato anche bravo a non pretendere risposte immediate. Gli aveva lasciato spazio. Antonio iniziò a calmarsi, vedendo meglio le cose. Abbassò lo sguardo e guardò la bottiglia ancora mezza piena, se la rigirò fra le dita e giocò con l’etichetta bagnata. - Non so quando le cose hanno iniziato a cambiare, ma è successo. Piano e inesorabilmente. E non si sono più fermate. Hanno continuato a cambiare via via sempre più e poi… prima che me ne rendessi conto… erano così! - Antonio rialzò gli occhi neri dal taglio allungato su quelli più chiari di Hank, sempre fermo in attesa. Una mano in tasca, l’altra teneva la birra. - Così come? - Lo stuzzicò un po’.Antonio si morse il labbro indispettito, capì che lo stava facendo apposta, lo stava un po’ torturando per rendergli il compito difficile. Non capiva cosa pensava di quella situazione, cosa sperasse, cosa voleva. Rimaneva una maschera e non lo sopportava. Così alla fine sbottò com’era nel suo stile. - Senti, perché non mi dici cosa pensi di tutto questo, di me… non so, perché mi hai baciato per primo… non.. non dici nulla ed io non so come sia meglio muovermi… - Antonio era partito ed ora gli si era avvicinato, gesticolava e fece schizzare la birra, Hank gliela prese e la mise giù insieme alla propria, poi tornò a guardarlo del tutto calmo, incrociando le braccia al petto. L’aria impenetrabile. - Ti ho baciato perché mi andava, ne avevo bisogno. Non si bacia chi si odia, per cui questo presuppone un coinvolgimento. Sono le basi dell’investigazione, questa. Causa - effetto. Azione - reazione. Cosa piacevole per motivo piacevole. - Antonio però si accese ancora di più, lo stava prendendo in giro, lui si sentiva così e non gli piaceva. Così aprì le braccia e si avvicinò ancora. - Senti, perché non mi dici… perché diavolo non sei chiaro? Non so come comportarmi, non riesco a capirti! Tieni quella maschera e non mi fai vedere quel che provi, quel che vuoi, quel che speri da me! Lascia perdere le cazzate da causa - effetto! Mi hai baciato perché ne avevi voglia, perché ti piaccio! Ma non è questo il punto! Il punto è cosa provi, cosa vuoi da me, ora! Cosa speri… - Antonio avrebbe continuato con la sua raffica di domande una più accesa dell’altra, se Hank non