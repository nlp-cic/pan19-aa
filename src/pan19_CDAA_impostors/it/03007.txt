, di rimandarlo indietro, che non si sarebbe arreso senza combattere. Ma l'unica cosa con la quale veramente avrebbe potuto respingere Justin, sarebbe stato il suo non-amore, l'arma che lui stesso volontariamente gli aveva ceduto confessando i suoi sentimenti. Quindi Justin Taylor era pronto per la battaglia, che non sarebbe stata né la prima, né l’ultima, e, dato che la posta in gioco era la vita con Brian Kinney, era pronto a combattere fino all'ultimo sangue.

Sentì lo squillo del telefono.

“Mr Taylor... il suo taxi è all'ingresso.”

 

°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°

 

Attraverso il finestrino dell’aereo Brian osservava, sempre più vicine, le luci della città che non dorme mai.

Non odiava quella città, no.

Solo ogni maledetto giorno che Justin trascorreva lì, lontano da lui.

Sì certo, lui stesso lo aveva convinto ad andare a New York per realizzare il suo sogno, per ottenere il successo che meritava e che la provinciale Pittsburgh mai e poi mai avrebbe potuto offrirgli. E questa, sicuramente, fu la soluzione giusta, non ne aveva dubitato nemmeno per un secondo.

Il suo sbaglio era stato un altro.


”... non ha importanza, è solo il tempo!”


Erano sue quelle parole... che stronzata! Come cazzo avevano fatto a venirgli in mente parole simili! Ma quel giorno ci aveva creduto veramente, e poi, che bella frase piena di puro romanticismo, proprio come piaceva a Justin.

Allora non poteva nemmeno immaginare come sarebbe stato nella realtà.

Il tempo... il tempo senza Justin strisciava lentamente e  contemporaneamente volava senza lasciare traccia.

E per l'amor di Dio, la vita di Brian era sempre stata piena di giornate vuote senza senso nè scopo, ma, tuttavia, fino ad un certo punto gli riusciva di rimanere fedele alla sua eterna regola – nessun rimpianto!

Ma questo perché prima Brian Kinney non aveva un’alternativa. Anzi, Brian Kinney non aveva mai considerato nemmeno una possibilità di qualsiasi alternativa. Non per lui. A dirla tutta, non la voleva neanche.

Ma poi era accaduto un miracolo, e solo ora l’aveva capito. La sua bionda alternativa col nasino all’insù portava il nome di Justin Taylor, e ormai da più di un anno abitava nella Grande Mela... e Brian rimpiangeva ogni minuto passato senza di lui. 

Dentro di sé era sicuro che la distanza avrebbe rovinato quello che c’era tra  loro, che l’invisibile filo che li legava col tempo si sarebbe consumato e un giorno si sarebbe strappato.

Ma anche qui si era sbagliato! Quel filo si era rivelato essere una corda elastica assai resistente, che non permetteva loro di prolungare troppo la separazione, costringendo o l’uno o l’altro a mollare tutto e tutti e correre nell’altra città, per poter stare insieme almeno un paio di giorni.

Ogni incontro era simile ad un sorso d’acqua fresca, ma ogni nuova separazione diventava sempre più difficile, sempre più dolorosa. Almeno per Brian. 

Si vergognava ad ammetterlo addirittura con se stesso, ma soffriva di gelosia in una maniera che non avrebbe mai creduto possibile. Il loro rapporto fin dall’inizio presumeva sempre la piena libertà di qualche scappatella da parte di entrambi, e  tutti e due l’avevano sfruttata appieno pur vivendo sotto lo stesso tetto, allora su cosa avrebbe potuto contare ora? Che un sano attraente ragazzo di ventitré anni si sarebbe messo a stecchetto per dei mesi? Sopratutto, considerando l’ambiente... Tuttavia, non era tanto la folla dei playboy a preoccupare Brian. Sempre più spesso gli veniva in mente la storia con il violinista... aveva seriamente rischiato di perdere Justin, se quel Paganini junior non si fosse fregato con le proprie mani... Ma grazie a Dio l’aveva fatto, e Justin era tornato, ancora una volta adattandosi alla sua vita.

Si adattava sempre, eppure, l’indole tante volte un po’ remissiva di Justin, la sua cedevolezza in alcune situazioni non erano mai un segno di debolezza o di mancanza del proprio punto di vista. Al contrario, quando qualcosa lo toccava veramente si buttava a capofitto nel problema cercando di risolverla, di fare la differenza. E quando  prendeva una decisione – nessuno, nemmeno Brian, era in grado di fargli cambiare idea.

E se Brian lo conosceva così bene, come credeva, ora stava succedendo proprio questo – Justin stava maturando una decisione in quella sua testolina.

Quel suo disperato “Mi manchi!” scappato oltre volontà nell’ultima  conversazione telefonica aveva allarmato Brian non poco. Se Justin aveva perso il controllo fino a quel punto, significava che era arrivato al limite, quindi, poteva semplicemente arrendersi e mollare tutto, lasciare New York, rovinando la sua carriera, sotterrando il suo talento per stare con lui a Pittsburgh. Ma Brian non poteva permetterglielo.

Si era sempre preso cura di Justin, sin dal loro primo incontro. E sorvolando sul fatto che questa preoccupazione, tante volte, fosse molto particolare e spesso apparisse più simile all'indifferenza, ma anche quando Brian lo respingeva e lo feriva profondamente – consapevolmente o no –  aveva sempre e comunque cercato di proteggerlo, spesso da se stesso. 

Ma quel ragazzino testardo e cocciuto tornava di nuovo, e più Brian imparava a conoscerlo, più difficile gli riusciva respingerlo.

Gradualmente