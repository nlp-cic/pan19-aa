nella postura rigida del consulente investigatore, mascherando la curva divertita della sua bocca con gentili costatazioni. «Penso che tu le piaccia», gli aveva detto una volta, tenendo tra le mani una tazza di tè.Sherlock stava sperimentando la posizione numero cinquantatre. «Cosa te lo fa pensare?»«Tanto per cominciare, non  decide di piangere quando ti sdrai sul letto – o sul divano, o dovunque tu ti possa sdraiare. Poi non l’ho ancora vista vomitarti addosso.» Sherlock pensava che si sarebbe avvicinato per riprendersela, invece lo superò, avviandosi al suo laptop. «Ricordaglielo quando le dirò che se vorrà una macchina dovrà farsela regalare da te».Rosie si portò due dita alla bocca, i suoi occhioni blu che lo fissavano come se fosse la cosa più interessante del mondo. Sherlock non si scomodò a nascondere il lieve sorriso che gli nacque sulle labbra, pensando che forse John la faceva più tragica di quello che era.Si rimangiò le parole non dette due sere più tardi, quando la calma del 221b di Baker Street rischiava di soffocarlo con la sua monotonia. Non c’era l’ombra di un cliente, John non era ancora rincasato dal lavoro e Rosie era ancora in compagnia di Mrs Hudson e della sua risata civettuola.Era passato quasi un anno dall’inizio di quella strana – ma neanche tanto – convivenza, e Sherlock ormai si era abituato alla presenza di Rosie tra quelle quattro mura, tanto che se non trovava un sonaglino o un ciucciotto abbandonato sul tavolo della cucina gli sembrava che mancasse qualcosa.Sbirciò fuori dalla finestra, desumendo che erano le sette di sera dalla consueta sigaretta fumata alla finestra dall’ex giornalista del palazzo accanto. Pensò di smanettare con le dita mozzate conservate nel frigo o testare altri esperimenti, ma quando si avvicinò al microscopio abbandonato sul tavolo della cucina, il suo sguardo fu catturato dal sonaglino giallo e azzurro dimenticato accanto a una tazza da lavare.C’era silenzio, in casa. C’era troppo silenzio.Era stato questo particolare a smuoverlo, si convinse. Così nel giro di qualche minuto, Sherlock Holmes e la sua vestaglia blu fluttuante, si ritrovarono a scendere i diciassette gradini dell’appartamento e bussare alla porta di Mrs Hudson.«Oh, mio caro», lo accolse l’arzilla anziana. «È successo qualcosa?»Sherlock arricciò le labbra, abbassò lo sguardo sui piedi e poi lo riportò sul viso della padrona di casa. Si sentì vulnerabile, vinto da una debolezza che non riusciva a detestare. «No», rispose. «Sono qui… per Rosie».Mrs Hudson gli riservò un’occhiata di chi la sa lunga, facendo spazio al detective per farlo entrare. «È difficile stare lontano dai figli. Sembra sempre che crescano troppo in fretta!»Avrebbe potuto correggerla, avrebbe potuto dirle “John non sembra dello stesso avviso” oppure “non è mia figlia”, ma non lo fece. Esattamente come non aveva mai aperto bocca in merito al suo rapporto col Dottor Watson.Aspettò solo di rivedere la piccola, seduta nel suo seggiolino da tavolo, e la noia evaporò nell’aria. Bollicine di saliva, cinque piccole dita chiuse in un pugno e portate alla bocca, pannolino cambiato un’ora fa. Sì, secondo gli elementi di cui disponeva, Rosie gli era mancata – e dal sorriso che gli rivolgeva dall’alto dei suoi sessantasette centimetri, ne dedusse che anche lei aveva sentito la sua mancanza.Mezz’ora più tardi John comparve sulla soglia della cucina, la bocca spalancata e la sua ventiquattrore stretta nella mano destra.«Cosa è successo?» ebbe il tempo di domandare, prima di accorgersi della gravità della situazione.A quanto pareva, Rosie era riuscita a rovesciare la sua cena sulla camicia, tra i capelli e sul volto del consulente investigatore.«Non una parola, John», lo ammonì in anticipo Sherlock, tentando di non ingoiare i resti della pappina appiccicati alle labbra, mentre Mrs Hudson a stento tratteneva la sua risata al fianco del povero Watson.John aveva annuito, grattandosi il capo. «Okay», annuì ancora. «Dunque… non avrà la macchina neanche da te?»Sherlock chiuse gli occhi, preparandosi alle grasse risate dall’altro che non tardarono ad arrivare, seguite a ruota da quelle squillanti dell’anziana. Fu seccante. Umiliante. Irritante.Quell’aneddoto  divenne l’argomento fisso di Scotland Yard per almeno un mese, ma dopo tutto quel tempo Sherlock pensò che non gli sarebbe dispiaciuto affatto riascoltarlo da John, mentre ancora ne rideva divertito.   

 

Etimologia del verbo “adorare”. Dal latino adorare comp. dalla partic. ade orare (rivolgere la parola, invocare, supplicare). Fig. Amare smisuratamente, bramare con intenso desiderio.

Una volta raggiunti i quarant’anni, Sherlock si era convinto che tutte le persone si aggrappassero a qualcosa che adoravano.Rosie, senza ombra di dubbio, si aggrappava alle api. Le adorava.La sua prima parola era stata “ape”. Il primo libro che Sherlock le aveva letto parlava di api; il loro primo discorso serio, riguardante un caso, c’entrava con uno sciame di api. Il suo shampoo preferito profumava di miele perché le ricordava le api.Lui e John dovettero faticare molto per far comprendere a Rosie che Mr Bee – un cane scappato di casa, che