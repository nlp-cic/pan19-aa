finché non avesse avuto la certezza che lei sarebbe stata sua per sempre.

Non le avrebbe concesso di usare il suo desiderio contro di lui.

Lúthien afferrò la cintura e la percorse con le dita fino alla fibbia sul davanti. Tyelko allontanò le labbra dalle sue e strinse le mani intorno a quelle bianche di lei. Non sarebbero andati più avanti di così. Non glielo avrebbe permesso.

«Non mi avrai in altro modo, Faenorione» sussurrò lei. Sfilò le mani dalla sua presa, per accarezzargli con le labbra umide una guancia, il profilo del naso, la linea delle sopracciglia. Lui la lasciò fare, stordito da quel tocco fin nel profondo. «Puoi scegliere questo, qui, ora, o un desiderio insoddisfatto finché il tuo Giuramento non avrà reclamato la tua vita».

Gli occhi di Lúthien ora erano una voragine scoperchiata. A Tyelko sembrò di guardare il cielo e di esser risucchiato dall’oscurità senza fine tra le stelle.

La cintura venne via e Tyelko indietreggiò sotto lo sguardo di Lúthien, seguito da lei, finché i polpacci non si scontrarono contro il letto e lui vi finì disteso. Ebbe giusto il tempo per sollevarsi sui gomiti, che Lúthien gli fu sopra, a cavalcioni. Una caviglia bianca spuntò da sotto la gonna e lei calò sui suoi fianchi, calda, caldissima, nonostante gli strati di vestiti che li separavano.

Tyelko si lasciò sfuggire un mugolio e tese le mani verso i fianchi di lei.

La cintura si strinse intorno ai suoi polsi e Tyelko emise un rantolo, mentre Lúthien gli spingeva le braccia sopra la testa. Lei lo guardò dall’alto, il viso incorniciato dai capelli neri, con lunghe ciocche che cadevano oltre le sue spalle e intorno a lui, una domanda nei suoi occhi che aveva bisogno di risposta.


Lo vuoi?


Tyelko avrebbe voluto avere le mani libere per passarle in quella chioma, per tirarla indietro e scoprirle quel collo sottile e bianco e coprirlo di segni rossi.

Ma, allo stesso tempo, non voleva avere le mani libere, o sarebbe stato troppo responsabile delle sue azioni.

Lúthien dovette vedere quella trasformazione in Tyelko, perché tirò il braccio indietro e tornò a sedersi su di lui. Mosse i fianchi sopra i suoi e, quando sfregò contro di lui, si morse il labbro con un sospiro. Tyelko spinse il bacino verso di lei e avrebbe voluto solo gettare la testa indietro, chiudere gli occhi e godere di quel momento senza preoccuparsi di far nulla.

Ma voleva anche vedere il viso di questa principessa Moriquende trasformarsi per il piacere, voleva vedere se sarebbe diventata ancora più difficile da guardare mentre le sensazioni la riportavano giù dal cielo stellato e fino a terra.

Lúthien si chinò per baciargli le labbra, le mani sul petto di Tyelko. Fu un bacio leggero, delicato, che lo lasciò col bisogno di altro. Di più. Sollevò il bacino e lei lo spinse giù.

Gli accarezzò le cuciture della tunica e la sbottonò, gli passò le mani sulla camicia e trovò i capezzoli attraverso il tessuto. Lúthien sorrise appena e, scopertogli il petto, gliene strinse uno tra le labbra. Una scossa lo percorse e Tyelko era in fiamme, bruciava dal desiderio di sentirla intorno a sé e di lasciar andare tutta quella tensione e quel bisogno, puro e semplice. Non gli interessava più degli eserciti di suo padre, non gli interessava più che lei dovesse essere sua prigioniera, non gli interessava più se avesse preso lei i Silmarilli. Lei li avrebbe dovuti indossare ed esserne coronata, mentre gli concedeva le sue attenzioni come se lui ne fosse in minima parte degno.

Si ritrovò a mormorare il suo nome, mentre lei tormentava la pelle troppo sensibile dei capezzoli e scendeva lungo lo stomaco e si fermava al basso ventre. Gli abbassò i pantaloni e lo ricoprì di baci, lo accarezzò con le dita e con la lingua, finché lui non si lasciò sfuggire un: «Ti prego, Lúthien».

Quella resa lo avrebbe dovuto far vergognare, ma in quel momento gli provocò un’ondata di sollievo e poi anticipazione quando vide negli occhi di Lúthien che, dopotutto, gli avrebbe fatto quella concessione.

Sollevata la gonna sul davanti con una mano, con l’altra Lúthien lo afferrò e guardò Tyelko negli occhi quando lo posizionò tra le cosce e scivolò su di lui, piano, calda, bagnata, oh Lúthien! Lei fu intorno a lui, sopra di lui, dentro di lui, e gettò la testa all’indietro con un sospiro, stringendosi un labbro tra i denti. Mosse i fianchi, si strinse intorno a lui e Tyelko serrò le mani a pugno, spingendo il bacino verso l’alto, verso di lei, verso la liberazione.

«Pregami ancora».

E con quelle parole, Lúthien si tirò il vestito giù dalle spalle il necessario per scoprire i seni e prenderli tra le mani, stringendo i capezzoli tra le dita. Tyelko gemette per le sensazioni e per la vista di lei, poteva quasi sentire quello che Lúthien provava, un frammento del piacere che partiva dove erano giunti per annebbiare le loro menti.

Quella fu la chiave della sua disfatta. Se lui non avesse avuto la mente così annebbiata, non avrebbe mai obbedito a quell’ordine.

Invece, Tyelko la pregò e ogni supplica fu premiata da un ondeggiare dei suoi fianchi, da uno stringersi di