si disse “Ci manca poco che ti metti a sbavare!” lo accolse con un sorriso “Dove mi porti?” Phury le porse un braccio (un perfetto gentil uomo) e mentre camminavano le disse “ Prima tappa la cucina, c'è un buon pasto che ci aspetta, poi ti farò vedere la casa come ti ho promesso”. Scesero nella enorme cucina arredata meglio di quella di un migliore ristorante. Sul tavolo erano pronti due piatti di carne con contorno di verdure alla griglia che non facevano nessuna invidia a quelli preparati dai migliori chef. Phury la fece accomodare spostandole la sedia (altri punti guadagnati) e i due iniziarono a mangiare chiacchierando, lui rispondeva alle sue domande e Raven gliene faceva di continuo. Aveva ormai appurato che non sarebbe riuscita a capire molto di più della sentenza della Vergine Scriba, visto che solo il re (che si chiamava Wrath) poteva chiedere udienza e parlare con lei e una chiacchierata con Wrath non era nei piani di Raven. Assolutamente. Anche secondo Phury “tutto verrà chiarito al momento giusto”. Dal canto suo, Phury sembrava intenzionato a metterla a suo agio, a farla rilassare e a quanto pare ci stava riuscendo. Finita la cena, accompagnò Raven in giro per la casa, mostrandole le varie stanze, finchè non giunsero nella biblioteca. Lei rimase senza fiato. Scaffali e librerie stracolme raggiungevano il soffitto dell'ampia sala, illuminata da plafoniere attaccate ai muri. Al centro un tavolo e sparse c'erano poltrone dall'aspetto comodissimo. “Wow! Sembra una biblioteca pubblica! Venite qui spesso?” “Molto poco in realtà. Siamo più inclini ad...altre attività che non alla lettura” “Sarebbero?” Chiese Raven girandosi verso di lui. “Combattiamo i lesser per difendere la specie, ci alleniamo per questo. E' la missione della Confraternita del Pugnale Nero” “I cosa??? Combattete praticamente tutto il tempo? “ “Praticamente” “Bella vita!” “E' la nostra missione e non c'è praticamente niente di più importante” 

Raven stava per commentare quando all'improvviso gli afferrò un braccio e si tese come se avesse percepito un pericolo “Ehi cosa...” la domanda di Phury venne troncata sul nascere dallo spalancarsi della porta. “Phury il re vuole parlarti, in camera non c'eri quindi ho pensato fossi qui...” V smise di parlare non appena la scena gli si presentò davanti agli occhi. Raven dal canto suo era ancora attaccata al braccio di Phury (se fosse stato umano probabilmente gli avrebbe lasciato le unghiate) e guardava V in modo apertamente ostile. Il vampiro  la squadrò da capo a piedi, muovendosi di lato come un predatore, sembrava anche annusare l'aria intorno a  lui. “ Bene bene. Vedo che ti sei ambientata.” “Perchè? Ti dà fastidio? Avrei forse dovuto aspettare legata ad un albero del cortile?” Raven aveva lasciato il braccio di Phury per incrociare le braccia attorno al petto. “Oohh, la gattina rizza il pelo eh? Non mi sembravi così spavalda l'ultima volta che ti ho vista” “Chiamami ancora gattina e il mio pelo sarà l'unica cosa che vedrai rizzarsi per quanto ti riguarda!” Phury emise un verso soffocato e cercò di mettersi frà quei due prima che la situazione sfuggisse di mano “Andiamo ragazzi, calmatevi. V, per favore lasciala stare. Non è il caso di peggiorare la situazione...” V fece una risata maligna che fece accapponare la pelle a Raven, lasciando Phury a metà della frase “E come penseresti di fare, sentiamo?” A quel punto, talmente veloce che Raven non lo vide nemmeno, si trovò V a pochi centimetri dalla faccia con le zanne sguainate. Lei rimase interdetta per un secondo, mentre Phury cercava di calmare invano il fratello e contemporaneamente chiamava i rinforzi. Poi delle immagini iniziarono a scorrerle nella mente. Immagini di lei e V. Di quello che V le avrebbe fatto (o avrebbe voluto farle). E non erano per niente scene con pezzi del suo corpo squartato, o con lei dissanguata. Spalancò gli occhi e anche lui. “Tu non...” V non disse altro, perchè una testata lo colpì sulla bocca, facendoli finire a terra entrambi, proprio mentre arrivavano gli altri.

 Raven sgattaiolò via, sconvolta da quello che era successo, da quello che aveva visto. E mentre gli altri erano tutti presi a trattenere V che cercava di inseguirla urlando parole senza senso (“Non puoi aver visto! Non puoi!”) frammentate da altre in quella lingua sconosciuta, lei corse a perdifiato giù per la scalinata, verso il massiccio portone, travolgendo il maggiordomo che stava passando per andare in cucina. Arrivata fuori, con il fiato corto e gli occhi fuori dalle orbite, come un animale in fuga, non si accorse nemmeno che era giorno. L'unica cosa che riusciva a vedere era il suv nero a poca distanza da lei. Salitaci in fretta vide le chiavi inserite nel quadro. Le girò e con una partenza degna di un pilota di formula uno percorse il cortile, ignara degli allarmi che avevano iniziato a suonare. In barba a tutti quei sofisticatissimi sistemi di sicurezza riuscì a raggiungere l'enorme cancello. In preda ad una determinazione omicida premette più a fondo l'acceleratore e lo sfondò.

Lasciatasi alle spalle la villa  diede un'occhiata veloce nello