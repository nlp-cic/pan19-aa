sembra infastidito dalla sua presenza, anzi – in alcune occasioni hanno persino trascorso la pausa pranzo assieme.
Non che He Tian sia geloso. Assolutamente. Eppure non può che sentirsi irritato dalla sua presenza, che spesso e volentieri si unisce a lui e Guan Shan senza invito.
“Cerca di andarci d’accordo, ok?” Insiste Guan Shan. “Sono stufo di dover fare a botte senza motivo. Le ragazze mi guardano come se fossi un criminale, quando le incrocio per i corridoi della scuola – stronze.” Borbotta, convinto che He Tian non lo senta.
“Non voglio più essere il capro espiatorio di nessuno, va bene? Ogni volta che succede qualcosa, nonostante sia a chilometri di distanza, è me che vengono a cercare.”
“Se smettessi di parlare e atteggiarti come uno scaricatore di porto le persone ti prenderebbero più sul serio, probabilmente.” Afferma He Tian con un ghigno. Non che il caratteraccio di Guan Shan gli dia particolarmente fastidio, anzi. Le persone eccessivamente cortesi, quelle dall’apparenza quasi perfetta e delicata come un fiore, non gli hanno mai suscitato poi tanto interesse; ha sempre preferito chi ha da mostrare qualche lato della propria personalità un po’ spigoloso che, possibilmente, possa essere in grado di gestire un carattere altrettanto difficile come il suo. E Guan Shan, ruvido e imperfetto com’è, sembra essere il candidato ideale.
“Piantala, He Tian. Sai benissimo cosa intendo dire.” Continua Guan Shan, l’espressione del viso nuovamente contratta in una smorfia colma di rabbia. “Non mi metterò a fare a botte con un tizio solo perché a te non va a genio. Ho smesso di fare queste cose.” Conclude, accelerando il passo per seminare un minimo di distanza tra lui ed He Tian.
Quest’ultimo lo lascia fare: ci sono momenti in cui Guan Shan riacquista il suo originario nervosismo, diventando più schivo di quanto non fosse in partenza. Sono i momenti in cui He Tian realizza che Guan Shan dia ascolto alle opinioni altrui molto più di quanto voglia dare a vedere, desideroso di lasciarsi il passato alle spalle; un passato in cui veniva additato da lontano ed evitato da tutti, nonostante tutto ciò che volesse fin dal principio fosse un gruppo al quale appartenere.
He Tian lo lascia sbollire ed evita di toccare l’argomento, almeno per quanto tempo gli riesca. Finchè, un tardo pomeriggio estivo, non sorprende Guan Shan in compagnia di She Li.
Li trova al campo di basket vicino al supermercato, intenti a giocare una partita uno contro l’altro. Non registrano neanche la sua presenza, tanto sono concentrati, ed He Tian decide di restare a guardare.
Gli piace quando Guan Shan gioca a basket. Gran parte dei giocatori, più alti e robusti di lui, dovrebbero metterlo in difficoltà, ma Guan Shan è agile e veloce e una volta che riesce a catturare la palla e tirare verso il canestro, fa sempre centro.
La partita, tuttavia, sembra essere già terminata. I due avversari si avviano verso l’ombra delle panchine, al riparo dal sole che, nonostante sia quasi il tramonto, è ancora cocente. She Li armeggia col suo borsone, mentre Guan Shan si asciuga il sudore di dosso e tracanna dell’acqua; poi passa la bottiglietta all’altro ragazzo, che pare abbia dimenticato la sua.
He Tian, dalla sua postazione, sgrana gli occhi , incredulo – Guan Shan, schizzinoso com’è, non ha mai permesso a nessuno di bere dal suo bicchiere o mangiare dal suo piatto. Neanche a lui.

Il giorno seguente insiste affinché Guan Shan venga a casa sua.
“Quel tizio vuole entrare nelle tue mutande.” Afferma casualmente mentre Guan Shan prepara il pranzo, rimproverandosi mentalmente per aver lasciato trapelare un tono più irritato di quanto avrebbe voluto.
“Di che cavolo stai parlando?” Risponde Guan Shan, senza neanche distogliere lo sguardo dal tagliere sul quale sta affettando le cipolle.
“She Li, ovvio.”
“She Li?” Chiede Guan Shan, voltandosi a guardarlo con un sopracciglio alzato. “Ti sei bevuto il cervello?”
“Ohi, vuoi un pugno?” Reagisce He Tian, infastidito dal fatto che l’altro non lo stia prendendo sul serio.
“Ti sta sempre addosso.” Prosegue, cercando di spiegare la sua prospettiva.
“E da quando t’importa?” Chiede Guan Shan, riprendendo ad affettare le cipolle. “E poi, sei sicuro che stiamo parlando della stessa persona?” Guan Shan fissa le cipolle con espressione confusa, quasi aspetti gli rivelino le verità di cui ha bisogno.
“L’ultima volta che ho controllato stava facendo gli occhi dolci a Jian Yi.” Prosegue. “Credo che sia fissato con la sua pelle – anche se devo ammettere che ce l’abbia davvero morbida e liscia.” Riflette tra sé e sé, deragliando dalla conversazione.
Gli occhi di He Tian si spalancano come piattini: Guan Shan non ha mai commentato l’aspetto fisico di nessuno, tantomeno di un ragazzo, e viene assalito dal sospetto che il rosso abbia una cotta per Jian Yi.
Fa per chiedere spiegazioni, ma l’altro lo interrompe prima ancora che possa pronunciare anche una sola parola: “Non sarebbe poi così male essere a conoscenza di piacere a qualcuno.” Mormora, ormai rivolto più