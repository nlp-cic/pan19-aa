venuto fuori nulla di utile o di buono.
Eppure, continuava regolarmente a rispondere agli appelli dell’altro.
No, non si aspettava più che qualcosa cambiasse, tra lui e Ryoichi. Gli voleva bene, ma ormai da parecchio si era convinto di averlo idealizzato un po’ troppo, nonostante i suoi difetti più evidenti.
Avrebbe potuto lasciarlo andare del tutto e magari dimenticarsene sul serio, si ripeteva, ma per adesso gli andava ancora bene così.... Ipocrita.
Ci teneva ancora, ed anche tanto, benché avesse smesso di rimuginarci su divenendo schiavo di fantasie autolesioniste e controproducenti. Ma almeno poteva ancora permettersi qualche gesto ambiguo, con la benedizione di Kijima stesso.

- Mi fai accendere?

E, come oltre un decennio prima, le punte delle loro sigarette si erano sfiorate appena; la brace ad appiccare il fuoco là dove mancava ma se ne sentiva il bisogno.
Quando erano ancora al liceo, Ryoichi lo aveva attirato a sé allo stesso modo e per uno scopo simile; la cravatta dell’uniforme che gli costringeva il collo come un dolce cappio d’amore.
Ad Umeda era sembrato come l’insolito ma eccitante prolungamento di un bacio. O meglio, il preludio di un incontro di labbra che aveva pregustato al punto da dolersene.
Poi si erano lasciati con la solita promessa di rivedersi presto, ed Hokuto si era allontanato da quel luogo a passo veloce, come se l’asfalto del marciapiede avesse preso ad ardere sotto i suoi piedi.
Ma il vento ruggiva nell’aria, scuotendo con violenza i rami più deboli ed i suoi pensieri tristi.
Ed a quel punto Hara gli era comparso davanti agli occhi come una visione inaspettata e sgradevole, come sempre a sbattergli in faccia la sua stomachevole allegria mentre lui era vittima di riflessioni ultra-cupe.
Ma era stato anche capace di tirar fuori da quella bocca da cui usciva ogni baggianata possibile qualcosa di così stupido da arrivare a farlo sorridere, seppur a denti stretti.
E, soprattutto, Hara era stato molto disponibile… E, mai come in quel momento di malessere interiore ai suoi picchi storici, Hokuto aveva sentito forte in lui il bisogno di aggrapparsi a qualcosa o a qualcuno; voleva delle labbra calde che premessero contro le sue, avide…
Hokuto Umeda non era mai stato capace di pentirsi seriamente di aver fatto sesso appassionato con qualcuno, persino se il suo partner era stato Akiha Hara.
Non suonava molto dignitoso, ma quel giorno si sentiva profondamente infelice ed aveva cercato consolazione. Akiha questo doveva averlo intuito, ma pareva che gli fosse andata bene anche così.
Il dottor Umeda non era capace di appigliarsi a cose come i ‘ricordi preziosi’: lui voleva i fatti.
E Ryoichi lo aveva rifiutato ancora una volta, lasciandolo come sempre vuoto e stremato senza che neppure avesse tentato di avvicinarlo…
Mentre erano insieme sul terrazzo a fumare, gli occhi di Hokuto erano rimasti fermi per quasi dieci minuti, come ipnotizzati, sulla rossa croce tatuata che spiccava sul petto pallido di Kijima, semicelata tra le pieghe della camicia scura. Avrebbe voluto toccarla.
Ma era stupido, no? Chiaramente era stato attratto anche fisicamente da Ryoichi, ma, avendo avuto nel frattempo anche delle esperienze concrete con diversi uomini, Hokuto aveva immaginato di essere in grado di frenare certi istinti.
Non aveva mai temuto seriamente, quindi, di poter soffrire fino a quel punto per pulsioni così banali… E invece era accaduto. Accadeva quasi sempre, quando s’incontravano di nuovo, nonostante i suoi più profondi sforzi.Toccami, avrebbe voluto dirgli. Toccami invece di rifilarmi quel solito sorrisetto falso! Sono soltanto IO, che diamine!
Erano adulti entrambi, ormai, e non c’era più alcun Masato a giustificare il continuo tirarsi indietro di Ryoichi.
Ma era davvero un ‘tirarsi indietro’…?
Perché diavolo si ostinava a sperare che lui cambiasse…?
Più chiaro di com’era stato, Ryoichi in fondo non avrebbe potuto essere.
Osservando Hara ancora russante con la coda dell’occhio, Umeda ebbe quello che forse era il primo effettivo pensiero di vaga misericordia nei confronti della sua irritante persona: per certi versi, quel suo rincorrerlo senza sosta e senza un vero motivo gli ricordava il suo attaccamento non proprio ricambiato a Ryoichi…
Akiha scelse proprio quel momento topico per emettere qualcosa di simile ad un rantolo soffocato, come se avesse appena rischiato di strozzarsi con un groppo della sua stessa saliva, e riaprì le palpebre di colpo.
- Senpai, - biascicò con voce gutturale, regalando ad Umeda un sorriso ebete al quale il dottore rispose con un’alzata automatica di sopracciglio. – Mi sono addormentato… Che ore sono?
- Le quattro, - rispose brusco Hokuto, come se gli avesse appena fatto una domanda particolarmente impertinente.
Akiha si rimise in piedi un po’ a fatica, con tutta l’aria di uno che avrebbe preferito piuttosto restarsene ancora lì a dormire.
- Mi spiace, ma devo proprio andare, - disse Akiha tranquillamente, schiacciandosi contro il torace la maglia stropicciata. – Si è fatto tardi e ho il lavoro.
- Grazie a Dio, c’è almeno quello… - sussurrò piano Hokuto, tornando ai suoi documenti senza badargli troppo. Era una fortuna che anche lui dovesse guadagnarsi la pagnotta quotidiana, oppure avrebbe sul serio montato le tende nell’infermeria… Ma non aveva di meglio da fare