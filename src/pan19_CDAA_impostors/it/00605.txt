Ivan l'aveva guardata e aveva dovuto trattenersi dall'avventarsi sulle sue labbra e passare qualche momento piacevole anche su quel tavolo.Dovevano però ammettere, sia lei che Ivan, che la cena in sé non era stata male. Avevano parlato del tempo, del lavoro, di progetti per le vacanze. Tutto era filato liscio come l'olio finché non erano giunti al dolce.Il dolce era sempre il momento che doveva essere rovinato in qualche modo. Perché la cena era quasi finita. Perché al dolce uno si poteva anche alzare e andarsene almeno a pancia piena. Era a metà della sua fetta di torta al cioccolato quando suo padre – perché nessun altro era tanto bravo a rovinarti la serata – aveva preso la parola.- Avete già pensato ad una data per il matrimonio?Gilberta aveva lasciato la forchetta da dolce sul piattino, abbandonando anche la torta. Aveva solo alzato lo sguardo verso il padre ed era rimasta in silenzio. Lui più di chiunque altro avrebbe dovuto capirla.- Non abbiamo intenzione di sposarci – aveva risposto Ivan al posto suo. Il suo cortese sorriso non aveva fatto una piega – Stiamo però cercando una casa più spaziosa visto l'arrivo del bambino.- Ma Ivan, il matrimonio è una cosa importante, sopratutto quando ci sono dei bambini in arrivo – questa volta era stata Irina a parlare – Gilberta, tesoro, il matrimonio è qualcosa che ogni ragazza sogna. E dovete anche pensare alla vostra posizione.Gilberta aveva guardato la mano della donna che si appoggiava al suo braccio. Aveva osservato la fede d'oro sul suo dito e no. Lei non voleva diventare come sua madre o la madre di Ivan. La prima era scappata. La seconda continuava a fare finta che il suo matrimonio fosse perfetto. - Il mio lavoro come anche quello di Ivan non sono collegati alla nostra vita privata – aveva detto, più seria di quanto lo era stata da molto tempo -  E se siete preoccupati di quello che diranno i vostri altolocati amici, questi sono solo cazzi vostri. Non ho alcuna intenzione di sposarmi per far felici voi – si era alzata e sapeva che tutti la stavano guardando, anche se lei continuava a guardare il proprio piatto, con il dolce mangiato a metà.- Gilberta, siediti. Siamo solo preoccupati per il vostro futuro e vogliamo aiutarvi.- No, voi siete solo preoccupati di quello che dirà la gente e mi dispiace deludervi, ma a me non fotte un cazzo di quello che avranno da dire. Sono incinta e non sono sposata. Avrò un bambino e non avrò una fede al dito. E se a lui va bene – aveva indicato Ivan con un gesto del braccio – allora voi non avete alcuna voce in capitolo.Non gli aveva dato modo di ribattere. Si era voltata, prendendo la propria giacca e borsa e imboccando l'uscita del locale.Aveva sentito Ivan dire qualcosa, ma non ne aveva colto il senso. Voleva solo andarsene da quel posto, da quelle persone. Voleva tornare a casa, nel loro appartamento. Voleva nascondersi tra le coperte del loro letto e lasciarsi stringere da Ivan. Ivan l'aveva seguita subito. Senza dire una parola aveva aperto la macchina ed erano saliti. Erano entrambi consci che la serata era stata organizzata per quel motivo, anche se avevano sperato non fosse così. - Non mi voglio sposare – la donna aveva mormorato guardando dal finestrino. La luce dei lampioni che si susseguivano le illuminavano il viso, e Ivan poteva notare che era particolarmente scossa da quella conversazione.- Lo so, infatti te l'ho chiesto solo una volta. E quando mi hai detto di no, ho lasciato perdere – aveva abbassato il volume dello stereo. Se volevano parlare, almeno non erano disturbati da altre cose.- Possiamo crescere il bambino anche senza anelli, no?L'uomo aveva percepito lo sguardo di Gilberta su di sé. Parlava fin troppo piano per essere lei. Di solito era rumorosa. Il suo tono di voce era sempre fin troppo alto e a volte credeva che i vicini avrebbero chiamato la polizia per disturbo della quiete pubblica.Solo poche volte l'aveva vista così silenziosa e all'apparenza tranquilla.- Certo che possiamo – aveva continuato a guidare, senza togliere gli occhi dalla strada – Continuo a pensare di volerti sposare, perché sai che ci credo, ma se tu non vuoi non importa. A me basta averti con me. Aveva sentito la piccola mano di lei appoggiarsi sulla sua: - Domani sicuramente chiamerà mio padre per farmi una predica sul mio comportamento di stasera. - Mh, probabilmente telefonerà anche mia madre – Ivan aveva sospirato, fermandosi ad un semaforo, e solo allora si era voltato per guardarla. Era triste. Non sapeva se per via di tutti gli ormoni, per via della serata, per tutto un mix di cose: - Appena rientriamo ti preparo una cioccolata calda e ci mettiamo a giocare con la Playstation, va bene?Aveva notato un leggero sorriso sulle labbra dell'altra: - Qualcuno mi vizia, mi pare.- Almeno ogni tanto lo posso anche fare – aveva sorriso e una volta che il semaforo era diventato verde era ripartito verso casa – Possiamo anche andare da qualche parte. Prenderci almeno un weekend lontano da tutti e pensare bene a cosa fare. Per noi, per il bambino, e anche per le aspettative