lo hai detto. E mi dispiace per come ho reagito, ma mi hai spiazzato. Però adesso sono qui, e ho intenzione di occuparmi di voi, che tu me lo permetta o meno.»

«Te lo permetto.»

«Davvero? È stato così facile?»

«Ho qualche altra possibilità?»

«Assolutamente no» ribatte Stiles con un sorriso. «Quindi, cosa devo fare?»

«Ho voglia di gelato limone e caffè, con dei cetriolini sotto aceto.»

«Che schifo.»

Stiles si aspettava che Derek gli ringhiasse contro e invece... scoppia in un pianto a dirotto. «Ecco, lo sapevo. Ora ti faccio schifo.»

«No, no, no, no. Non pensarlo mai. Ho solo detto che mi fa schifo l’abbinamento, non tu. Tu sei sempre bellissimo» blatera cominciando a farsi prendere dal panico. 

«Davvero?» domanda Derek tirando su con il naso e con un adorabile broncio sulle labbra.

«Davvero.»

«Oh, ok. Allora vai a prendermi il gelato?»

«Con tutti i sotto aceti che vuoi» risponde correndo fuori di casa. 

***

Stiles non ha la minima idea di che ore siano, sa solo che fuori è buio, segno che è ancora notte fonda, non si trova nel suo letto e qualcuno lo sta scuotendo in modo piuttosto vigoroso. «Stiles, apri gli occhi.» 

«C-cosa succede? È ora di andare a scuola?»

«Non dire idiozie. Hai smesso di andare a scuola da quasi un anno. E dammi la mano» dice prendendogliela e portandosela sulla pancia. «Si sta muovendo.»

«Oddio, ma è meraviglioso» esclama improvvisamente sveglio. 

«Dicevi che volevi sentirlo muoversi, così ho pensato di svegliarti. Ho sbagliato?»

 «No, no. Hai fatto benissimo. Oddio ma dici che se parlo mi sente? Mi riconosce?» 

 «Non lo so, ma credo che sia ancora un po' presto.»

 «Ciao piccolina, sono papà Stiles.»

 Calcio. «Oddio, mi ha risposto. Hai sentito? Mi ha risposto.»

 «Stiles, si sta solo muovendo, com’è normale che faccia.»

 «Sai che hai un papà brontolone?»

 Altro calcio. «Visto? Mi da anche ragione.»

 Derek si alza. «Ora basta, vado a letto.»

 «Ma, ma... io stavo conversando con mia figlia.»

 «Ma ho sonno.»

 «Puoi restare qua.»

 E Derek si addormenta cullato dal suono della voce di Stiles, intervallato dai calcetti della creatura dentro di lui. 

 ***

È passato un mese da quando Stiles si è trasferito a tutti gli effetti nella casa di Miguel come futuro padre del bambino di Derek e non crede di essersi mai sentito così sfinito, ma allo stesso tempo è felice, e non vorrebbe essere da nessun’altra parte. Adora vedere quel lato così fragile di Derek, sapere che il mannaro ha bisogno di lui, assecondare le sue voglie e i suoi capricci, massaggiargli i piedi o la schiena la sera, prima di andare a dormire nella stanza comunicante con quella del mannaro perché così hanno deciso: saranno amici con un figlio in comune. 

 


O meglio, quando era tornato la prima sera con gelato e cetriolini, si era seduto nel letto vicino a Derek e «adesso cosa facciamo?» aveva chiesto.



«In che senso?»



«Noi due.»



«Oh, siamo amici, no?»



«Sì, amici.»



E così era finita quella conversazione. Quindi Stiles aveva dedotto che rimanevano solo amici ma non aveva nessuna intenzione di rinunciare ad occuparsi della creaturina che Derek portava in grembo, e il fatto che il mannaro non lo avesse respinto, gli faceva pensare che anche a lui andasse bene così. 



 


Stiles sta uscendo dalla doccia quando Derek entra in camera senza bussare. «Voglio andare a mangiare il pesce.»

«Der, sei un lupo! Non preferiresti una bella bistecca al sangue?» chiede con un sospiro. 

«Ma lei vuole mangiare pesce» si lamenta Derek appoggiando la mano sulla pancia ogni giorno più visibile. «Ti vergogni di me, vero? Per questo non vuoi portarmi fuori a cena» piagnucola.

«Sai che non è vero. Siamo usciti a cena anche la settimana scorsa per mangiare i tacos.»

«Ma ero più magro.»

Stiles lo abbraccia, incurante del fatto che lo sta bagnando tutto. «Non potrei mai vergognarmi di te. Preparati che ti porto a mangiare il pesce.»

Derek sorride, sorride davvero e Stiles s’incanta davanti a quell’espressione meravigliosa. «Grazie, sei il migliore» dice Derek lasciandogli un bacio sulla guancia e saltellando, sì, proprio saltellando come un bambino in un negozio di caramelle, fuori dalla camera. E Stiles pensa che per vederlo sorridere così ogni giorno sarebbe disposto anche a regalargli la luna. 

Sono le due di notte e Stiles sta bussando da quasi mezz’ora davanti alla porta del bagno dove Derek si è chiuso dentro. «Der fammi entrare.»

«No.»

«Ma stai male.»

«Ce la faccio anche da solo.»

«Se non mi fai entrare, butto giù la porta.»

«Non ci riusciresti mai.» 

«Ok, l’hai voluto tu!»

Stiles prende la rincorsa e da una spallata alla porta, facendosi un male cane e senza il minimo risultato