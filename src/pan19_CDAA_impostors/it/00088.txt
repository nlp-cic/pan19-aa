giorno del suo compleanno, il primo febbraio, Harry chiede a Liam se può invitare Louis per bere qualcosa al bar insieme a Niall e Zayn. Ovviamente Louis declina l’invito.
	Harry piange tutta la notte.
	 


	VII.


	 
	«La mia vita è un continuo cadere in basso» dice Harry tenendo gli occhi puntati verso il soffitto bianco dello studio del dottor Cowell e giocando con l’anello che tiene appeso al collo «non c’è una cosa che vada bene in questo periodo. Louis mi odia, Liam pensa che io sia caduto in depressione e mia sorella continua a darmi del fallito».
	«Perché del fallito?» chiede il dottor Cowell annotando qualcosa sulla sua agenda.
	Harry sospira e lascia andare l’anello, «perché senza di Louis non sono nulla. Ha presente un palloncino scoppiato? Ecco, io sono quel palloncino e Louis era il mio elio. Con un buco e senza elio un palloncino non può volare e quindi è completamente inutile. In conclusione: io sono inutile ergo un fallito» spiega con sicurezza e «non sono neanche riuscito a tenermi stretto il mio fidanzato» borbotta poco dopo «e adesso mi odia, sta con un altro e voleva sposarmi!» continua piagnucolando portandosi le mani sul viso «Dio che rabbia».
	«Harry» lo richiama Cowell accigliandosi, «hai mai pensato di essere l’elio di Louis?».
	Il ragazzo storce le labbra in una smorfia e «forse… forse lo ero un tempo, ma adesso che importa? Per lui è stato facile trovarne dell’altro».
	 
	Sul suo iPad c’è un video culinario in esecuzione. Harry ha radunato sul bancone della cucina di Liam tutti gli ingredienti che gli servono e ha legato alla fronte una bandana per impedire ai suoi ricci ribelli di cadergli davanti agli occhi. L’uomo nel video inizia a dare delle indicazioni e Harry le esegue all’istante: mette a scaldare prima l’olio in una padella e poi taglia in piccole striscioline mezza cipolla.
	È un consiglio del dottor Cowell quello di darsi alla cucina o ad altre attività, gli ha detto che lo aiuteranno a non pensare e a focalizzarsi su quello che sta facendo. Domani inizierà il decoupage ma non è sicuro di saper usare forbicine e colla.
	Mette le cipolle nell’olio caldo prima che quelle riescano a farlo piangere come un cretino e sospira di incoraggiamento mentre prende una carota e la inizia ad affettare, proprio come l’uomo sul suo iPad sta facendo.
	Liam rientrerà a casa nell’arco di un’ora e Harry vuole che sia tutto pronto al suo arrivo per ringraziarlo di quello che ha fatto e continua a fare per lui, è grazie a lui se ha deciso di non mollare tutto il giorno di un mese prima, quando ha litigato con Louis.
	Harry vuole troppo bene a Liam, per questo apparecchia accuratamente il tavolo per due e ci posa un vino con l’etichetta scritta in francese, anche se lo ha comprato da Tesco, e sempre perché gli vuole bene ha cucinato minuziosamente il sugo alla bolognese, quello che piace tanto al suo amico.
	Harry gli vuole bene ma quando Liam torna, torna con Louis e, improvvisamente, Harry lo odia.
	 
	«È davvero ottimo, Harry» gli fa i complimenti Liam prima di portarsi alla bocca un’altra forchettata di spaghetti, Harry non gli risponde ma lo fulmina con uno sguardo e Liam abbassa gli occhi, colpevole.
	Louis non ha detto una  parola, forse l’avrà detta a Liam ma Harry ha fatto finta di non sentire, come Louis ha fatto finta di non guardarlo. Harry l’ha colto sul fallo solo una volta e gli stava guardando l’anello che tiene appeso al collo quando l’ha fatto, poi è arrossito e ha guardato di nuovo nel suo piatto.
	«Dov’è Evan, Louis?» si ritrova a chiedere tutto d’un tratto, facendo scattare sia la testa a Louis che a Liam.
	Il suo ex ragazzo lo guarda accigliato, sicuramente sorpreso da quella domanda, e «è fuori per lavoro» risponde cercando di essere il più gentile possibile.
	Harry annuisce e sul pulisce le labbra con un tovagliolo, poi si schiarisce la voce e si versa ancora un po’ di vino nel bicchiere, «okay» borbotta contro il vetro.
	«Hai finito, Liam?» chiede Louis al ragazzo che ha di fianco appena posa le posate sul tavolo.
	«Sì, certo, vuoi che andiamo in salotto?».
	«Magari».
	Harry sospira appena i due lasciano la sala da pranzo e si porta le mani sugli occhi per rilassarsi dopo tutta l’ansia che quella cena gli ha procurato. Si promette che non cenerà mai più con Louis e Liam, è stato tutto il tempo con i nervi a fior di pelle e delle fitte al cuore ogni volta che si soffermava a guardare Louis, troppo da sopportare in una sola sera dopo la litigata avvenuta in macchina.
	 
	Sparecchia la tavola lentamente e forse ha gli occhi un po’ gonfi e pieni di lacrime ma non ci pensa più di tanto. Cosa può fare di più oltre a quello che ha già fatto per farsi perdonare? Nulla. Louis non lo vuole più. Ha Evan adesso, ha quel bell’imbusto che passa tutta la settimana fuori per lavoro e metà del suo tempo