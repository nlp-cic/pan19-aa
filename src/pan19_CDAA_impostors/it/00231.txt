- Aomine si era precipitato da lui, e si erano allenati per ore, e Kuroko si era sentito addosso una nostalgia terribile. Aomine era cresciuto, e alcuni lati del suo carattere gli risultavano ignoti e persino incomprensibili, ma di base sentiva che l’Aomine che aveva conosciuto anni prima era ancora là, davanti a lui.Anche fisicamente, non era cambiato tanto. Era cresciuto in altezza e i lineamenti del suo viso erano diventati più duri, più adulti, sebbene fosse soltanto un ragazzo di sedici anni. Quando dormiva, però, sembrava sempre così innocente. Kuroko allungò una mano verso la guancia esposta di Aomine, seguendone il profilo con le dita, facendo finta di sfiorarla. Se fosse stato un po’ più coraggioso, magari avrebbe avuto il coraggio di allungarsi e ridurre la distanza che li separava. Ripetè quel gesto, lentamente; aveva la mano fredda, e riusciva a sentire, anche se a distanza, il calore della pelle dell’altro, un calore che sembrava volerlo invitare più vicino. Avvertì un movimento provenire dall’altro, ma non ci diede troppo peso, finché non notò che le palpebre di Aomine avevano tremato leggermente. Non fece neanche in tempo a reagire, quando si sentì afferrare la mano, con delicatezza ma talmente di colpo che si chiedeva come fosse stato possibile. Il dorso delle sue dita venne spinto sulla guancia di Aomine, e Kuroko si sentì avvampare ovunque, a partire dal punto in cui erano entrati in contatto fino al viso. In panico, cercò gli occhi dell’altro ma li trovò ancora chiusi. Forse stava dormendo?“A- Aomine-kun-”Il fiato gli si bloccò in gola nel momento in cui sentì il corpo Aomine avvicinarsi sempre di più al suo. La sua mente gli gridava di allontanarsi, di colpirlo, di fare qualunque cosa tranne restare là immobile ad aspettare che fosse troppo tardi per tirarsi indietro. Vicino, era decisamente troppo vicino, ma la vicinanza non faceva altro che dargli alla testa ulteriormente. Con un movimento fin troppo lento, le labbra di Aomine arrivarono a sfiorare le sue. Sentì la presa della mano dell’altro stringersi sulla sua, ed era così vicino che lo sentì rilasciare il respiro sulle sue labbra, facendolo rabbrividire. Continuava a non capire cosa stesse succedendo, ma era più di quel che potesse sopportare. Prima che potesse trovare la forza di chiudere le labbra su quelle di Aomine come aveva avuto l'impulso a fare per tutto il tempo, si ritrovò a gelarsi di nuovo sul posto nel sentire sua voce rompere il silenzio.“Tetsu?”Non era ben sicuro di cosa significasse esattamente, ma il modo in cui Aomine si allontanò bruscamente da Kuroko gli fece ben capire che l'incantesimo era finito.“Aomine-”“Tetsu... cristo- perdonami, io... credevo-”Mentre parlava, continuava ad allontanarsi finché non finì per sedersi sul lato del letto. Kuroko stava per tendere la mano, finché non capì che tutto quello che era successo era stato solo un sogno nella mente di Aomine. Chissà chi aveva sognato, fu la prima cosa che gli saltò per la mente e che lo fece sentire come se il cuore avesse appena fatto un tuffo nel petto. Un tuffo decisamente doloroso.Voleva dirgli qualcosa, ma pensava soltanto a cosa avrebbe pensato Aomine non appena si fosse reso conto che era rimasto immobile, ben lontano dall’essere disgustato da lui. La sua totale mancanza di reazione non aiutava le cose, e come se ciò non bastasse ne ebbe la conferma quando Aomine si alzò di scatto dal letto. Dall’impeto di quell’azione sapeva perfettamente che doveva essere davvero arrabbiato, anche se non era sicuro che lo fosse con lui o con se stesso.Vederlo dargli la schiena in quel modo gli proiettò nella mente ricordi che non voleva assolutamente ripetere, tantomeno in un momento simile. Una piccola parte di lui spinse via la sensazione di mortificazione e lo fece reagire ancora prima che potesse realizzarlo. Quando finalmente se ne rese conto, aveva entrambe le braccia strette al petto di Aomine da dietro, con tanta forza che, quando sentì Aomine fermarsi, per poco non finirono entrambi per cadere all’indietro. Era come se da quella stretta dipendesse tutta la sua vita, come staccarsi fosse qualcosa di fisicamente doloroso. L’altro si girò verso di lui nonostante la sua presa ferrea, e Kuroko continuò a tenere la testa bassa, il volto contro il tessuto del pigiama di Aomine, improvvisamente consapevole di starsi mostrando in tutta la sua debolezza.“Tetsu,” sentì Aomine chiamarlo, la sua voce ovattata come se non fosse lì accanto a lui.Kuroko non rispose e nascose il viso ulteriormente - non era nemmeno sicuro fosse possibile - sul petto dell’altro. Iniziò ad allentare la presa soltanto quando Aomine passò delicatamente le dita tra i suoi capelli. Il suo cuore saltò un battito e fu allora che si rese conto che la mano dell’altro tremava.“Tetsu,” ripetè Aomine, e stavolta la sua voce suonava quasi supplichevole, come se fosse sul punto di rompersi.Fu l’unico motivo per cui alzò la testa, ritrovandosi nel giro di pochi istanti inaspettatamente con la bocca di Aomine sulla sua; un bacio brusco, casto e impacciato, nessuno dei due sembrava avere idea di quello che stava facendo, ma lasciò Kuroko senza fiato nonostante