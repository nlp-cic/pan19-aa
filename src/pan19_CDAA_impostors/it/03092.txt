attimo. «Come mai voi rivoluzionari li cercate?»

«È una storia un po' lunga.» Sabo non sapeva se nominare Barbanera fosse stata una buona idea, ma se Shanks avesse in qualche modo saputo che era giunto all'isola con lui sarebbe sembrato colpevole. Alla fine decise di rischiare. «Una persona che dobbiamo tenere lontano da noi lo sta cercando. Gli abbiamo promesso di trovarlo per togliercelo dai piedi, ma... È come con te. Mi farebbe piacere vederli e non ho intenzione di dire a chicchessia dove sono.»

«Perché conoscevi Ace?»

«Ace era mio fratello.»

Quella frase sì che stupì Shanks. Cercò di riprendersi in fretta e il sorriso, per la prima volta, fu sostituito da uno sguardo sospettoso.

«Questa l'ho già sentita.»

«Qualcun altro si è spacciato per fratello di Ace?» Il tono di Sabo era perplesso.

«No...» Shanks si lasciò sfuggire un sorriso per l'equivoco. «Voglio dire, quando ho incontrato Ace per la prima volta...»

«...ti ha parlato di Rufy» concluse Sabo.

«Già.»

«Prima eravamo solo io e Ace. Prima che Garp portasse Rufy da noi. Non lo sopportavamo, all'inizio.» Sabo rise fra sé al ricordo. «Poi abbiamo fatto amicizia e abbiamo deciso di essere fratelli.»

«Ace non me ne ha mai parlato» commentò Shanks asciutto.

«Non mi stupisce, dato che credeva fossi morto.» La sua mani corse inevitabilmente alla cicatrice. «Ho avuto un incidente, anni fa... Io ho perso la memoria e Rufy e Ace sono cresciuti pensando che in quell'incidente ci fossi morto.»

«E l'hai riacquistata solo ora?» Il tono di incredulità era papabile.

«Pensi che sia conveniente, vero? Una bella storiella.» Il tono di Sabo era leggerlo, ma il suo viso si indurì presto e la mano che aveva appoggiato sulla sedia si strinse fino a spaccarla. «Pensa quanto è stato conveniente per me riaverla indietro solo per capire che mio fratello era morto.»

Poi si accorse che stava rischiando di prendere fuoco, perché era ancora incapace di controllare le fiamme al ritmo dei suoi sentimenti, e prese un sospiro profondo per calmarsi.

«Rufy parlava sempre di te, eri il suo idolo» proseguì. «Ora capisco perché.»

«Rufy sa che sei vivo?»

Sabo annuì. «L'ho incontrato a Dressrosa.» E respirò ancora profondamente a quel ricordo, alla paura che aveva avuto nel rivedere il suo fratellino dopo così tanto tempo e dopo quello che era successo ad Ace, al sollievo che aveva provato alle sue lacrime a rivedere il suo sorriso.

«Sono sicuro che ne è stato molto felice.»

«Sì, è così. Sono contento che sia ancora nella sua vita.»

Shanks si alzò dal letto. «La mia nave è ancorata al porto. Non voglio rimanere a lungo qui, ma mi piacerebbe se facessi un salto a bordo a festeggiare con noi.»

«Questo vuol dire che mi credi?»

«Ho deciso di fidarmi del mio istinto.»

Allora Sabo annuì. «Resto volentieri, ma non a lungo. Se non puoi aiutarmi a trovare i pirati di Barbabianca, dovrò trovare un altro sistema prima che ci siano problemi alla base.»

«Capisco benissimo» disse Shanks, comprensivo. «Ma, guarda caso, la mia rotta passa proprio su un'isola che potrebbe interessarti.»

 

***

 

«Sei sicuro che sia stata una buona idea?» domandò Benn a Shanks. «Ci possiamo davvero fidare di lui?»

Shanks guardò Sabo che si allontanava nell'isola in cui lo avevano fatto scendere dalla Red Force e annuì. «Ho deciso di fidarmi del mio istinto.» Poi aggiunse: «in ogni caso, anche se fosse un nemico... Marco e gli altri se la possono cavare. E forse servirà a farli svegliare.»

Era il posto ideale per un'imboscata.

Questo pensava Sabo mentre camminava nel fitto della foresta dell'isola in cui Shanks l'aveva fatto sbarcare. Dall'esterno appariva completamente disabitata, così ricoperta da una folta vegetazione da tutti i lati, che ne impedivano lo sbarco o anche solo l'approdo. Da fuori era facile pensare che, se qualcuno avesse deciso di viverci, avrebbe almeno creato un sentiero o una strada o aperto una piccola insenatura.

Questo, ovviamente, se non ci fosse stato qualcuno che aveva voglia di farsi scoprire, e Sabo dubitava che quello fosse il caso.

Sabo ripercorse con mente locale quello che sapeva dei pirati di Barbabianca del dopoguerra, ma le informazioni erano ridotte al minimo persino per i rivoluzionari. Il governo non aveva più notizie di loro da quando avevano lasciato Marineford, anche se non si poteva dire che li avessero cercati. Barbabianca era il loro obiettivo e l'avevano ottenuto, avevano altre necessità prima di arrestare altri pirati, tra cui la ricostruzione del quartier generale e della loro prigione principale.

Sabo aveva qualche informazione in più. Sapeva che Shanks aveva concesso loro un'isola dove seppellire con tutta calma Ace e il capitano; non era un'isola conosciuta ai più, ma Sabo l'aveva trovata comunque per poter portare i suoi omaggi ad Ace. Però era un'isola dove nessuno viveva da tempo, le spade si erano arrugginite e gli oggetti lasciati per ricordo coperti