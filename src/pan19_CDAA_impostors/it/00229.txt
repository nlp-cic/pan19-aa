quanto faticasse, cercava di muoversi. Che cosa stupida, preoccuparsi per lui quando avrebbe dovuto essere felice se gli fosse successo qualcosa. Si avvicinò piano.“Tobio-chan?”“S- sto bene.”“Non sembra, a giudicare da quassù.”Era davvero una visuale... singolare, Tobio spiaccicato contro il parquet come un sacco di patate. Voleva sinceramente trattenersi dal ridere, ma la cosa non gli riuscì fin troppo bene, e la piega che aveva preso la sua voce non doveva essere passata inosservata a Tobio, a giudicare dal silenzio che seguì e dai goffi tentativi di rialzarsi da solo senza chiedergli aiuto.Oikawa sospirò, e lo afferrò per le braccia, sollevandolo senza sforzi. Era un grande atto di gentilezza da parte sua, offrirsi volontariamente - leggasi, imporsi - di aiutarlo, ma si trattava di un’occasione particolare, per cui andava bene.“Sei scivolato?” gli chiese, mentre lo reggeva.“Ho solo messo male il piede mentre saltavo.”“Niente di rotto?”“Non credo,” rispose Tobio. Oikawa stava per lasciarlo andare, quando si accorse che faticava a tenere poggiato il piede sinistro.“E quello?” chiese. Gli sembrava quasi di fargli il terzo grado, cosa decisamente insolita per lui, almeno nei confronti di Tobio.“Mi fa un po’ male.”Uno sguardo veloce alla sua faccia fu sufficiente per rendersi conto che stava bluffando.“Un po’, eh?”L’altro annuì con poca convinzione. Il modo in cui cercava di mostrarsi forte nonostante tutto era molto più adorabile di quanto sarebbe piaciuto ammettere a Oikawa. Era solo quella la ragione per cui avrebbe prolungato il suo trattamento di favore ancora per un po’.“Tobio, non si trascurano gli infortuni, anche quelli che fanno un po’ male,” ribatté con un sospiro. “Dovresti saperlo.”Lo fece sedere contro il muro, togliendogli scarpa e calza per valutare la situazione. La caviglia era leggermente gonfia, ma Tobio non sembrava reagire particolarmente male alla pressione delle dita sul gonfiore.“Sembrerebbe una distorsione,” disse. “Bisogna applicarci subito del ghiaccio.”Non lasciò a Tobio nemmeno il tempo  di annuire, si era già alzato per andare a recuperare del ghiaccio e delle bende di cui, per sua sfortuna, conosceva fin troppo bene la collocazione nel ripostiglio. Lo faceva quasi sentire in imbarazzo, il pensiero di stare facendo qualcosa di tanto riguardevole nei confronti del suo più acerrimo rivale, ma non c’era molto da fare. La passione di Tobio per la pallavolo era palese dal suo sguardo perso ogni volta che giocava o veniva detto qualcosa a riguardo, ed era una cosa che, purtroppo, avevano in comune. Non sarebbe riuscito a restare indifferente a qualcosa che se trascurato avrebbe potuto compromettere il suo futuro da atleta, anche se faticava a sopportarlo. Forse se avesse continuato a pensarlo, sarebbe riuscito a convincersene.Una volta tornato a sedersi accanto a lui, stese con poca grazia la gamba di Tobio sul suo grembo e piazzò il ghiaccio sulla caviglia.“Ahia,” esclamò Tobio, irrigidendosi.“Scusa scusa, pensavo ti facesse solo un po’ male,” rispose innocentemente Oikawa. Sentì su di sé gli occhi pieni di disappunto dell’altro, e non riuscì davvero a fare a meno di sogghignare. E dire che avrebbe dovuto essergli riconoscente, stupido Tobio.“Non sarai mica caduto apposta per essermi d’impiccio?” domandò, accompagnando alla domanda una smorfia. “O magari volevi passare più tempo col tuo senpai, Tobio-chan?”Gli sorrise allusivamente, stavolta. Il suo intento era quello di infastidirlo, di certo non si sarebbe aspettato di ricevere in risposta un’espressione tanto confusa e seria allo stesso tempo. Gli fece una strana sensazione, e si chiese seriamente cosa gli stesse passando per la testa, visto che palesemente non si era accorto di essere preso in giro.“Stavo scherzando,” sospirò. “Sei proprio una frana nel relazionarti con gli altri, huh? Forse prima di chiedermi di insegnarti a battere dovresti chiedermi di insegnarti a vivere.”Tobio gli rivolse un’altra occhiata seria. “... no, grazie.”“Ehi!” si lamentò Oikawa. “Non sei carino per niente.”Non arrivò risposta, ma continuava a sentire gli occhi di Tobio su di sé mentre teneva il ghiaccio sulla sua caviglia e si guardava intorno facendo finta di non fare caso a lui. Non era lo sguardo a cui era abituato, quello che durante gli allenamenti sapeva essere costantemente puntato su di lui, che temeva più di ogni altra cosa e che allo stesso tempo non voleva fosse puntato su nessun altro. Era quasi… sopportabile, ora.“Mi dispiace davvero, per prima,” lo sentì improvvisamente mugugnare, e dal suono attutito della sua voce Oikawa si rese conto che aveva il viso appoggiato sulla sua spalla. “Non volevo darti fastidio. Volevo davvero solo… guardarti.”La cosa più triste era che probabilmente diceva la verità. E Oikawa aveva davvero agito in maniera esagerata, ma non era riuscito a trattenersi al pensiero che un solo sguardo in più avrebbe potuto rovesciare l’esito della loro competizione. “Mi sembra che mi guardi già abbastanza, no?”Tobio fece una strana espressione che resemblava un broncio. “Probabilmente.”Solo successivamente Oikawa si accorse che stava arrossendo. Quello non se l’era aspettato di certo, e non sapeva come sentirsi a riguardo.