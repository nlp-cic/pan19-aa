«Non ho corso.» sbuffò Ivan, imboccando la strada principale «Sono partito prima per arrivare prima.»
Simone sentì il cuore rimbalzargli nel petto e si sporse per baciarlo velocemente sulla bocca.
Lo vide sorridere, gli occhi di nuovo sulla strada.
«Non si distrae chi guida, ragazzino.»
 
«Mi è arrivata una certa voce all’orecchio.»
Simone aprì appena un occhio, mormorando qualcosa di indistinto, contro il cuscino.
«Dicono che quando ti vengo a trovare, non ti fai massaggiare dal fisioterapista, dopo la partita.»
Il palleggiatore ridacchiò, per poi lasciarsi scappare un gemito, quando le mani di Ivan si mossero in tocchi fermi a sciogliere i nervi tesi tra le scapole.
«Sono davvero così bravo?»
Simone fece per voltarsi, ma quelle mani decise lo bloccarono carponi sul letto, prima di riprendere a lavorare sulla sua schiena.
«Un presuntuoso, ecco cosa sei.»
Ivan rise, con quel suono basso ed eccitante che gli pizzicava sulla pelle con cui quei palmi bollenti venivano a contatto.
Lo sentì allontanarsi per un istante, per versarsi altro olio profumato sulle mani e riprendere subito da dove aveva interrotto.
La sua mente era finalmente vuota, dopo giorni di allenamenti pesanti e tensione accumulata da quella maledetta sconfitta in gara 2.
«Quando devi ripartire?»
Ivan si fermò con le mani che stringevano i fianchi del più giovane e lasciò andare un sospiro.
«Domani in mattinata.» esalò, mentre riprendeva a frizionare e premeva i pollici lungo la colonna vertebrale. «Sai com’è, dobbiamo allenarci per gara 3. Siamo contro una squadra che non ci regala nemmeno un punto.»
Per una volta, Simone si ritrovò a sorridere di quella rivalità che li costringeva a vedersi come avversari durante la stagione. Gli scontri diretti erano quanto di più insopportabile potesse pensare, per entrambi, divisi com’erano tra il gioco di squadra e lo scambiarsi occhiate preoccupate fra le trame della rete.
«Mi dispiace per sabato.»
Simone ricordava fin troppo bene gli scatti di insofferenza che aveva avuto nei confronti di Ivan, dopo la sconfitta che gli aveva bruciato più di quanto fosse stato capace di ammettere ad alta voce.
«Per avermi urlato addosso o per avermi fatto dormire sul divano di casa mia?»
Il palleggiatore voltò la testa di lato e lo guardò di sfuggita sorridendo appena, mentre lo sentiva spostare le mani lungo i muscoli delle sue braccia e chiuse di nuovo gli occhi, sospirando.
«Però poi sei venuto a letto.»
Sentì il corpo di Ivan sovrastare il suo e posarglisi appena addosso, mentre percepiva distintamente il fiato caldo dell’altro solleticargli l’orecchio.
«Il divano mi stava uccidendo.»
Ivan gli lasciò baci umidi lungo la mascella e Simone si voltò in tempo per incontrare la sua bocca in un bacio languido.
Lo sentì tirarsi di nuovo su e riprendere il massaggio all’altezza della vita. Intanto Simone, con gli occhi chiusi, era ormai talmente rilassato dall’essere a un passo dall’addormentarsi sotto quei tocchi delicati, ma decisi.
Poi prese un respiro profondo, quando sentì i pollici dello schiacciatore passare sotto l’elastico dei suoi boxer e cominciare a tirarli giù, lentamente.
«Ivan…sono sfinito.»
L’altro non rispose, continuando a farglieli scorrere lungo le gambe, fino a sbarazzarsene.
Riprese il massaggio dalle caviglie, seguendo il percorso a ritroso e Simone prese a respirare più velocemente.
«Guarda che sto per addormentarmi.»
A quel punto sentì l’altro ridere, mentre il fruscio dei suoi vestiti che venivano gettati a terra era l’unico suono presente nella camera.
«Vediamo se riesco a farti svegliare.» ghignò Ivan e scese con le mani direttamente sul fondoschiena del più giovane, sentendolo immediatamente irrigidirsi.
«Ivan, lascia-ah…»
Simone si interruppe a metà frase, le labbra socchiuse e il capo che era scattato appena indietro, quando l’indice scivoloso di Ivan si era fatto spazio dentro di lui, in un unico movimento.
«Stavi dicendo?» scherzò Ivan, quando lo vide tirarsi su appena con un gomito, sollevare la testa e lanciare indietro il cuscino, mancando poi l’obiettivo.
Simone ricadde pesantemente sul materasso, mentre si ritrovava a mordersi le labbra, trattenendo gemiti sempre più difficili da nascondere.
Gli girava la testa, come ogni volta che era insieme a Ivan, e non riusciva a pensare ad altro che a quelle mani, quelle sue mani bellissime che sapevano sempre cosa fare.
Che si trattasse di concentrarvi tutta la forza che aveva in una schiacciata o di racchiudervi una dolcezza che non esprimeva a parole, bensì con una carezza di conforto.
Simone si mosse, come per staccarsi da quella presa e cercò di voltarsi.
Ansimò forte, arrestandosi subito dopo, mentre i movimenti serrati di quella falange si facevano più secchi e veloci, e Simone si ritrovava a lamentarsi, strusciando istintivamente il bacino contro le lenzuola, nel tentativo di dare sollievo alla sua eccitazione insoddisfatta.
Dopo poco sentì Ivan staccarsi piano da lui e tirarsi su, mentre il rumore di un cassetto che si apriva alle sue spalle gli rimbombava nelle orecchie.
Ogni suono era ingigantito nella sua testa. Lo scatto del cassetto che si chiudeva, il fruscio di un involucro che finiva a terra e il peso di Ivan, di nuovo sul letto e di nuovo dentro di lui.
Era