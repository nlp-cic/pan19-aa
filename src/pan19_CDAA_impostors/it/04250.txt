. L'emozione di essere davanti a star internazionali, di essere su un palco così grande, di presentarsi ufficialmente come gli Urban Strangers non solo ai loro amici e parenti. Era stato tutto così forte, nuovo e travolgente che Genn, ogni volta che ci pensava, non riusciva a riconoscere tutte le emozioni che aveva provato. Ricordava chiaramente solo di aver corso dietro le quinte, dopo aver ricevuto quattro sì, e di essersi letteralmente buttato addosso a Nando in preda all'eccitazione. Ricordava ancora le braccia forti del ragazzo che lo stringevano, la barba contro il suo viso liscio e la voce profonda che gli faceva una marea di complimenti e rideva felice.

Arrossì lievemente e accelerò il passo, impaziente di raggiungere casa di Alex, dove - se la fortuna lo avrebbe permesso - avrebbe potuto vedere Nando. Dopo le audizioni si erano visti poco con Alex. Erano trascorsi pochi giorni, certo, ma l'essere passati dal vedersi e sentirsi costantemente a non parlarsi, se non per discutere di qualche cosa relativa agli Urban Strangers, a Genn dava enormemente fastidio. Il fatto era che, nonostante fosse stata la musica ad unirli, con Alex avevano sempre parlato di tutto. Si erano scoperti simili e diversi allo stesso tempo, e tra di loro non c'era mai stato imbarazzo o reticenza verso nessun argomento. La parte meno razionale di Genn dava tutta la colpa ad Eleonora. La ragazza era anche simpatica, per carità, ma assorbiva troppo Alessio. Lo distraeva dalle cose importanti al momento: la musica, gli Urban, Genn. Ovviamente Genn non era per nulla geloso del fatto che l'amico, adesso, aveva qualcos'altro a cui pensare oltre ai suoi attacchi isterici dovuti allo stress pre-esibizione o ai suoi dubbi circa la vita, la carriera e qualsiasi altra cosa gli venisse in mente. Qualsiasi persona proverebbe quello che provo io al momento, si ripeteva spesso quando la sua mente gli suggeriva modi creativi per sbarazzarsi di Eleonora.

Arrivato a casa di Alex bussò alla porta, accantonando i pensieri che lo avevano accompagnato per tutto il tragitto. La sua mente stava quasi per ricominciare uno dei suoi film quando Nando aprì la porta e, come era prevedibile, si spense all'istante.

"Ciao Gennaro" disse il ragazzo sorridendo.

"C-ciao" rispose il più piccolo, incespicando nelle parole. " Alex c'è? "

"No non è ancora tornato, ma lo puoi aspettare dentro se vuoi "

Non se lo fece ripetere due volte "Sì grazie. Tanto mi ha detto che dovrebbe essere qui a momenti. "

Nando si fece da parte e lo lasciò entrare. "Allora ti stai godendo la notorietà? " chiese il più grande divertito, portando un bicchiere di thè freddo per Genn.

"Certo come no. Ho ragazze e paparazzi al seguito che non mi lasciano un secondo da solo" rispose a tono, prendendo il bicchiere che Nando gli porgeva.

"Mi ha detto Ale che adesso dovete aspettare di essere chiamati o meno, per partecipare ai boot-qualcosa "

"Ai bootcamp, già. " La sua conversazione con Nando non stava andando come in uno dei suoi sogni ad occhi aperti. A questo punto il più grande avrebbe già dovuto aver confessato il suo amore, ed invece parlavano del nulla aspettando che Alex entrasse da un momento all'altro dalla porta.

Ma che diamine di fine ha fatto? pensò Genn mentre guardava il thè, che a stento aveva toccato, nel bicchiere.

"Non ti piace?"

"No, non è che non mi piace. È solo che se lo bevo poco prima delle prove mi agito troppo... E già al naturale non sono proprio una persona calma. Alex stava per uccidermi un pomeriggio. Gli ho fatto rifare gli stessi tre accordi per tre ore di fila mentre facevo avanti e indietro per il garage maledicendo chiunque mi venisse in mente. È una fortuna che Alex sia così paziente"

Nando sorrise " Lo è solo con te".

La frase non aveva ancora acquistato del tutto senso per Genn che Alex aprì la porta di casa con la delicatezza di un bulldozer ed entrò a grandi falcate.

"Giornata pesante, a quanto vedo " disse Nando prendendo in giro il fratello.

"Non rompere i cogl.." Alex si fermò a metà frase quando si rese conto che Genn era lì.

"A proposito di pazienza " sussurò Nando avvicinandosi a Genn così tanto che il più piccolo sentì il suo respiro solleticargli la pelle,e rabbrividì.

Alex gli rivolse un occhiata di puro astio e girando sui tacchi si diresse verso il garage. "Butch muoviti. Abbiamo del lavoro da fare "

Genn era scattato in piedi non appena Alex lo aveva chiamato. Posò il bicchiere sul tavolino di fronte a loro e ringraziando Nando si affrettò a raggiungere un nervosissimo Alex.

"Che cavolo ti è successo Alé? " chiese brusco mentre ancora scendeva le scale che portavano al garage.

"Nulla" Alex stava armeggiando con gli strumenti che avevano lì. Una chitarra, una tastiera e un paio di bacchette prese chissà dove, visto che nessuno dei due possedeva una batteria.

"Col cazzo che non è nulla. Per poco non buttavi giù la porta di sopra "

"Mi dispiace di aver interrotto te e il tuo fidanzato " rispose con voce affettata e fintamente