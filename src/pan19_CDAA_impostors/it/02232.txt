, non che questo significhi che non so dove mettere le mani. Non ho nessuna intenzione di ucciderla, o compiere altri atti violenti nei suoi confronti, conosco il significato della parola no. Ma è pur vero che molto probabilmente, se volessi farle del male, non sarei qui ad ammetterlo.» Aveva fatto una pausa, svuotando il suo bicchiere. «Alla fine è una questione di onestà verso se stessi, sai Zoe?» aveva continuato a dirle, passando a darle del tu. «Quindi che vuoi fare? Hai bisogno di fingere che non sia solo una questione di sesso, magari perderti in una fantasia in cui tu domani non tornerai dal maritino e io a fare la mia vita, o vuoi toglierti lo sfizio subito?»  Zoe aveva buttato giù un altro sorso di gin tonic prima di alzarsi dallo sgabello. «La stanza è al quarto piano, la numero settantatré.» Detto questo si era avviata fuori dal bar, poco dopo era entrata nell’ascensore del piano terra, premendo il numero quattro. Le porte si stavano chiudendo, ma improvvisamente una mano le aveva bloccate. Si erano riaperte, rivelando la figura di Levi.  Era entrato in ascensore con il suo cappotto appeso al braccio, fronteggiandola. Le porte si erano richiuse alle sue spalle e poi avevano cominciato a salire. La guardava negli occhi senza alcun tipo di imbarazzo, si era persino appoggiato con una spalla ad una delle pareti, in una posa così rilassata che le aveva fatto inevitabilmente immaginare che forse non era la prima volta che Levi faceva quella cosa. Il fatto le aveva dato da pensare, ma non era quello il momento di farsi venire certi dubbi.  «Sei più piccolo di quello che credevo… di statura, dico.» L’altro aveva riso, non perdendo un grammo di quell’aria sicura e rilassata che aveva. «E questo fatto rappresenta un problema?» aveva domandato, serio. Zoe aveva semplicemente fatto cenno di no con la testa, immaginando che quello fosse un momento buono come un altro per dare un taglio alle chiacchiere, cosa di cui, ne era abbastanza certa, l’altro sarebbe stato d’accordo. Aveva annullato la distanza che c’era tra loro, si era appoggiata anche lei con una spalla contro la parete, in modo a lui speculare. Aveva coperto i pochi centimetri che li separavano sporgendosi verso il basso, tenendosi le braccia contro il petto, ma quando a separare le loro labbra non c’erano stati che millimetri, Levi aveva appena tirato indietro la testa. «Hai intenzione di fare il difficile, adesso? Non eravamo per essere onesti nei confronti dei nostri desideri?» L’ascensore si era fermato e le porte si erano aperte. Levi non le aveva risposto, le aveva semplicemente fatto cenno di uscire e mentre si avviava verso il corridoio l’aveva seguita. Non erano stati che pochi passi ma si era sentita i suoi occhi addosso per tutto il tempo, idea che le aveva aumentato il battito cardiaco, che le aveva quasi spezzato il respiro solo al pensiero. Arrivata alla porta la sua mano aveva tremato appena, rendendolo giusto poco più difficile di quanto avrebbe dovuto il semplice gesto di passare la chiave magnetica nella fessura. Solo quando la porta si era richiusa alle loro spalle e Levi aveva abbandonato il cappotto su una sedia, le aveva risposto. «Non è una questione di fare i difficili, volevo solo essere io a farlo.» Nel frammento di un secondo le era stato davanti, qualsiasi distanza tra loro completamente annullata, le sue braccia la mantenevano contro di lui, Zoe aveva solo avuto il tempo di appoggiargli entrambe le mani sulle spalle mantenendo le braccia piegate contro il suo petto, prima che le loro labbra si incontrassero. Era un bacio che era stato da subito intenso, li aveva trovati entrambi impazienti di approfondirlo. Per primo era arrivato al naso di Zoe l’odore di quello che con tutta probabilità doveva essere un dopobarba, una fragranza che l’aveva vagamente sfiorata anche prima al bar, ma che adesso, mentre la teneva stretta, le aveva investito le narici quasi con prepotenza. Poco dopo era stato il gusto latente del whisky che aveva bevuto quando le loro lingue si erano sfiorate, cominciando ad esplorarsi.  Era un bacio che non aveva in sé un briciolo di dolcezza, ma non che fosse in alcun altro modo spiacevole. Era colmo di desiderio, di impazienza, le mani di Levi avevano cominciato immediatamente a percorrerle la schiena mentre l’aveva spinta a fare pochi passi indietro, finché le sue spalle non avevano toccato il muro. Le aveva sentite scorrere sulla stoffa del suo vestito verso il basso, finendo sul suo sedere e rimanendo lì, dove le aveva sentite stringere, per poi spingerla ad inarcare appena la schiena quel tanto che bastava perché il suo bacino impattasse contro quello dell’uomo. Levi aveva staccato la bocca dalla sua, lasciandola con una sensazione mista tra il dispiacere del distacco e il bisogno di prendere un respiro profondo, poi c’era stata l’impazienza di sapere cosa sarebbe successo dopo. Senza smettere di toccarlo aveva mosso le sue mani, passando ad accarezzarlo sul collo, con la sinistra era passata sulla sua nuca, sentendo sotto i polpastrelli la strana sensazione quasi pungente che le lasciavano i capelli cortissimi che aveva in quel punto della testa al quel tocco