nella carne, esattamente sopra il petto, lasciando una fila di X lucide, vive, come il sangue che scorre sulle mie braccia e le lacrime calde che solcano le guance, bagnandole.  Non volevo ucciderla, lo giuro. 

Tengo gli occhi chiusi, non voglio vedere l’ambra spento delle sue pupille. 

Se solo Stiles fosse qui... 

Un rombo di motore sferza l’aria. Qualcuno spara, e io sono finalmente libero, di fronte a quella Braeden che mi carica sulle sue spalle e mi butta di peso in una macchina, accanto a loro, il mio pack. 

Accanto a lui. 

Non sono più riuscito a trasformarmi, da quel giorno, rinnegando il mio stesso dono. 

-

Sono rannicchiato contro le gambe, il respiro che scarseggia. Da quando mi hanno liberato da quell’inferno, non sono più uscito di casa. Non ho più voluto incontrare gente e quando il gruppo si presenta a casa mia per pianificare i prossimi attacchi contro Kate, io mi nascondo. 

Mi sento sporco e debole nello stesso tempo, da ben tre settimane consecutive, da quando sono stato fieramente liberato.

La prigionia della mia mente, però, continua e non mi fa respirare, non c’è tregua.  

La mia famiglia litiga perché Malia ha problemi e io voglio uscire per la prima volta, prendere una boccata d’aria: tutto, meno che ascoltare queste urla. 

Il parco sotto casa non può essere pericoloso, alle nove di sera, no? 

« Esco…» biascico, con la testa che sta per scoppiare e il corpo che non smette di tremare, per colpa di tutto il potere del lupo che non riesce a sfogarsi e che mi sta provocando tutti questi insopportabili attacchi di panico. 

« Oh, Derek, sei patetico. Solo perché hai scopato con quella donnetta - che poi ti ha rapito- adesso fai la vittima e blocchi le trasformazioni? Sai che domani c’è la luna piena? Non voglio sapere quanta rabbia repressa tu debba sfogare. Anzi, in realtà non mi interessa proprio…». 

Malia ride di me, e io non posso fare altro che scuotere la testa. Una sola parola mi risuona in testa: vittima. Ho passato la mia intera vita da vittima, e questa è decisamente la peggiore delle umiliazioni. Voglio uscire da questa casa, il prima possibile. 

****** 

L’aria fuori è fresca e piacevole, me l’ero quasi dimenticata. Avevo completamente rimosso dal cervello come potesse essere vivere tranquillo, in pace, anche fuori da quelle quattro stupide mura del loft. 

La panchina del parco di fronte a me è occupata da un ragazzo con un guinzaglio tra le mani, e un cucciolo di pincher che si muove frenetico, tra le gambe.Un’ondata di sollievo mi pervade, colpendomi calda e improvvisamente: è lui. Lui…lui è qua davanti a me, finalmente. Le volte che l’ho sognato sono decisamente infinite o forse no, ho un numero preciso… credo per sessanta notti di fila, da quando Severo mi ha rapito e Braeden e il gruppo mi hanno liberato. 

«Dai Silver, stai fermo, non puoi continuare a muoverti come un ossesso, sono io quello che si droga di Adderall, non tu…maledetto… ».  

Mi avvicino di soppiatto a lui, così come solevo fare sempre, quando dovevamo ancora imparare a conoscerci e io non ero ancora sicuro di potermi fidare di lui. 

E’ cresciuto ancora di più, Stiles. Ora è muscoloso, ha i capelli molto più lunghi che gli si sparano in testa a proprio piacimento, e sembra più cosciente delle sue azioni di quanto non lo fosse prima. L’avventura con la Nogitsune l’ha cambiato profondamente. 

E io mi ritrovo qui, davanti a lui, a fissarlo come se lo vedessi per la prima volta… ed in un certo senso è vero. 

Il suo sguardo si alza lento, posandosi su di me. 

«Derek? Da quanto sei qui? Cavolo…non ti si vede da quando ti abbiamo riportato a Beacon Hills. Non te la passi bene, immagino… ». 

Stiles si sposta da un lato, indicando con la mano lo spazio vuoto di fianco a lui. 

« Se vuoi parlare… io sono qui » bisbiglia, con un sorriso leggero che gli attraversa il volto. Eccoci, due anime rotte che cercano di rimettersi in piedi. 

« E’ tuo il cane?» chiedo, dopo un secolo di silenzio, che sembrava non finire più. 

« Certo. Sì, è mio. L’ha comprato mio padre perché sentiva di averne bisogno. I pincher sanno essere bastardi quando vogliono, nonostante la loro stazza, non certo possente… ». 

Il cane mi si avvicina, e inizia a guaire. Gli poso una mano sulla testa, accarezzandolo piano. 

« Ehi! Ma che hai fatto?» Stiles sembra semplicemente sconvolto.  

« Cosa? Cosa ho fatto?» 

« Hai accarezzato il cane senza essere sbranato vivo? Ma è un miracolo! Pensa che nemmeno Scott o Lydia gli si possono avvicinare, forse solo Prada. Ah, ma lo sai che Silver ha messo incinta Prada? Il cane di Lydia… i cuccioli dovrebbero nascere a breve… che fortuna che ha avuto. I nostri cani sono riusciti a compiere quel gesto che i padroni non compiranno mai…». 

Stiles