spazi con una persona. Allo stesso modo, è importante saper cucinare, e non solo nella maniera che piace a noi” precisò, quando vide la bocca di Nodame spalancarsi nel vano tentativo di difendere la propria cucina “se non vogliamo far morire di fame noi stesse e le persone che ci circondano.”

“Sì…”

“Beh, con Mozart è la stessa cosa: si tratta di un personaggio fondamentale, nel panorama della musica classica, quindi è essenziale, non dico amarlo, ma almeno conoscerlo. Che ti piaccia o no, devi familiarizzare con lui”.

Per un attimo, Nodame sembrò persa nei propri pensieri; poi: “Ho capito! Mozart è come le faccende domestiche: essenziali, anche se non si amano!”

Tanya era interdetta: “Sì, diciamo pure che hai centrato il problema…”

“Quindi… Significa che se capissi Mozart, potrei diventare una Yamato Nadeshiko!”

“Una che?!” la russa continuò a osservarla, mentre un vago senso di terrore si impadroniva di lei.

“Sì! Potrei diventare una perfetta padrona di casa e così il senpai non mi sgriderebbe più!”

“Ehm… Nodame, credo che si tratti di due cose un po’ diverse…”

La pianista sembrava delusa “E perché?”

“Beh, perché di Mozart almeno sai qualcosa, e hai un talento incredibile per la musica; invece, beh, le tue abilità in una casa sono come dire… un po’ scarse. Diciamo che, ehm… non hai talento per queste cose, ecco.”

“Beh, ma anche prima io non sapevo leggere uno spartito, e invece adesso ne sono in grado. Bisogna solo affrontare di petto la situazione, hai ragione tu.”

Il ragionamento, strano a dirsi, non faceva una grinza.

“Per questo motivo, da domani, mi eserciterò fino a diventare moglie perfetta per Chiaki-senpai!”

Tanya non sapeva se ridere, piangere o, semplicemente, ammirarla.

“Nodame, sei proprio sicura di riuscire a diventare così facilmente questa Yamatoqualcosa? E’ più facile che io mi dichiari a Kuroki e che lui accetti di sposarmi, prima che tu riesca davvero a occuparti di una casa senza farle prendere fuoco!”

La ragazza per un attimo parve incerta; poi, il suo sguardo si illuminò di una strana luce: “Allora facciamolo!”

“… eh?”

“Facciamo una scommessa: se io riesco a preparare un pranzo di cui nessuno si lamenta e a riordinare casa in modo che Chiaki-senpai non mi sgridi più, allora tu ti dichiarerai a Kuroki-kun. Che ne dici?”

Fu solo in quel momento che Tanya si rese conto di aver scatenato qualcosa che avrebbe rischiato di trascinarla in seri guai. E tuttavia, non poteva tirarsi indietro, visto che lei stessa aveva appena asserito che le questioni vanno affrontate; e poi, si parlava di Nodame, dopotutto, la ragazza più svogliata, casinista e disordinata che, ne era sicura, il mondo avesse conosciuto. Non ce l’avrebbe mai fatta, ne era sicura.

“Ok, d'accordo. Affare fatto!”

 

*

 

E alla fine, l'unica ad averci fatto l'affare, in realtà era stata Nodame. Accidenti. Per colpa sua, adesso non poteva tirarsi indietro e avrebbe dovuto rivelare a Kuroki quello che provava. E ovviamente non aveva la più pallida idea su come cominciare. Né su cosa dirgli. Né sulla sua reazione. No, forse questa poteva immaginarla: le avrebbe riso in faccia, di sicuro; oppure si sarebbe allontanato da lei senza aggiungere una parola, disgustato; insomma, comunque si fosse comportato, il suo rifiuto ad una simile prospettiva sarebbe stato la risposta.

Tanya iniziò a massaggiarsi con violenza la testa, quasi volesse strapparsi i capelli uno ad uno. Che cosa doveva fare? Magari annullare la scommessa fatta con Nodame. Sì, poteva funzionare. Poteva dirle che in realtà l'aveva fatto solo per aiutarla a migliorarsi come donna e come musicista e che, ora che aveva raggiunto il suo scopo, non aveva senso continuare quell'assurda scommessa.

Certo, come no. Si fosse trattato di un'altra avrebbe potuto anche funzionare; ma in questo caso si parlava di Nodame e lei sapeva bene come quella ragazza avrebbe fatto di tutto per far sì che il suo sogno si avverasse. Conosceva la sua perseveranza, non solo nella musica, ma in qualsiasi cosa le stesse a cuore.

Poteva minacciarla di rivelare a Chiaki cosa aveva combinato nel suo appartamento quando lui non c'era e che una volta aveva dovuto ricomprargli tutto il set di pentole, perché lei per poco non aveva fatto saltare in aria la casa. No, no, non ce n'era bisogno. Probabilmente il ragazzo se ne era accorto da solo, o comunque non ne sarebbe rimasto affatto sorprese. Oddio, ma che idee le saltavano in testa? Aveva davvero così paura di un confronto con Kuroki? Sì, a quanto pareva.

Certo che quello non era proprio un periodo roseo, per lei. Come se già le cose non andassero male per conto proprio, ci si metteva anche quella storia a incasinarle ancora di più la vita.

Il campanello suonò proprio mentre nella sua mente si formava una bambolina voodoo con cui far morire di morte lenta e dolorosa la sua ex amica.

“Sì, chi...”