mi sembra il caso, io...”

La risposta del re di Gondor venne però interrotta dai movimenti dei due elfi che, silenziosamente, erano ridiscesi a terra e li stavano raggiungendo .
Lanciò un'occhiata al Guardiano del Bosco di cui stavano ancora parlando e notò che i suoi occhi chiari erano puntati stranamente su Eldarion, ma quando guardò Legolas, vide quel blu intenso luccicare alla luce della luna come se una miriade di emozioni stessero turbando e agitando il suo spirito.
E solo in quell'istante si rese conto che, come erano stati visti, probabilmente anche l'elfo li aveva sentiti prima di entrare in quella stanza.

“Aragorn,” esordì a quel punto il principe del Reame Boscoso, fermandosi a diversi passi di distanza dall'amico, “è terminata la discussione con tuo figlio?” lo vide annuire seppur con una certa indecisione e proseguì con lo stesso tono serio. “In questo caso, desidero parlarti io stesso di una questione.” Spostò lo sguardo sul giovane, tentando di comprendere il suo stato d'animo e subito si accorse del braccio che teneva piegato e immobile, così gli chiese preoccupato. “Ti sei ferito?”

“No è solo... sono scivolato,” rispose Eldarion, alzando le spalle con noncuranza. “Non è niente, l'ho solo appoggiato male.”

“Lanthir,” ordinò allora Legolas, rivolgendosi all'elfo al suo fianco. “Accompagna Eldarion a palazzo. Fai in modo che raggiunga le sue stanze restando incolume e procuragli un unguento per alleviare il dolore al braccio.” Notò subito l'espressione di disapprovazione del principe di Gondor e non poté fare a meno di aggiungere più dolcemente: “Mi dispiace, proseguiremo la nostra passeggiata un altro giorno, l'ora s'è fatta tarda e saremmo dovuti rientrare comunque a breve.”

“Sì, certo, perfetto!” esclamò Eldarion scuotendo la testa e, senza attendere oltre, si avviò rapidamente per il sentiero, seguito dal Guardiano che si accomiatò dai presenti accennando un inchino.

Aragorn seguì con lo sguardo i due che si allontanavano e con un sospiro si portò una mano tra i capelli, spostandoseli all'indietro, e tenendola per qualche momento sulla testa in un gesto sconcertato e rassegnato.
Dopodiché riportò l'attenzione sull'elfo che era rimasto a pochi passi da lui e con sorpresa notò che quegli occhi blu che aveva imparato ad amare e a capire, erano fissi su di lui, e non fece il minimo sforzo per scorgere la delusione e il disprezzo per ciò a cui aveva assistito.
“Ti prego, dimmi qualcosa!” esclamò allora per spezzare quell'aria tesa che si era creata tra loro. “Puoi prendermi a pugni se vuoi ma non colpevolizzarmi ulteriormente col tuo silenzio!” non vide nessuna reazione da parte sua e così si mise le mani sui fianchi con fare avvilito, richiamandolo con un tono quasi disperato. “Legolas, ti prego...” In quell'istante lo sguardo del principe del Reame Boscoso si abbassò lentamente e le sue braccia si incrociarono sul suo petto come se cercasse un distacco fisico da quella situazione.

“Il silenzio è l'unica risposta razionale che posso darti in questo momento,” sussurrò Legolas facendo seguire a quella frase un profondo respiro per allentare la tensione che sentiva dentro di sé. “Potrei gridare o colpirti, o continuare a restare in silenzio, ma niente di tutto questo cambierebbe quello che è stato e soprattutto, con nessuna di queste soluzioni otterrei ciò che sono curioso di conoscere.” Tenne gli occhi fissi al suolo come se solo in quel modo potesse concentrarsi e proseguì. “Perché? Perché ora, con tuo figlio qui? Perché, dopo quello che abbiamo detto questa mattina? E perché non sei venuto da me?” solo allora spostò lo sguardo sull'uomo e lo vide chinare mestamente la testa per poi dirigersi verso un albero e lasciarsi cadere seduto, fiaccamente, ai piedi di questo. Ma appena quelle labbra incorniciate dalla barba scura si schiusero per replicare, glielo impedì, riprendendo il controllo della discussione.”Quello... quello che ho provato nel vederti con lui mi ha scosso, e mi sono sentito come la notte della tua incoronazione, quando parlando della vostra avventura insieme, non ho potuto fare a meno di rivelarti ciò che non dovevi sapere, solo per allontanare i tuoi pensieri e le tue attenzioni da lui.” Notò la sua espressione incerta e si morse nervosamente il labbro inferiore, guardando di nuovo a terra. “Sono stato geloso di voi quella volta e lo sono ora.” Un sospiro e continuò sussurrando: “Forse lo sono sempre stato, ed è sciocco esserlo di qualcosa di banale come un rapporto fisico, rispetto a quello che ci lega e che abbiamo noi due ma forse solo adesso mi sono reso conto che è qualcosa che va oltre la mia comprensione.” Alzò le spalle e fece qualche passo verso l'amico. “Lo sono. Come è successo a te questa mattina, sono geloso di quello che ti concedi con Lanthir o...” aggrottò le sopracciglia quando pronunciò il nome seguente, come se prima di allora non l'avesse mai realmente compreso “...con Arwen, per quello che noi non potremo mai essere. E lo sono ancora di più quando penso a quello che abbiamo e che non possiamo scambiarci.” Scosse debolmente la testa e alzò gli occhi al cielo. “No, non