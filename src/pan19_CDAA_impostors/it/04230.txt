La metà umana di Akkey era stata sottomessa da quella demoniaca. Se avessero combattuto avrebbe solamente avuto l'effetto di svegliare ancora di più la sua metà youmu, ma lasciarlo libero di demolire tutto ciò che aveva a portata di mano non era un'opzione: due vite umane valgono più di una.

Due vite umane valgono più di mezza.

E magari, nemmeno mezza vita umana sarebbe rimasta in lui dopo quella notte.

Mentre si affrettava per i corridoi con l'incessante chiasso della pioggia ad esasperarlo, improvvisamente tornò a galla un ricordo.

-Strano...- commentò Hiroomi mentre le sue gambe rallentavano -Perché sto ricordando questo adesso?- Una risata dolorosa scaturì dal suo petto prima che si mettesse correre.

 

La faccia nel fango, sapore di terra, era disgustoso. Piegare le dita gli faceva male tanto c'era freddo, sentiva l'umido nelle ossa; ma la sua schiena, la sua schiena bruciava, e delle strisce di caldo gli colavano giù fino alle costole. Era morto, era sicuramente morto, o almeno ci era vicino, perché i rantoli che sentiva alle sue spalle non erano versi del mondo dei vivi.

Un basso gorgogliare, una specie di ringhio continuo che accompagnava un respiro pesante, e poi silenzio.

L'unico suono che poteva sentire era quello del suo respiro irregolare che si faceva via via più debole.

E improvvisamente un grido sorprendentemente umano venire dalle sue spalle. -Ak... Ito...- cercò di dire, ma la tosse lo interruppe, ed ebbe come unico effetto quello di far entrare ancora più fango nella sua bocca.

Probabilmente in quel momento svenne, perché non ricordava più niente.

 

Rischiò per l'ennesima volta di scivolare sul fango, la pioggia gli oscurava la vista e l'aria ghiacciata lo prendeva a schiaffi mentre correva al massimo permesso dai suoi muscoli per arrivare dove la barriera avrebbe dovuto essere. Man mano che si avvicinava trovava un sentiero sempre più largo e definito di alberi distrutti che lo guidavano al punto dove avrebbero dovuto trovarsi Mirai e Akihito.

Non aveva avvertito nessuno, dopo la chiamata di Mirai aveva solamente cominciato a correre e non si era più fermato. Se volevano distruggere kyoukai no kanata avrebbero dovuto annientarlo completamente, e questo comprendeva la parte di esso che risiedeva in Akkey.

L'unica che avrebbe potuto sconfiggere uno youmu tanto forte sarebbe stata Mirai: aveva un potere incredibile, e con lei la situazione era già risolta.

Allo stesso tempo non riusciva ad accettare l'idea che spettasse a lei un compito così delicato, piuttosto l'avrebbe ucciso con le sue stesse mani.

Arrivò in una radura che molto probabilmente non era lì qualche minuto prima. Gli alberi erano stati spazzati via, Akihito aveva disboscato l'intera zona e non era rimasto niente, solo fango.

Da una parte, con la schiena contro il tronco di un albero caduto, Mirai stava accasciata col capo chino, priva di sensi. Hiroomi si avvicinò esitante, diffidente della troppa calma, si guardò intorno per valutare la situazione e poi si mise a correre. -Mirai!- chiamò, ma prima che potesse arrivare da lei si sentì tirare per il colletto e venne scaraventato lontano; atterrò di fianco sporcandosi completamente di fango. Non appena si alzò una mano artigliata calò su di lui da destra e Hiroomi fece appena in tempo a schivarla.

Davanti a lui Akihito lo fissava con occhi iridescenti sullo sfondo di una sclera nera.

Kyoukai no Kanata, oltre i limiti, una metà dello youmu stava intorno ad Hiroomi, l'altra metà era in piedi di fronte a lui, e ora scopriva i denti in un ringhio disumano e si scagliava verso di lui.

Hiroomi scartò lateralmente, ma lo youmu era rapido, e ben presto cominciò a farlo indietreggiare. Per ora puntava solo a graffiare, ma presto si sarebbe stancato di giocare, e Hiroomi non poteva continuare sulla difensiva per sempre. Appena trovò un'apertura, un cambio minimo nel ritmo dello youmu, schivò lateralmente e si sfilò la sciarpa. Dal momento che era bagnata era diventata difficile da maneggiare, dovette provare due volte prima di riuscire a tenderla, ma la pioggia l'aveva resa più pesante e i colpi sembravano avere più effetto. Lo youmu corse nuovamente verso di lui, ma Hiroomi levò rapidamente una barriera sulla quale farlo scontrare, e si avvicinò menando un fendente con la sciarpa. L'altro riuscì facilmente a schivarlo abbassandosi, e lo slancio del ragazzo, dopo l'attacco andato a vuoto, gli fece perdere l'equilibrio. Vide Il terreno avvicinarsi, e poi allontanarsi di nuovo quando un paio di braccia forti lo riportarono ad una posizione dritta mentre lo stringevano troppo forte.

Un braccio passava sotto il suo e la mano gli stringeva la spalla opposta, l'altro braccio gli stringeva il fianco al punto di fargli male.

Hiroomi sentiva il gorgoglio basso scaturito dalla gola dello youmu vicinissimo al suo orecchio, un soffio sul suo collo gli indicò di schivare, e piegò la testa appena prima che i denti dell'altro affondassero nella sua carne.

Hiroomi tentò una gomitata allo stomaco dello youmu, ma nutrendo poca fiducia nella sua forza, creò una barriera intorno al proprio corpo. Lo youmu si allontanò gridando.

I due si guardarono negli occhi, ansimando. Il volto stanco dello youmu sembrava più umano di quanto convenisse. Contro