e pertanto ti restituisco l’offesa colpendo la dubbia efficacia delle
tue prestazioni. È probabile che i tuoi sensi siano in fallo. D’altro canto,
perché mai dovresti voler osservare e ascoltare il tuo re nel quale riponi ogni
fiducia e al quale hai prestato giuramento? Non ve n’è alcun bisogno. E il modo
migliore per mettere a tacere un simile azzardo è senz’altro la sottomissione.
Per quanto tu sia potente, Heimdall, e per quanto la tua saggia persona riesca
a vedere più in là di qualunque altro asgardiano, resti comunque e pur sempre
un suddito di questo regno. E del suo re, che al momento sarei io. Non me ne
voglia ricordartene, ma gradirei sentirti pronunciare qui e ora il tuo
giuramento di obbedienza a me. Questo dovrebbe tenerti tranquillo almeno per un
po’. 







Come immaginavo, non sei molto
diverso da quei cani che mio fratello teneva come amici. Basta punzecchiare il
tuo onore e la tua fedeltà che celere come un fulmine torni a rifugiarti nel
tuo guscio di grandi virtù inattaccabili. Fintanto che ciò potrà farti tacere e
renderti servile, mi andrà benissimo. 
Non ho bisogno di destabilizzatori. Ora meno che mai. Sta’ qui al tuo
posto, allora, a fare ciò che hai sempre fatto. Anzi no, mi correggo.
Preferisco renderti noto che vorrei non aprissi ad altri il portale, se non a
me. Meglio evitare che a qualcuno venga la folle idea di andare ad indagare su
Jotunheim o di organizzare una visita a mio fratello, dico bene? Quando il mio
piano sarà compiuto e la nascita di un nuovo regno sarà alle porte, allora mi
occuperò anche di te, buon Heimdall. Fino ad allora, resterai fedele e al mio
servizio nella speranza che la tua mente vivace non si metta a macchinare
losche azioni alle mie spalle. Stolti sono tutti coloro che non riescono a
vedere nel mio disegno l’unica risorsa utile per risorgere da questo regno di
caos e disfacimento nel quale c’è mancato poco che Thor ci scaraventasse
completamente. Possibile che nessuno comprenda quanto la mia azione sia
necessaria, mai come adesso? Nessuno comprende quanta fatica io debba
addossarmi per recuperare al danno di quell’idiota? Ci sarà qualcuno così
ragionevole e lungimirante da riconoscermi il merito di tali difficili scelte?
Asgard ha bisogno di me. Io ho bisogno di Asgard. Sono certo che non potrebbe
esistere unione più felice né necessaria.







Ancora poco e potrò dimostrarlo a
tutto il regno, a mia madre, a mio padre. Renderò carne l’idea di un monarca
perfetto e meritevole. Concretizzerò gli insegnamenti di mio padre in una splendente
effigie dorata. Non manca molto ormai, ci sono quasi. Un ultimo passo e la mia
esistenza potrà essere riscattata, capovolta, completamente rivalutata. Mi purificherò
dal fango con cui sono stato crudelmente macchiato e allora sì che la risorta fenice
potrà levarsi in cielo, in tutta la sua gloria e potenza, come fiamme ardenti
nel cielo stellato.




 

  The Hurt Reindeer - Outbreak




-
Outbreak -








 





 




Detesto
questa sensazione. 
Soprattutto
adesso, nella mia nuova veste e a un passo dalla mia rinascita. È come un tarlo
che scava profondo, depositando il germe del sospetto. Temo che sia già in atto
qualcosa e il sentirmi così vulnerabile rievoca ricordi che voglio cucire al
lontano passato. Tuttavia, ogni mio sospetto è più che lecito. 







Nonostante io sia riuscito a tenere
a bada il guardiano Heimdall, questo non mi ha impedito di scorgere nei suoi
occhi la vena del disprezzo e, peggio, della diffidenza. Per il disprezzo, non
me ne son fatto cruccio; impareranno ad apprezzarmi. Col tempo; col mio nuovo
regno. E se pure non accadesse, mi accontenterei di essere temuto. Quello
basterebbe. Ma la diffidenza; un simile germe a cui non sono in grado di impedire
di crescere negli animi dei miei nemici, questo è il vero problema. Il loro eroico
quanto sciocco animo li porterebbe a tramare alle mie spalle. Non solo
Heimdall, ma anche quei cani dei compagni di Thor. Non voglio che tutto questo
diventi un problema impegnativo al punto da distogliermi dai miei piani. Forse
dovrei fare qualcosa.







Osservarli, certo, ma temo non
basterebbe. Avrebbero ancora il privilegio di poter smentire, se interrogati.
No, i miei occhi hanno fatto già abbastanza. A questo punto sarebbe meglio
agire. Ma il come mi dà da pensare.
Non dovrei lasciare tracce né indurre alcun sospetto. Inoltre Heimdall è
potente e può garantire l’uso del Bifrost. È decisamente una pedina troppo importante
per lasciarla in un rischio di alto tradimento. So che potrebbe farlo. Il suo
amore e la sua lealtà per Odino sono così viscerali da sfiorare il patetico. 







Non è passato molto dal mio ritorno
su Asgard, eppure questa precarietà latente non mi abbandona. Temo di cadere. O
meglio, scivolare. Devo scegliere con coscienza la mia prossima mossa se voglio
restare ritto. L’irrequietezza mi impedisce di rilassarmi. Mi trovo costretto a
uscire. Raggiungo la vasta terrazza del palazzo. Aria fresca. È così diversa da
quella di Jotunheim. Inspiro a pieni polmoni per ossigenare le membra. Ogni
nervo della mia spina dorsale è teso mentre il pugno sullo scettro stringe come
la morsa di un serpente. Tra poco, tutto quello che ora vedono i miei occhi, e
forse anche