, facendo cadere tutti gli oggetti che vi erano riposti. I contenitori del cerone piombarono a terra, aprendosi. La polvere bianca si sparse in ogni direzione, ricoprendo il pavimento. Le bottiglie di vetro si schiantarono a suolo, spezzandosi.Con un ruggito, il pupazzo sferrò un pugno allo specchio, mandandolo in mille pezzi. Le schegge acuminate piovvero sul pavimento con un tintinnio sinistro.Jimmy gridò, sopraffatto dall'orrore.– Slappy – FERMATI! – gridò, e corse verso il pupazzo tendendo le braccia, pronto ad afferrarlo.Slappy si voltò verso di lui. I suoi occhi azzurri si spalancarono, e la sua bocca si aprì in un altro grido furioso.Poi sollevò il pugno di legno… e colpì con forza il ventriloquo nello stomaco.

2 

Jimmy O'James si accasciò a terra, cadendo sulle ginocchia. Si avvolse le braccia attorno allo stomaco, improvvisamente senza fiato. Un gemito di dolore sfuggì dalle sue labbra. Sollevò gli occhi sul pupazzo, e con orrore si rese conto che si stava preparando a colpire di nuovo. Jimmy chiuse gli occhi e si spostò di lato, riuscendo ad evitare una pedata. Slappy perse l'equilibrio e cadde sulla schiena. la sua testa di legno colpì il pavimento del camerino con un forte TUNK! Prima che potesse reagire, il ventriloquo gli fu addosso. Afferrò il pupazzo con entrambe le mani, cercando di immobilizzarlo.  – Toglimi subito quelle manacce di dosso, idiota! – gridò Slappy, dimenandosi ed agitando i pugni, cercando di riconquistare la libertà. Ma Jimmy aveva la disperazione, dalla sua parte. Sapeva di star combattendo per la propria vita. "Se mi arrenderò, mi ucciderà" pensò Jimmy. No, non poteva perdere. Trascinò il pupazzo urlante attraverso il camerino, e raggiunse in fretta la cassa da imballaggio nella quale era disteso l'altro fantoccio. Tenendo fermo Slappy con una sola mano, sollevò Wally e lo posò sul pavimento. Slappy si accorse che il ventriloquo lo stava trattenendo con una mano sola e prese a dimenarsi con maggiore forza. – Lasciami andare! – ringhiò. Fece scattare la testa in avanti, aprendo e chiudendo le mascelle di legno nel tentativo di mordere il ventriloquo. Ma Jimmy non mollò la presa. Strinse i denti e riagguantò nuovamente il pupazzo con entrambe le mani. Ansimando per lo sforzo, riuscì a infilarlo nella cassa. Non appena il ventriloquo ebbe allentato la presa, Slappy cercò di balzare fuori dalla cassa. Ma Jimmy glielo impedì, spingendolo nuovamente all'interno. Chiuse il coperchio e fece scattare le serrature. Slappy era in trappola. Esausto, Jimmy sedette sul pavimento, poggiando la schiena contro la cassa di legno. Il suo petto si alzava e si abbassava velocemente mentre cercava di riprendere fiato. Il cuore gli batteva all'impazzata. Riusciva a sentire il sangue scorrergli con forza nelle vene. Grosse gocce di sudore gli scivolarono sulla fronte, e il ventriloquo le asciugò con il dorso della mano. Ma non ebbe tempo di riprendersi del tutto. Slappy, dentro la sua prigione, non aveva alcuna intenzione di arrendersi. Riprese a scalciare a battere i pugni sulle pareti di legno, agitandosi selvaggiamente.  – Fammi uscire! – gridò. La sua voce, benché attenuata dalla scatola, aveva ancora il potere di far correre un brivido lungo la schiena del ventriloquo. Il pupazzo continuava instancabile la sua battaglia, e la cassa di legno sbatacchiava paurosamente sotto i suoi colpi. Jimmy fece un balzo indietro, spaventato. – FAMMI USCIRE! – ordinò nuovamente il fantoccio. – Pagherai per questo, mi hai sentito? Aspetta solo che riesca ad uscire da qui e -! Le grida furibonde del pupazzo vennero interrotte da una serie di colpi alla porta. Jimmy, ancora esausto dopo lo scontro, si alzò in piedi a fatica. Le gambe gli tremavano come gelatina. Gli ci volle qualche secondo, prima di riuscire a ritrovare l'equilibrio. Raggiunse la porta, e la aprì cautamente. Sulla soglia, con un'aria decisamente imbarazzata, c'era un uomo in uniforme marrone. Si trattava del fattorino che pochi momenti prima aveva consegnato al ventriloquo la cassa contenente il gemello di Slappy. Jimmy lo guardò, confuso. – Ehm... Salve. – disse. – Posso fare qualcosa per lei? – Buon giorno, signor O'James. – rispose timidamente il fattorino. – Mi spiace disturbarla, ma ho sentito delle urla provenire dal suo camerino... Così ho pensato di venire a dare un'occhiata, per controllare che fosse tutto a posto... – D-delle urla? – ripeté Jimmy nervosamente. Lanciò un'occhiata alla cassa di legno appoggiata al muro dall'altra parte della stanza, che ora era perfettamente immobile. A quanto pareva, Slappy aveva deciso di fingersi morto. Un brivido freddo corse giù per la schiena del ventriloquo. – Non è niente. – disse, voltandosi verso il fattorino. – Stavo solamente provando un nuovo numero per il mio spettacolo. Un artista deve rimodernare il suo repertorio, di tanto in tanto. – dichiarò, tentando di suonare convincente. Il fattorino sorrise. – A quanto ne so, il suo spettacolo è tutt'altro che noioso, signor O'James. "Non ne ha idea!" pensò Jimmy, rabbrividendo di nuovo. Nonostante questo, si sforzò di