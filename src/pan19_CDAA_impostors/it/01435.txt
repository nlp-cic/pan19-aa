delirio di onnipotenza in cui era precipitato. Si allontanò dalla finestra, si mise velocemente qualcosa addosso ed uscì dalla sua stanza…




Non appena fu davanti all’imponente porta di legno massiccio della stanza di sua sorella, Viserys esitò. Lui sarebbe stato di certo l’ultima persona che Daenerys aveva voglia di vedere quella notte, soprattutto dopo quello che aveva fatto. Sarebbe stato più facile voltarsi, tornare di nuovo nel suo letto e scolare vino dorniano fino a quando l’ebbrezza e il sonno non lo avessero vinto. Viserys se ne rendeva conto ma sapeva anche che quella era probabilmente l’ultima occasione che aveva per chiederle scusa per ogni cosa che aveva fatto e solo gli dèi sapevano quanto l’animo di Viserys avesse bisogno di perdono. 
Bussò. Dopo alcuni attimi, una voce lo invitò ad entrare.




La stanza di Daenerys era totalmente buia se non fosse stato per un piccolo fuoco che ardeva nel braciere vicino al letto. Gli occhi di Viserys ci stavano mettendo un po’ ad abituarsi a quell’oscurità e a stento riusciva a distinguere le sagome di ciò che aveva intorno. Fu solo la voce di Daenerys a guidarlo nella direzione giusta.




“Cosa sei venuto a fare?”, chiese la sorella dal letto su cui si era alzata a sedere, il tono aspro ed irritato.




Cos’era venuto a fare lì? Non lo sapeva nemmeno lui, sapeva solamente che da solo, nella sua stanza, non sarebbe potuto rimanere, aveva bisogno di vedere Dany, parlare con lei, chiederle come stava. Viserys era rimasto in piedi davanti alla porta, non osava fare un passo in più verso di lei, temendo che lei gli chiedesse seccamente di andarsene.




“Volevo solamente vedere come stavi…. e chiederti scusa per quello che ho detto oggi. Perdonami, non ero in me.” Ecco, l’aveva detto. Non era stato poi così difficile.




“Credevo non ti interessasse come mi sentissi. Né tantomeno quello che penso o quello che voglio.”




“Sbagli allora. O meglio, ho sempre sbagliato io a cercare di dimostrare il contrario. Vorrei solo vederti felice, darti finalmente quello che ti spetta e che meriti. So di non essere stato il migliore tra i fratelli, e non pretendo nemmeno di esserlo ma voglio che tu sappia che tutto quello che ho fatto l’ho fatto per te… per noi! Non vuoi tornare a casa, Dany? Non vuoi finalmente andartene da questo posto che non ci appartiene e riprenderci finalmente quello che è nostro?”




Le parole di Viserys erano come un fiume in piena ormai. Erano anni che non parlava così a sua sorella, ultimamente sentiva come se fosse diventato un estraneo per lei o, peggio, un despota che voleva disporre di lei così come si dispone di un bell’oggetto.




Daenerys era rimasta in silenzio e guardava Viserys senza dire una parola. Poi, all’improvviso, sorrise dolcemente e lo invitò ad avvicinarsi. Con una mano indicò il lato vuoto sul letto accanto a lei.




“Stanotte non voglio pensare a nulla di tutto ciò. Né alle tue scuse, né alle tue dure parole di oggi. Possiamo solamente stare qui in silenzio come ai vecchi tempi? Non sai quanto ne abbia bisogno…”




Viserys sorrise sollevato e si avvicinò al letto. Si sdraiò accanto a lei, la cinse con un braccio e lei gli si accoccolò sul petto, con i lunghi capelli biondi che solleticavano il volto di lui.




“Ti ricordi quando da piccola ti intrufolavi nel mio letto perché avevi paura dei temporali? Ti nascondevi sotto il mio braccio e mi chiedevi perché i tuoni erano così assordanti. Ed io ti rispondevo che erano i ruggiti dei draghi uccisi in tutti questi secoli che reclamavano vendetta, facendoti spaventare ancora di più. Credo di non essere mai stato un buon fratello, dopotutto.” Mentre parlava, Viserys passava distrattamente le dita tra i capelli di Daenerys.




“Non è vero, lo sei stato invece. E credo che tu lo sia tutt’ora, in uno strano e perverso modo tutto tuo”, ridacchiò lei, passando delicatamente le dita sul petto di lui.




Così abbracciati, finalmente riconciliati, i due rimasero in quella posizione senza dire nulla. Dopo un po’, Daenerys ruppe il silenzio, destando Viserys dal torpore in cui stava per cadere.




“Non voglio sposarmi, Viserys, ti prego. Domani notte a quest’ora sarò nel suo letto, per favore, non darmi a quell’uomo.” La sua voce era quasi rotta dalle lacrime, aveva smesso di giocherellare sul suo petto e si era convulsamente stretta a lui.




Viserys se lo aspettava in fondo, era per quello che era venuto da lei nel cuore della notte. Sapeva che doveva confortarla, aiutarla, proteggerla, così come avrebbe dovuto fare fin dall’inizio. Improvvisamente, l’idea di Daenerys tra la braccia di quel bruto gli era insopportabile. Come aveva potuto pensare che quel matrimonio sarebbe stata una buona idea?




“Dany, sorellina, stai tranquilla. Perdonami, sono stato uno sciocco a credere di poter prendere una simile decisione per te. Te lo prometto, domani per prima cosa parlerò con Illyrio e annullerò il patto con Drogo. Non dovrai sposarti se non vuoi.” Non appena pronunciate quelle parole, Viserys si rese conto di quanto ingenue suonassero. Era davvero possibile annullare