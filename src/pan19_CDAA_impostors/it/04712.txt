si intonavano perfettamente alla sua carnagione nivea, ai capelli biondissimi che la stessa regina pazientemente e amorevolmente pettinava in morbide onde, agli occhi dal colore indeciso, tra il verde e l’azzurro e il grigio.Ma, dopo essersi dedicata per gran parte del giorno alla cura del suo re e della sua reggia, la bella Dealan-Dè non mancava mai di uscire e di riservare un po’ della sua contagiosa vitalità, della sua fresca grazia senza fronzoli, al conforto e alla cura dei più deboli e degli abbandonati, che fossero creature affini a loro o poveri viandanti di passaggio, o addirittura animali affamati e sofferenti.Thranduil protestava, minacciava di rinchiuderla per evitare tali imprudenti sortite nel mondo esterno, ma poi la lasciava fare.Dealan-Dè era una moglie adorante, ma era anche una giovane femmina decisa e cocciuta, e la sua semplice grazia senza trucchi quasi sempre otteneva quello che voleva dall’intrattabile marito.

A parte questa particolarissima indulgenza, per il resto il carattere di Thranduil non era poi migliorato così tanto.Era ancora arrogante, altezzoso con le creature che giudicava inferiori, irascibile e insieme strafottente, capace di provocare un nemico solo per il gusto di vederlo fremere di rabbia.Tra tutte queste caratteristiche negative, però, la crudeltà era l’unica ombra che davvero turbava la giovane sposa, e a volte lei aveva avuto l’ardire di affrontarlo e di rinfacciargli gli episodi più clamorosi.Dai più lievi ai più gravi: un servo offeso con la precisione e l’insistenza di un lavoro di cesello, un nemico umiliato con eccessivo compiacimento, un’esecuzione capitale che si sarebbe potuta evitare, quale che fosse la gravità della colpa o la bassezza morale dell’avversario.Poiché Dealan-Dè non lasciava mai morire la speranza.E nessuno tra gli elfi aveva mai osato tanto, Thranduil aveva accettato critiche solo dal padre Oropher, e neanche di buon grado.Ma non c’era sfida nei begli occhi del colore del ghiaccio, solo dolore.A volte indignazione, e questo segretamente eccitava Thranduil, che amava vedere di lei anche l’inverno, dopo aver goduto della sua chiara estate.Calda e solare come il pane appena sfornato. Limpida e pura come l’acqua delle sorgenti, fredda nelle mani tenute a coppa.Estate e inverno, senza sfumature.

Glielo disse, una volta.Lei sorrise: “Mentre tu sei la primavera, mio signore, capriccioso e instabile. Un attimo radioso, poi cupo come un temporale. E sei l’autunno, con le sue lunghe malinconie”Thranduil le aveva fatto una carezza apparentemente distratta, mormorando senza troppa convinzione “Sei una bambina”In realtà ne era stato turbato.Di solito la semplicità di Dealan-Dè lo incantava e lo confortava, calmando la sua mente.Ma quel giorno, con quella storia delle stagioni, lei era andata pericolosamente vicina alla comprensione della sua vera essenza, e questa cosa lo aveva affascinato e insieme spaventato.

Oropher, suo padre, aveva raggiunto un tempo un livello di consapevolezza vicino a quello, dicendo a Thranduil che era debole e insieme spietato.“Eppure mio figlio non è cattivo – aveva detto il re, parlando davanti a lui come se lui non ci fosse - È solo che vuole rendersi spregevole, affinché noi tutti smettiamo di amarlo”Quel giorno Oropher era morto.Thranduil aveva urlato senza ritegno, rivelandosi finalmente per ciò che era: un ragazzo spaventato.Ma nessuno sembrava averlo notato, e tutti avevano continuato ad amarlo.Solo Oropher aveva capito.Ma lui non c’era più. 

Anche Dealan-Dè continuava ad amarlo, ad adorarlo senza riserve.Aveva dimenticato la storia delle stagioni.Aveva dimenticato che Thranduil poteva essere indeciso, e crudele, e avido. Il Re queste cose di sé le conosceva bene, voleva che anche lei le sapesse.Voleva vedere se anche lei, dopo aver scoperto com’era Thranduil, se ne sarebbe andata.Ma lei non coglieva le occasioni che lui le dava, come se non volesse sentire quello che lui diceva pur senza parole, con i suoi silenzi e i suoi malumori e le sue piccole e grandi prepotenze.E Thranduil si disse infine che era meglio così. Se lei avesse capito, lui avrebbe potuto amarla completamente. Anima e corpo.E questo lo avrebbe esposto ancora alla perdita, ancora al dolore. 

Forse per la stessa ragione Thranduil sembrò ignorare completamente la nascita del figlio. In realtà segretamente era fiero di lui. Perché Legolas era una meraviglia.Come fisicamente il ragazzo sembrava unire le caratteristiche dei due genitori (biondo come il padre, con gli occhi azzurri e limpidi come quelli di lei) così spiritualmente sembrava la loro sintesi.Puro e generoso come la madre, arrogante e inquieto come il padre.Thranduil negava la pesante eredità anche a se stesso, e quando il giovane Legolas si metteva nei guai per sfidare un nemico, o per salvare una creatura in pericolo, comunque lo rimproverava rinfacciandogli “l’incoscienza della madre”.Solo che Dealan-Dè faceva le cose con candore, senza accorgersi dei rischi, senza consumarsi in cupi pensieri.Legolas, invece, trasformava in azione la stessa irrequietezza che il padre teneva saldamente, ostinatamente celata nel proprio animo.

Per altri versi, i due erano diversissimi.Tanto Legolas era ingenuo, capace di sedurre