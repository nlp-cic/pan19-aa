che le unghie fossero pulite, o si grattava il naso rotto. Si guardava spesso intorno e si schiariva la gola anche se non doveva parlare. Kallian s’inumidì le labbra e decise di rompere il silenzio. «E se non gli piaccio?» disse piano. Soris aveva già visto Nelaros, forse si era fatto un’idea un po’ più approfondita oltre a “sembra uscito da un sogno”.

Soris le sorrise e le diede una pacca sulla spalla. «È praticamente impossibile che tu non gli piaccia.» Kallian sospirò, mordendosi un labbro. La cosa la consolava. Poco, ma era meglio di niente. «Beh» aggiunse Soris «a momenti dovrebbero arrivare qua i nostri promessi con Shianni e le altre damigelle. Sai, per conoscerci un po’ meglio prima della cerimonia.» Rimasero ancora in silenzio. Era piacevole starsene lì all’ombra del vhenadahl, con la brezza che ne cullava delicatamente i rami. Kallian stava cercando dentro di sé un argomento che non avrebbe accresciuto l’ansia di entrambi, ma senza successo. Nelaros sta arrivando. Il solo pensiero bastava per farle venire voglia di arrampicarsi sul vhenadahl per non scenderne più. Sarebbe stato senza dubbio divertente vedere una delle due spose che si arrampicava sull’albero del popolo e si rifiutava di scendere. Kallian si lasciò sfuggire una risatina silenziosa e guardò Soris. Lui non stava ridendo, anzi. Era corrucciato, e fissava una delle entrate della piazza con sguardo preoccupato. Kallian si girò e vide ciò che anche Soris stava osservando.  

Tre umani stavano discutendo con un gruppo di elfe in cui c’era anche Shianni. Gli umani erano giovani, non avevano più di venticinque anni, ed indossavano stivali decorati, braghe eleganti e camicie ricamate. Anche da lontano, Kallian poté vedere il luccichio degli anelli che portavano alle dita. Due di loro stavano più in disparte rispetto al terzo, che indossava indumenti anche più elaborati e colorati degli altri, in un’inutile sfoggio di ricchezza. Kallian strinse i denti. Umani equivaleva a guai, specialmente se i suddetti umani erano dei nobili o dei ricconi di qualche sorta. L’elfa s’incamminò verso il gruppetto.

«È una festa, no?» disse quello vestito meglio degli altri con tono strafottente, avvicinandosi ad un’elfa. «Prendi una troia e divertiti!» Scoppiò a ridere, seguito dai suoi compari. Kallian strinse pugni e fece per aumentare il passo, ma Soris la prese per un braccio, fermandola.

«Toccami e ti sbudellerò, porco!» Questa era la voce di Shianni. Oh, Shianni. Sempre così fiera e decisa. Le serve una mano.

«Silenzio, verme!» le gridò l’uomo di rimando.

«Senti» le sussurrò Soris velocemente «so a cosa stai pensando, ma forse non dovremmo intrometterci…»

Kallian strinse i denti. Vide le elfe che tremavano, spaventate da quegli umani. Vide il sorriso sull’uomo che aveva chiamato Shianni un verme e le ragazze troie. «Obiezione annotata» disse a Soris. Si liberò dalla sua stretta, continuando a fissare la scena. Non aveva intenzione di starsene buona. «Ora togliti di mezzo.» S’incamminò a passi lunghi verso l’umano e si frappose fra lui e le ragazze. Lo fissò, sperando di poterlo incenerire con lo sguardo.

Lui invece le fece un mezzo sorriso lascivo, che le fece venire voglia di tornare immediatamente a casa a lavarsi. «Ora che c’è?» l’umano si avvicinò a lei. Andraste, fa che le ragazze dietro di me se ne vadano finché lo distraggo. «Un’altra bellezza desidera tenermi compagnia?»

Kallian non distolse lo sguardo. Aveva voglia di mollargli uno schiaffo tale da buttarlo a terra, ma si trattenne. «Dovete andarvene. Subito.»

Uno degli umani che finora era stato in disparte scoppiò a ridere. «Avete sentito, Vaughan?» disse all’umano davanti a Kallian. Quindi si chiama Vaughan. Il nome le suonava familiare, ma Kallian non riusciva a ricordarsi dove o quando l’aveva già sentito.

Vaughan scoppiò a ridere e Kallian sentì un brivido freddo scenderle lungo la schiena. Quell’umano non le piaceva. «Hai idea di chi sono io?» le chiese, spavaldo. L’elfa non fece in tempo a rispondergli, che Shianni fu dietro a Vaughan con una bottiglia in mano. Cosa…? Shianni schiantò la bottiglia sulla testa di Vaughan, la bottiglia esplose in mille pezzi e l’umano si accasciò a terra, svenuto, col sangue che gli colava lentamente dal cranio. Kallian non aveva nemmeno fatto in tempo ad agire.

L’umano che non aveva ancora parlato gridò. «Cretina! Quello è Vaughan Kendells, il figlio dell’arle!»

Ecco dove aveva sentito il nome. Urien Kendells era l’arle di Denerim, e il giovane uomo svenuto ai suoi piedi era il suo amato figlio. Merda, merda, merda. Shianni era davanti a lei, tremante, con ancora la bottiglia rotta in mano. Boccheggiava cercando di dire qualcosa, forse di giustificarsi, ma sembrava troppo scossa e terrorizzata da ciò che aveva fatto per parlare. Kallian aggrottò le sopracciglia. Ormai il danno era fatto. «Riportatelo a casa e ci dimenticheremo tutti dell’accaduto.» disse ai due nobili