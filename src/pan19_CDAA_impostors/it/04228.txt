esercito.E soprattutto, sapeva che se i suoi medici non avevano i rifornimenti adeguati, sarebbe stata la sua pellaccia a rischio (cioè, più a rischio del solito)."Ragazzi, ho bisogno di morfina." Gli uomini con cui stava parlando non sembravano impressionati e intenzionati a darsi da fare. Non gratis quanto meno.La triste realtà era che anche in quella gloriosa istituzione che era l'esercito degli Stati Uniti vi era un fiorente mercato nero. Senza falsa modestia poteva affermare di essere nella top tre dei ricettatori della compagnia (ma era umanamente impossibile superare bestie navigate come Perconte o, l'esperto indiscusso, Luz). "Ti costerà." Si limitarono a rispondergli.Gordon sorrise. "Sono sicuro che riusciremo a metterci d'accordo."

21 dicembre 1944 – Houffalize, Belgio

Winters stava supervisionando la raccolta del materiale dai prigionieri.Avevano bisogno di ogni cosa, non potevano permettersi di lasciare nulla ai tedeschi."Ottimo lavoro maggiore Winters." Il colonnello Krause era entusiasta. Dick aveva guidato il terzo battaglione in un'operazione di bloccaggio dell'avanzata tedesca con una manovra di accerchiamento e avevano preso due compagnie di crucchi senza nessuna perdita."La ringrazio, signore." Dick era moderatamente soddisfatto. Se solo avesse potuto contare su dei rifornimenti decenti! Indumenti invernali! Mimetiche da neve! Cercava di arrangiarsi come poteva, ma non poteva fare miracoli."Se continua così a fine guerra la ritroverò generale, mi sa." Scherzò il superiore con orgoglio, ma con una punta d'invidia. Dick sapeva riconoscerla. L'aveva vista in tutti i suoi superiori (tranne il capitano DeLong, no, lui era l'unico a non esserne toccato).Riconoscevano in lui qualcuno che poteva superarli. E questo, inconsciamente, nella maggioranza dei casi, provocava un malcelato risentimento."Spero ardentemente che finisca prima signore. Con tutto me stesso."

23 dicembre 1944 – Bastogne, Belgio

Babe l'aveva presa male. Cavolo se l'aveva presa male. Si era unito alla pattuglia di contatto e aveva visto Julian crivellato dai colpi, senza essere stato in grado di aiutarlo."Heffron." Roe l'aveva trovato in buca con Spina, un italo americano che si era unito alla Easy nelle Ardenne. Non il miglior combattente della compagnia, ma sapeva ascoltare e si era fatto molti amici   anche tra i veterani.Roe si unì a loro due. Parlò un po' con Spina, ascoltò la sfuriata di Edward.Tentò di offrire loro la cioccolata di Reneè, ma senza successo.Demoralizzato si mise sotto la coperta e cercò di riposare un po'. Si stava addormentando, quando lo sentì: "Eugene? Sei sveglio?" Era Heffron."Mph." Sveglio era una parola grossa."Perché mi hanno fatto medico? Io... non ci sono portato. Sul serio. Ho-ho così tanta rabbia dentro e l'unica cosa che vorrei è imbracciare un fucile e iniziare a sparare all'impazzata.""Heffron, è il trauma-""Stronzate! Non è per Julian, neanche lo conoscevo così bene! E non è il primo uomo che mi muore tra le mani!" Spina si era svegliato, ma aveva deciso di far finta di niente e di lasciarli ai loro battibecchi. "Lo sai che cos'è? Sai che cosa mi fa saltare i nervi? E' il non poter far nulla." Babe si prese la testa fra le mani. "Vorrei crivellarli di colpi tutti. Tutti quanti." Roe non sapeva cosa dire. L'esperienza in questi casi, gli aveva insegnato che spesso il silenzio era la soluzione migliore. Si limitò a prendergli una mano, e a stringerla tra le sue."Che iddio mi perdoni." Babe iniziò a piangere silenziosamente.

I capelli di Eugene erano blu. Reneè sapeva che era impossibile, eppure il primo colore che le veniva in mente era blu.L'americano aveva sempre un'espressione così seria. Anche quando sorrideva.Non era bello. Non nel senso comune del termine. Era... struggente. Sembrava un eroe dei romanzi. La figura tragica di un mito.Stava pensando un cumulo di sciocchezze, la stanchezza si stava facendo sentire.Eugene. In un altro momento, avrebbe pensato che ci provava con lei. E in un altro momento non le sarebbe dispiaciuto se così fosse stato.Ma, con tutta quella morte e desolazione attorno a loro, Reneè sapeva bene che un individuo si aggrappava anche al più misero contatto umano.La disperazione uccideva più delle pallottole.

"Ora sappiamo quello che provavano.""Chi?" Guarnere era nella buca insieme a Compton e Spina. "Gli antichi legionari," disse Compton, come se questo spiegasse tutto, "quando facevano la guardia agli Unni, ai Goti, ai Visigoti.""Visigoti? E chi sono?""Erano dei barbari. Sono passati da qui, attraverso quegli alberi, precipitandosi a sud, per andare a distruggere Roma."Le facce di Bill e Spina avevano assunto un'espressione molto eloquente, che per fortuna Buck non poteva osservare, poiché stava guardando davanti a sé."Questo è incorretto, tenente Compton."I due uomini si girarono di scatto: ma chi diavolo era? Com'è che non lo avevano sentito arrivare?!"Incorretto, capitano Speirs?"Ralph e Bill si guardarono stupiti: come diavolo aveva fatto a riconoscerlo, senza neanche voltarsi?"