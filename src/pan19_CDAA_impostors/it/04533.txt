,” le disse, strizzandole però un occhio.  “Mi hai presa per una sciocca? Intendevo dire il figlio dei Lestrange.” Guardò i suoi capelli. “Noi due siamo parenti.”  Delphi ghignò. “Noi due? Non credo proprio.”  Lei sbuffò. “Tua madre e mia nonna sono sorelle. Smettila di giocare coi capelli e guardami, io somiglio a entrambe, non vedi?”  Il ragazzo la osservò intensamente: l'espressione altera, gli occhi scuri e scintillanti, il profilo nobile...  “Le somigli veramente!” esclamò sbigottito. “Al contrario di me,” borbottò dopo una breve pausa. Lui non aveva ereditato i tratti di nessuno dei suoi famigliari e la speranza di aver preso dal padre e dai suoi parenti scemava man mano che cresceva. Sua madre sembrava aspettarsi un miracolo da un momento all'altro, ma secondo Delphi l'unica maniera di accontentarla sarebbe stata quella di servirsi delle Metamorfosi.  “Certo che le somiglio. Mia nonna e tua madre sono praticamente identiche, una volta Harry Potter le ha scambiate. Me lo ha raccontato lui stesso.”  Aveva alzato la voce quando aveva nominato 'Harry Potter', in modo che i ragazzi attorno a loro potessero sentirla.  Lui non voleva darle corda, ma non resistette all'impulso di domandarle: “Conosci Potter?”  “Harry Potter è il mio padrino,” quasi urlò.  Stavolta furono in molti a voltarsi verso di loro. La ragazza gli doveva un favore, pensò Delphi, e decise che il suo contributo alla causa di Lupin non si sarebbe fermato lì.  Saltò in piedi sulla panca, avvicinò le mani alla bocca e tuonò: “Harry Potter è il padrino di Edwina Lupin!”  Lei gli rivolse uno sguardo omicida.  “Nel caso che qualcuno non avesse capito,” ridacchiò lui.  Lupin sfilò la bacchetta dal mantello e mormorò qualcosa, trasformando la panca in un elastico teso che lo catapultò in aria, facendolo atterrare dentro al pentolone con la zuppa al centro della tavola dei Grifondoro.  “Zuppa di Tu Sai Chi?”domandò uno spiritoso coi capelli rossi, picchiandogli un mestolo sulla fronte. Delphi gli saltò addosso e ruzzolarono sul pavimento di pietra, a menar pugni scivolosi di zuppa.  Le nocche dell'avversario stavano per colpirlo alla mascella quando Delphi si sentì sollevare: la preside lo aveva appeso in aria con un incantesimo, allontanandolo dal Grifondoro.  Di fronte al suo sguardo accusatore, Delphi strinse i pugni, furibondo. “Non è colpa mia, è stata quella ragazza di Serpeverde, Lupin, a iniziare!”  Lupin si ricordò solo in quel momento di avere ancora la bacchetta puntata contro la panca, che non non aveva mai smesso di oscillare nel punto dove era seduto Delphi. Fece per nasconderla nel mantello, ma era troppo tardi.  “Teddy!” intervenne il Vicepreside, lasciando il Cappello Parlante in testa a un ragazzo terrorizzato. “Dieci punti in meno a Serpeverde!”  “E dieci in meno a Tassorosso.” Sentenziò la preside. “Bel modo di iniziare la vostra carriera scolastica. Lestrange, Lupin, in punizione.”  Il Vicepreside fece per intervenire di nuovo, ma la McGranitt scosse il capo. “Remus, non tu. Gazza, per favore, accompagna fuori dalla Sala Grande questi due discoli, mi occuperò di loro più tardi.”  Mentre usciva, Delphi vide con la coda dell'occhio la zia Narcissa discutere brevemente con la preside. Forse cercava di addolcire la sua punizione ma a lui non importava, anzi, sperava di essere affidato al Mezzogigante.  “Mio cugino mi ha raccontato che una volta, per punizione, lo hanno portato nella Foresta Proibita,” sussurrò a Lupin eccitato. “Ci vivono i lupi mannari, magari ci permetterà di infilzarne uno!”  Gazza li scortò fino a una squallida stanzetta senza finestre il cui unico particolare interessante era una collezione di manette e catene appese alla parete dietro la scrivania.  “Quando mio padre diventerà preside, nessuno si permetterà più di parlare così dei lupi mannari,” sibilò Lupin, abbassando lo sguardo. Gazza li osservava torvo dal corridoio.  “Tuo padre? Preside? E che c'entra coi licantropi?”  Lei sbuffò. “Non sai chi è mio padre? Sei serio?”  “E perché mai dovrei saperlo? Tu non sei nessuno.”  Lupin lo fulminò con lo sguardo.  “Intendevo dire che non sei famosa,” spiegò Delphi. Quella ragazzina si scaldava più facilmente di sua madre.  “Per ora,” borbottò lei. “Considerando che siamo parenti, pensavo ti avessero parlato di me, inoltre mio padre è il mago che ci ha accolti all'ingresso del castello e che ha presenziato allo Smistamento. Visto che abbiamo lo stesso cognome, non mi sembra così difficile capire che è il Vicepreside. Ed è anche un lupo mannaro e un giorno sarà preside di Hogwarts.”  Delphi, che aveva cercato di intervenire in propria difesa quando la ragazza, Teddy?, aveva cercato di farlo passare per uno stupido, scoppiò invece a ridere.  “Se è vero che è un lupo mannaro, non accadrà mai. Non capisco perché gli permettano di insegnare e la nomina a Vicepreside è pura follia, a dirla tutta.”  “Ah-ah. Permettono di insegnare a tua zia, che era una Mangiamorte. Mio padre è un eroe, si è guadagnato un Ordine di Merlino, Prima Classe.”  Delphi aggrottò la fronte.