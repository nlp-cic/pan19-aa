per piantargli le mani sulle spalle ma l'altro lo intercettò e gli bloccò i palmi con i suoi, intrecciando le dita. Lo sentì spingere svogliatamente verso l'alto, il bacino che premeva appena contro il suo.

«Che c'è, vi siete stancato? Il vostro servo vi ha messo in difficoltà?»

Arthur alzò gli occhi al cielo. Sembrava completamente rilassato, ora, la linea delle spalle morbida sull'erba. «Sono dieci anni che mi tormenti, Merlin. È una lunga battaglia. Mi hai preso per sfinimento.»

«Vi ho preso comunque, però» si ritrovò a sussurrare Merlin, spingendo pigramente le braccia del suo re verso il basso.

Le palpebre di Arthur si fecero pesanti e le labbra si schiusero appena. Gli occhi di Merlin scivolarono su di esse, e proprio quando aveva iniziato a sporgersi un poco in avanti...

«Sire! Merlin! Avete iniziato senza di noi?» chiamò un cavaliere.

E Arthur, nello scatto più atletico che avesse mai fatto, afferrò Merlin per il fazzoletto e lo sbatté a terra, liberandosi in tutta fretta dal groviglio dei loro arti intrecciati che si era creato.

Merlin incrociò le braccia al petto e rimase lì per un po' a borbottare su re idioti e servi ancora più idioti.

… Ma poi le gambe di Arthur ricomparvero nel suo campo visivo e il sovrano lo tirò su afferrandolo per la maglia. «Finiamo il discorso la prossima volta» brontolò, togliendogli la polvere dalla casacca con qualche pacca decisa.

E Merlin, che era un idiota davvero, si ritrovò a sperare che la loro battaglia continuasse in quel modo per almeno altri dieci anni.

 

*

 

titolo: La musica nei sogni

prompt: Merwaine AU - Merlin è un arpista alla corte di re Arthur, Gwaine lo vede la prima volta appena diventa cavaliere e siede alla Tavola Rotonda. Fluff, pls

rating: verde

genere: romantico  avvertimenti: canon!AU

coppie: Merlin/Gwaine

 

Il banchetto andava avanti già da un paio d'ore e Gwaine aveva avuto la decenza di non essersi ancora ubriacato del tutto. Il che, considerando il fatto che i festeggiamenti erano proprio in onore dei neo-eletti cavalieri, era decisamente notevole. Lo stato di felicità nebulosa in cui si trovava gli permetteva di riconoscere abbastanza bene le persone intorno a lui e di identificare i suoni. Fu per questo che, quando la musica in sala cambiò, se ne accorse subito. Nell'aria ora c'era qualcosa di dolce, una nota malleabile e un po' triste. Era bello, commovente... come una magia.

Gwaine sollevò la testa per vedere a cosa fosse dovuto il cambiamento, ma doveva essere meno sobrio del previsto, perché tutto iniziò a girare; il cavaliere fece solo in tempo a cogliere una macchia nera e blu e dorata prima di affidarsi alle braccia di Morfeo. Nei suoi sogni prese forma la figurina di un ragazzo esile come un giunco; le sue dita abili sfioravano delle corde e producevano una musica che fece battere forte il cuore di Gwaine.

Il giorno dopo i nuovi cavalieri sedettero per la prima volta alla Tavola Rotonda. Gwaine non stava esattamente ascoltando il discorso del giovane re. Non che le considerasse sciocchezze, anzi; era sicuro si trattasse di un sacco di belle parole, ma dopo averne ascoltate dieci o undici aveva avuto l'impressione di aver già sentito tutto quello che doveva, e così aveva pensato di intrattenersi guardandosi intorno.

Fu così che lo vide: c'era un ragazzetto che stava entrando di soppiatto in sala. Sgusciò oltre la porta come un'anguilla e poi avanzò lungo le pareti, quasi volesse confondersi con esse. Alla fine raggiunse il palchetto con gli strumenti musicali alla sommità del salone e si posizionò dietro un'arpa.

Al di là di quello strumento enorme, il ragazzo appariva incredibilmente piccolo. Gwaine si chiese come avrebbe fatto a gestire una cosa che sembrava tanto al di là della sua portata, ma poi una mano bianca si allungò verso le corde e delle dita affusolate strofinarono su di esse con attenzione, come in una carezza.

E l'arpa, in risposta a quel gesto affettuoso, cantò. La melodia iniziò a volare intorno a Gwaine, che non riusciva a staccare gli occhi di dosso dall'arpista.

Il ragazzo, a mano a mano, si stava sporgendo sempre di più verso il suo strumento. Tutto il suo corpo dialogava con esso in gesti lenti, misurati, attenti. E il modo in cui lo guardava, solerte e premuroso, e il dorso con cui sfiorava a volte il legno, quasi casualmente, in un gesto d'affetto che invece era deliberatissimo...

Gwaine si sentì arrossire e ghignò; avrebbe voluto essere amato da quel ragazzo come lui amava la sua arpa.

 

 

Quando il rumore scivolò fuori dal salone, annunciandogli che il sovrano e i cavalieri se ne erano andati, Merlin alzò gli occhi e si ritrovò davanti una margherita.

Dell'uomo che gliela porgeva colse al primo sguardo un sogghigno che si apriva sotto una barba un po' selvaggia.

«Mi è piaciuto molto il modo in cui hai suonato» disse il cavaliere.

Merlin squadrò la margherita. «Vi ringrazio. E quella...?»

«Per te. Un piccolo omaggio» ammiccò.

«L'avevo capito» disse, e arrossì appena,