verità Kylo avesse mai detto ad uno sconosciuto.
“Senti, Kylo, sono certa che possiamo trovare un accordo, io e te.”

Kylo era scettico. Le sue opzioni erano però limitate. Poteva trattenere la ragazza nel suo cargo, andare in esplorazione, trovare quello che cercava, se fosse stato possibile e poi…
Poi poteva abbandonarla su quel pianeta, lasciarla allo spazioporto di Mos Eisley, oppure venderla a qualche mercante di schiavi. Era una donna giovane, all’apparenza in buona salute e carina, anche se quest’ultima parte Kylo non l’avrebbe ammessa né ad alta voce né tanto meno nei suoi pensieri. Eppure nello spazio poteva incontrare donne molto più belle di lei, che ti avrebbero ucciso senza un solo rimorso sui loro bei visi.

“Sai combattere?” chiese d’impulso.
D’istinto Rey si divincolò nelle restrizioni che le avvinghiavano i polsi, mentre le sue mani cercavano la presenza confortante della sua staffa.
“Dov’è la mia arma?”
“Al sicuro,” gli rispose l’uomo, con un tono che era meno bellicoso del precedente. “Rispondi alla mia domanda.”
“Certo che sono in grado di usare un’arma, altrimenti perché mi prenderei il disturbo di appenderne una sulla schiena?” rispose Rey con la stessa tolleranza di chi spiega qualcosa ad un bambino ottuso.
A Kylo non piaceva essere trattato con condiscenda e voleva farlo capire alla giovane donna. Era lui che l’aveva fatta prigioniera, per cercare di capire se era un pericolo, e non avrebbe tollerato di essere soverchiato da lei.

“Rifletterò sulla tua richiesta di collaborazione,” le disse ma era chiaro che aveva già rifiutato di considerare l’idea per davvero.
Rey sembrava del resto abbastanza avversa a interagire con lui ed era certo che, se avesse avuto la sua arma in mano, lo avrebbe attaccato alla prima occasione. Non si sarebbe aspettato lealtà o altro da un altro avventuriero della galassia.

La realtà era che non sapeva per davvero chi fosse quella ragazza. Se lei aveva capito subito chi fosse dal suo modo di fare e dal suo abbigliamento, la professione e gli scopi della giovane erano nebulosi per lui.  Non aveva l’aspetto di un soldato, ma non aveva neppure il modo di fare di un cacciatore di taglie. Poteva essere un sicario, ma mancava di sottigliezza e del resto un sicario viaggiava dove poteva trovare le sue prede, di solito potenti e ricche. Difficile immaginarla tra i contrabbandieri, e del resto quale contrabbandiere sarebbe stato tanto pazzo da andare fino a Kreyiss Due per cercare fortuna?
Del resto, però, anche lui non si sarebbe aspettato di finire su un pianeta lontano dalle rotte commerciali, eppure eccolo lì. Forse anche lei aveva raggiunto il pianeta  per lo stesso motivo, alla ricerca di qualche tesoro che potesse portare soldi e fortuna a chi lo trovava.

Lei interruppe le sue riflessioni.
“Kylo, tu hai bisogno di me.”
“Davvero?”
Lei non badò al tono sarcastico: “La bestia che hai inseguito prima non è la sola presente qui attorno. Un branco ha ucciso l’equipaggio della nave in cui viaggiavo. Non so cosa sono ma sono feroci e a malapena sono riuscita a scappare illesa.”
Ci pensò un attimo, ricordando la ferita che pulsava sulla gamba. Nella concitazione degli eventi aveva dimenticato, ma ora, dopo aver lanciato un’occhiata, scoprì una fasciatura pulita sulla zona dove era stata morsicata.
Lui si era chiaramente accorto che era ferita.
“Grazie,” aggiunse, a fatica come se non sapesse più come si pronunciava la parola.
Kylo scosse le spalle. “I morsi sono una brutta ferita che ti uccide male. Quando ti vorrò morta, ti sparerò.”
Rey gli sorrise come se apprezzasse tanta schiettezza.
“Mi dicevi che il tuo equipaggio è morto.”
“Già, fatto a pezzi.”
Se la morte dell’equipaggio l’avesse scossa, non lo dava a vedere. Con altrettanta freddezza avrebbe potuto parlare dell’andamento dei prezzi sul mercato.
“Abbiamo tirato giù un po’ di quelle bestie,” proseguì. “Ma altre sono qui attorno. Tu sei da solo, io sono da sola: meglio unire le nostre forze.”

Kylo sussultò perché non le aveva detto che era da solo e si chiese quando e come la ragazza si fosse accorta che l’equipaggio del suo cargo consisteva solo in lui e in un droide. Droide che tra l’altro era scomparso dalla circolazione da quando lui era entrato nella cabina.
“Ci penserò,” disse Kylo, sentendosi preoccupato all’improvviso. Rey era in grado di sconcertarlo piuttosto velocemente, una sensazione che lo rendeva più diffidente di quanto fosse di solito con una ragazza.
Rey annuì.
“Non pensarci troppo, però,” aggiunse. “Tu hai bisogno di me.”
Kylo si voltò verso di lei, quando ormai aveva raggiunto il portellone della cabina, anche se non erano state le parole a bloccarlo ma la sensazione, intensa come se fosse stata reale, di qualcosa che toccava la sua mente.
Aveva lottato con l’impulso, per qualche istante irresistibile, di ripete le stesse parole che Rey aveva pronunciato.
“Ci penserò,” aggiunse, con qualcosa di simile allo sconcerto e al panico negli occhi.

 

Ciò che Kylo non sapeva, e non si accorse,