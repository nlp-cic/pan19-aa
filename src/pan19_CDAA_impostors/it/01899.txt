eri via, a Scott ed a quello che è diventato e ad Isaac e al suo cambiamento, a come è cresciuto in sé stesso e fuori da quel ragazzino impaurito e co-dipendente che hai conosciuto la prima volta.Hai perfino pensato a Lydia di tanto in tanto, hai pensato alle parole che ti ha detto l'ultima volta che l'hai vista e per tanto tempo ti sei sentito esattamente in quel modo, solo instancabilmente in piedi in un cimitero aspettando la prossima fossa da riempire, e adesso è diverso anche se non sapresti spiegarne il perché.E hai pensato a Stiles, perché ogni volta che in viaggio leggevi uno dei messaggi di Scott che si chiudeva con 'tutti ti salutano' in qualche modo sapevi che quel tutti significava Stiles.In effetti hai pensato a lui nei posti più strani, perché a lui piacciono le cose bizzarre ed ha una malsana relazione amorosa con wikipedia e tu pensavi che alcuni di quei posti assurdi che Cora ti ha costretto a visitare gli sarebbero piaciuti, e mai una volta ti sei chiesto perché fosse così semplice pensarci, riportare indietro il suo ricordo.Non ti sei reso conto di quanto tempo sia passato finché non ti accorgi che la stanza non è più illuminata dal sole come prima, il tramonto adesso passa arancione e rosso attraverso i vetri, e colpisce le superfici rendendole tiepide e colorate.Sei ancora solo in jeans, seduto per terra a piedi nudi mentre rigiri tra le mani i foglietti adesivi che hai già letto, prestando solo attenzione al tuo tentativo di contare quante volte Stiles abbia scritto di non riuscire a dormire.Pensi che ci sia qualcosa che non sai, qualche pezzo mancante degli ultimi mesi che non puoi conoscere perché non eri lì, e che Stiles non ti ha scritto.Qualcosa che lo tiene sveglio la notte ancora e ancora, e tu puoi quasi immaginare la maniera nella quale il caffè che beve per stare sveglio e la mancanza di sonno abbiano modificato il suo odore.Pensi che è strano, perché tutta questa giornata è stata come un viaggio nella testa di Stiles, un po' come leggere il suo diario, eppure c'è qualcosa che manca, qualcosa che non sta dicendo a chiare lettere e tu pensi che dopo tutto non sei l'unico ad esercitare l'arte di mentire a sé stessi.Pensi che ci sono delle cose che lo tormentano e che lui non ha il coraggio di confessare neanche ad un piccolo foglio di carta che crede che nessuno leggerà, neanche ad una casa oramai vuota.Pensi che ti senti come se avessi passato l'intera giornata con lui anche se non lo vedi da mesi, e ad un certo punto hai iniziato a leggere quelle frasi nella tua testa usando la voce di Stiles, e non ti è neanche parso strano.Il sole è quasi tramontato del tutto quando ti alzi dal pavimento, rimettendo i post-it al sicuro nella tua tasca.C'è un solo singolo post-it posizionato sulla porta della tua camera da letto.È scritto a lettere più grandi rispetto agli altri, e le parole sono state ricalcate con una penna blu di una tonalità leggermente diversa rispetto a quella con la quale era stato scritto inizialmente, come se l'inchiostro fosse terminato a metà dell’opera e le linee sottostanti avessero avuto il tempo di asciugarsi mentre Stiles cercava un’altra penna.Il post-it dice "Potresti almeno farmi sapere se stai bene?"Ed è solo una scritta, e potrebbe essere legata a qualsiasi emozione.Stiles potrebbe essere stato infastidito mentre la scriveva, arrabbiato, deluso, e tu non potresti saperlo perché non puoi vedere la sua faccia, non eri lì a leggere la sua espressione, eppure qualcosa dentro ti dice che nessuna di queste possibilità è quella vera.Puoi quasi sentire il tono quieto e delicato con il quale ha pronunciato quella frase ad alta voce mentre la scriveva sulla carta, quel tono leggero e pieno di effetto che gli hai solo visto usare con Scott.E tu ti domandi quand’è che sei diventato quello.In quale momento Stiles ha deciso che tu, tra tutti, eri quello a meritarti quella sua pacatezza, quella gentilezza che sembra calmare Scott come un balsamo.Nella seconda ricalcatura il blu è più intenso, e le linee delle parole non sono state ripassate perfettamente e la scritta appare quasi bi-dimensionale.Quel “farmi” che pende sul foglio come la prova che Stiles, indipendentemente dagli altri, ha a cuore quello che ti succede, è stato modificato in “farci” sapere, ma non abbastanza da rendere illeggibile quello che inizialmente era stato scritto.E tu tocchi il foglietto con la punta delle dita perché la pressione di due passate di penna l’ha reso vagamente in rilievo e tu puoi sentirlo coi polpastrelli, e pensi a quel “farmi sapere” con l’immagine di Stiles fin troppo vivida davanti agli occhi, e ancora ti chiedi quando, perché.La tua vita è stata per gran parte costituita dallo scegliere tra una serie di alternative tutte più o meno orribili, per le quali sei sempre magicamente riuscito a scegliere la peggiore in ogni caso, e la verità è che quando qualcosa di buono, realmente buono, ti si presenta, tu sei così poco abituato che fai fatica a riconoscerlo, manchi il punto.E adesso fissi il