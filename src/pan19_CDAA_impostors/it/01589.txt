con te?” il modo in cui Will pose la domanda suggerì ancora scherno, come fosse certo di avergli fatto un dispetto presentandosi lì e riaprendo un discorso che doveva essere chiuso.

Ma non era mai stato chiuso e mai lo sarebbe stato.

Nemmeno la morte avrebbe mai potuto mettere fine alla loro lunga conversazione; le loro voci sarebbero riecheggiate nell’eternità, come le gesta dei guerrieri e degli dei.

“Pensavo fossi venuto a dirmi che mi perdoni, non è ciò che ho appena sentito? Non era questo lo scopo della tua discesa qui?”

“Tra le altre cose,” concesse Will. “Pazzi dice che sono già morto. Forse ha ragione. È possibile che io sia morto nella tua cucina e che ora sia sceso qui per cominciare a tormentarti.”

Fu Hannibal a farsi sfuggire un suono irrisorio, questa volta.

Rivolto a se stesso, non a Will.

Cominciare a tormentarlo, curioso modo di esprimersi. Will lo tormentava da molto più tempo di quanto credesse.

Hannibal uscì da dietro la colonna, rendendosi visibile se solo Will si fosse voltato. Passò la mano davanti ad una delle nicchie che fornivano la tenue illuminazione del sotterraneo. Il gesto variò per un attimo la diffusione della luce e Will si girò in sua direzione.

“Da quello che ho sentito non sono l’unico ad essere tormentato dai fantasmi,” disse a Will senza guardarlo.

Will sospirò.

“Come sta Abigail, Will?” lo guardò negli occhi, “Tu che puoi parlarle… Cos’ha risposto? Quella parte non l’ho sentita.”

“Lei… Ti ha perdonato,” disse Will appoggiando una tempia all’arco dietro di lui. Fissava Hannibal con due occhi molto più stanchi di quelli che aveva mostrato durante la lunga malattia, durante il periodo di incarcerazione, o quando Mason gli aveva portato via la possibilità di essere padre.

“Proprio come hai fatto tu,” commentò Hannibal.

“Già,” ribatté Will, “E… Vuole ancora venire via con te.”

Hannibal camminò lento fino ad arrivare a pochi centimetri da lui. Lì si abbassò sulle ginocchia e cercò il pavimento allungando una mano dietro, alla cieca, per non dover distogliere gli occhi da Will mentre si sedeva.

Constatò che rivederlo era infinitamente più doloroso che averlo perso mesi prima.

“Ciao Will,” ripeté il saluto. Will gli sorrise.

Seguì un momento che durò secoli in cui si guardarono senza respirare.

Poi il suo sospiro riecheggiò, “Ancora?” Hannibal non riuscì a tenere per sé quella precisazione, “Lei vuole ancora venire via con me?”  

Will annuì lento. Deglutì qualcosa che non avrebbe più detto e poi scosse la testa. “Stupida, eh?” commentò poi, conscio che Hannibal sapesse che nessuna parte di quel discorso aveva mai riguardato Abigail davvero.

Hannibal strinse le labbra urtato da un altro sottile dolore: Will era l’unico ad indurlo a commettere errori. Non solo a prendere decisioni poco sagge, ma a commettere veri e propri madornali errori.

“Non credevo ti saresti fatto vedere,” disse ancora Will, “Non hai paura che abbia già avvertito la polizia?”

“Hai detto a Pazzi che sono qui. Non è già scontato che la Cappella sarà circondata a breve?” ipotizzò Hannibal, notando solo a margine l’implicazione dietro alla sua risposta.


Perché tu sei qui sono disposto a rischiare la mia libertà. Conscio di farlo.


Will sollevò un sopracciglio, forse chiedendosi per la prima volta quanto Hannibal avesse sentito delle cose dette in quella Cappella, “Pazzi vuole venderti, vuole riscatto per il torto subito la prima volta in cui ha cercato di prenderti e non è riuscito a farlo. Quella è l’unica cosa che mi è chiara di lui. Non avvertirà mai la polizia. Altrimenti non mi avrebbe chiesto cosa io intendo fare con te.”

“Quindi sei venuto qui solo, sapendo che nessuno ti avrebbe coperto le spalle,” Hannibal fece un breve riassunto.

“Quando avrei mai avuto bisogno di chiamare i rinforzi, con te?” il tono di Will si fece di un’ottava più basso. Scrollò le spalle, “Gli ho detto che eri qui per curiosità, è lui è sceso,” si fermò respirando a fondo. “Credevo l’avresti ucciso.”

“L’hai fatto scendere pensando che l’avrei ucciso?” Hannibal domandò ansioso. Dio, quanto gli era mancato questo scambio di frasi a pezzi, da ricomporre, e poi scomporre di nuovo e sondare e analizzare fino alla fine dei suoi giorni.

“Già. Non posso certo proteggere ogni singolo poliziotto che decide di darti la caccia da solo, no?”

Con quel viso impassibile, seppure segnato da rabbia, sofferenza e risentimento, Will stava riuscendo a proseguire la confessione già cominciata a sua insaputa prima, mentre parlava con l’allucinazione di Abigail. E si stava escludendo dalla folta schiera di uomini di legge che davano la caccia a Hannibal Lecter.

Will era un’altra cosa.

Anche il modo di cacciare di Will era un’altra cosa; una cosa che riguardava solo loro due ormai.

“E tu da che parte saresti stato?” gli chiese Hannibal, “Spettatore o partecipe della sua morte?”

Un altro sbuffo, una specie di risolino contenuto. Di quando Will non aveva nessuna intenzione di rispondere con una replica precisa. “Perché