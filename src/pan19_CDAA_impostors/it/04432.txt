’è rinchiusa. Una volta lì, urlo e urlo ma nessuno mi risponde. Finalmente trovo la maledetta maniera di salire- era una torre dannatamente lunga ed alta, senza appigli- e che trovo? Un bigliettino, con sopra scritto che si è liberata da sola, facendo una corda con le lenzuola, che si è diretta a Genova per trovare una nave e che è partita per l’Oriente. Ma dico io. Nessun rispetto per la categoria dei cavalieri in armatura lucente, dove andremo a finire.

Ci fu un altro giro di versi d’approvazione e di mugugni, che Galahad ascoltò nel più assoluto silenzio. Andarono avanti così per un bel po’, fino a quando Galahad iniziò a sperare che non si fossero accorti di lui. Stava quasi per rilassarsi, quando qualcuno lo interruppe:- E voi, sir? Come vanno le vostre imprese? Spero almeno che voi siate più fortunato di noi!

-Io …- Galahad si ritrovò a balbettare, preso alla sprovvista. Credeva di essere stato attento! Aveva il cappuccio calato e nulla addosso che facesse capire il suo lignaggio. Possibile che fosse impossibile celare la sua identità fino a tal punto?

-Oh, su, su- il cavaliere accanto a lui, come se gli avesse letto nel pensiero, gli diede una pacca sulla spalla che gli fece quasi sputare lo stufato.- Siete per forza un cavaliere, l’ho capito dall’aria di nobiltà e valore che emanate. Non è così, amico?

-Già - borbottò Galahad, a bassa voce. Perlomeno non avevano capito chi era, poteva avere ancora qualche speranza. Curioso, che una tale domanda fosse stata posta proprio a lui. L’imbarazzo era tale che arrossì. La sua impresa, che avrebbe dovuto essere la più gloriosa impresa mai esistita, si era rivelata un fallimento.

-Beh, che dire- allargò le mani.- Nemmeno io me la passo molto bene, amici miei. I tempi sono duri per tutti. 

Era una banalità da dire, ma non sarebbe mai andato a dire in giro a degli sconosciuti che il suo destino si era rivelato inesatto, e così la profezia che aveva determinato tutta la sua vita. Certo, la sua frase era un crogiuolo di luoghi comuni, ma dopotutto lui non era mai stato bravo con le parole, a differenza di sir Mordred, che sembrava rigirarsi ogni cosa a suo piacimento.

Mordred.

 La profezia. 

Quella consapevolezza, così repentina, così improvvisa, gli attraversò la mente in un attimo. Lui non era l’unico in tutta Camelot ad essere sotto l’ombra di  una profezia. Anche Mordred era stato destinato ad un fato già tracciato, che pareva essere scolpito nella pietra ed immutabile. Con la piccola, sostanziale differenza che, se Galahad era destinato ad essere il più grande cavaliere di tutti i tempi e a trovare il Graal, era stato predetto che Mordred avrebbe causato la rovina di Camelot, ed ucciso il suo stesso padre.

Galahad deglutì, i pensieri che guizzavano nella sua mente come pesci argentei, troppo veloci per essere presi, ma che andavano via via formando un quadro generale. Per la prima volta dopo mesi, la sua mente non pensò alla consapevolezza del suo fallimento.

Una profezia. Per lui la profezia del Graal non aveva funzionato. Per mesi aveva pensato che fosse colpa sua, che per qualche colpa che nemmeno sapeva di aver commesso il Graal gli fosse interdetto … ma ora vedeva tutto sotto una nuova luce. Se la sua profezia non aveva funzionato, c’era qualche possibilità che anche la profezia di Merlino fallisse, e che Mordred non uccidesse  Artù? Quello era qualcosa che cambiava totalmente le carte in tavola.
Doveva assolutamente tornare a Camelot, il prima possibile. Non appena fosse spuntata l’alba, si sarebbe messo in cammino alla volta della corte di Artù. Non aveva trovato il Graal, ma aveva un nuovo Scopo: sarebbe divenuto il cavaliere che aveva salvato Camelot dalla distruzione. 

Avrebbe potuto salvare Mordred dal suo atroce destino. In tutti quei mesi aveva salvato una gran quantità di sofferenti, ma non aveva mai pensato alla sofferenza di Mordred, intrappolato in quel fato tremendo. Era il figlio bastardo di Artù, si rese conto, ad aver più bisogno di lui di chiunque altro.

E poi, ovviamente, avrebbe salvato Camelot ed Artù, che non si meritava quella fine. Naturalmente.

Dopo mesi di vuoto e disperazione, la sua mente fu nuovamente piena della luce di un nuovo Scopo, di una nuova Quest. Senza nemmeno accorgersene, Galahad prese a sorridere. 

-Ehm, sir?- era così esaltato dall’idea di salvare Mordred, che nemmeno si ricordava di essere in una locanda, con un gruppetto di cavalieri che fissavano perplessi quello strano tipo, che fino ad un attimo prima era stato il ritratto della malinconia, e il momento dopo sorrideva tanto da illuminare tutta la stanza.- Tutto bene?

-Io? Oh, sì, sì!- Galahad sorrideva senza far nulla per impedirlo. Nemmeno se gli fosse apparsa davanti la dama del Graal con il suo Graal e tante scuse, avrebbe essere potuto essere più felice.- Non me la passo tanto bene, dicevo. Ma ecco … c’è qualcuno che mi aspetta e che ha bisogno di me. E io posso salvare quel qualcuno. E ora