Christ e gli riferì che era meglio non importunare il Maoh per l’intera giornata dato che non era dell’umore di fare qualunque cosa, facendogli intendere che il suo non era solo un consiglio, ma anche un avvertimento.

-&-

Quando Conrad bussò alla porta dell’ufficio del fratello maggiore, Gunter era arrivato da poco per riferirgli le parole del Daikenja di quando era tornato per avvisarlo di non continuare la lezione con Yuuri Heika e per chiedere a sua volta a Gwendal se sapesse cosa stava succedendo.

Quando Gunter vide Conrad e Yozak fece per salutare e uscire, ma Gwendal lo fermò e gli fece cenno di rimanere.

Yozak chiuse la porta e un istante dopo il padrone dell'ufficio chiese solo: “Dunque?”

Conrad e Yozak si sedettero sulle due sedie di fronte alla sua scrivania e nel frattempo Gunter si poggiò ad un angolo del tavolo affianco a Gwendal per poter guardare in faccia i due che erano appena entrati e portavano notizie che intuì rispondessero alla sua precedente domanda, dato che il Cancelliere gli aveva fatto intendere di restare.

Conrad alzò un sopracciglio quando vide la posizione di Gunter, con un braccio appoggiato al tavolo a fare da perno a pochissimi centimetri dal braccio di Gwendal che non si era spostato di un solo centimetro dal momento in cui erano entrati, ma Yozak dovette reprimere un sorriso quando si accorse che il Generale non aveva fatto una piega, quando invece, diverse volte in precedenza, aveva ripreso il Consigliere per la sua eccessiva confidenza dopo essersi rigorosamente scansato in modo talvolta non proprio discreto da questi.

Quando Conrad non disse nulla, non sapendo probabilmente da dove cominciare, Yozak gli posò una mano sulla spalla per fargli capire che avrebbe spiegato lui ciò che avevano visto e il compagno gli rivolse un mezzo sorriso sollevato prima di tornare a guardare il fratello che lo scrutava sospettoso e Gunter che non tentò di nascondere nemmeno per un istante la sua notoria curiosità.

“Capo! Non credevo che aveste fiuto per queste cose!”, lo canzonò amichevolmente Yozak, atteggiamento a cui tutti coloro che lo conoscevano erano abituati. “Ammetto che mi avete sorpreso!”, fece e gli ammiccò, notando la famosa curiosità di Lord von Christ risalire in superficie e manifestarsi sempre più esplicitamente nella sua espressione e nella sua posa, sempre meno rivolta verso Lord von Voltaire e lentamente e inesorabilmente sempre più evidentemente spostata verso di loro.

Gwendal rimase pensoso per diversi istanti e infine ruppe il silenzio.

“…quindi avevo ragione…”

Non era una domanda, bensì una constatazione.

Quando entrambi annuirono e non aggiunsero altro Gunter sbottò a gran voce.

“Posso sapere anch’io che sta succedendo?! Che senso aveva che io rimanessi se ora parlate in codice fra di voi?!”, protestò.

Non ricevendo risposta da nessuno dei tre, ma soltanto un mezzo ghigno da parte di Yozak che ovviamente era il più espressivo tra loro, Gunter si voltò verso Gwendal e si mise in attesa di delucidazioni da lui, che giunsero nel modo più ridotto pensabile e totalmente privo di tatto.

“Wolfram e il Daikenja.”

“COSA?!?”, esclamò con un mezzo grido di sorpresa il Consigliere, e cadde platealmente dal tavolo su cui era seduto per il brusco movimento che aveva fatto per girarsi a guardare in faccia Gwendal e poi gli altri due, incredulo alle sue orecchie.

Yozak dovette trattenere una risata fragorosa con un colpo di tosse e Conrad, quando vide suo fratello alzare gli occhi al cielo e sospirare, ma allungare allo stesso tempo una mano a Gunter per aiutarlo a rialzarsi, non riuscì a non sorridere.

Gwendal gli era sembrato più sereno ultimamente, nonostante uno sguardo truce fosse la sua espressione standard e questo non fosse cambiato, e ora intuiva come mai.

“Quindi è per questo che il Saggio prima…per Shinou!!”, esclamò, “E io non mi sono accorto di nulla!! Come ho fatto a non rendermene conto quando è venuto per parlare con Yuuri Heika?! Povero Yuuri Heika!! Il Saggio gli ha rubato il fidanzato! Ovvio che sia così distratto e alterato, oggi! Povero Heika!!”, si disperò il Consigliere blaterando da solo e camminando avanti e indietro per la sala con le mani tra i capelli. Conrad e Yozak si voltarono prima verso di lui a quelle parole, poi si guardarono fra di loro.

Lo lasciarono sfogarsi alla sua maniera e gli altri tre ripresero la loro discussione lasciata in sospeso.

“Dobbiamo preoccuparci?”, domandò Gwendal agli altri due, ed entrambi sapevano perfettamente cosa intendesse.

“Non credo…”, rispose Yozak ed espose la sua teoria a riguardo. “Che ci sia stato un corteggiamento e un’opera di convincimento da parte del Saggio per spingere vostro fratello a chiedere a Yuuri Heika di annullare il fidanzamento non c’è dubbio, e probabilmente tutto questo risale a una settimana e mezzo fa circa, dalla notte del ballo per il compleanno del Maoh, ma tutto fa intendere che la loro relazione nel vero senso della parola sia avvenuta in seguito alla controfirma del Maoh.”

“Cosa ti rende così sicuro?”, indagò il Cancelliere, e Yozak ripeté ciò che aveva già detto a Conrad poco prima.

“Credo tu abbia ragione”, sentenziò infine Gwendal dopo averci riflettuto a lungo. “È poco credibile, inoltre, come dici tu, che il Saggio farebbe un errore come questo, rischiando la vita o, considerato il nostro Maoh, perlomeno la reputazione di entrambi…”