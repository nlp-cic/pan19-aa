.” Richard si mise a guardare la strumentazione di bordo per allontanarsi un po’ dai due ragazzi.
“Mi dispiace, ma questa è una cosa che preferisco non condividere.” Disse Jared, ridendo. Prese il viso del maggiore tra le mani e, sollevandolo verso l’alto, lo baciò di nuovo, piegandosi verso di lui e catturandogli il labbro inferiore. Jensen sorrise contro la sua bocca, lasciandosi guidare.
“Oh andiamo! Così non vale!” Richard sbuffò, buttando le braccia al cielo. “E mi tocca pure condividere la stanza con quell’altro! Potevate almeno invitare una bella ragazza per me. Finirà per essere un weekend del ‘fai da te’.”
Jared e Jensen scoppiarono a ridere, alzando entrambi il volto al cielo.
“Ok Richard, con questa hai vinto!” Jensen si allontanò dal compagno ancora ridendo. “Ora via di qui! Tutti e due. Ho una barca da portare a destinazione.”

Come predetto dal ‘comandante’, poco più di dieci minuti dopo, la barca era ormeggiata in una caletta riparata, con una spettacolare vista su uno scorcio roccioso della piccola isola, una spiaggia e una lingua di scogli che affiorava dall’acqua, formando un’appendice che si buttava nell’oceano direttamente dalla scogliera.
I quattro amici si ritrovarono a mangiare a prua, bevendo birra, scherzando e ridendo. Il sole scaldava l’aria, regalando una piacevole sensazione di calore sulla pelle.
Jared e Misha continuavano a punzecchiarsi, lasciando Jensen e Richard a ridere di loro e con loro.

I ragazzi si divertirono, lasciando che il tempo passasse pigro. Jensen aveva preso la chitarra e, seduto su uno dei divanetti di prua, aveva cominciato a suonare e cantare, intrattenendo gli altri. Misha e Richard lo avevano accompagnato, cantando con lui. Jared invece, consapevole della sua incapacità canora, era rimasto ad ascoltare, guardando le dita di Jensen danzare sulle corde dello strumento. Adorava sentirlo cantare, era una cosa molto intima per lui, il suo compagno aveva una voce molto sensuale e, a dispetto di quel che lui stesso diceva, era davvero bravo.
Jared era seduto di fronte a lui, poi decise di alzarsi ed andare a sedersi al suo fianco.
Quando Jensen finì la canzone che stava cantando, il più giovane si sporse verso di lui e gli prese il viso tra le mani, baciandolo. Il compagno ricambiò, ridendo. “Caspita! Se questo è il premio per la canzone che ho cantato, te ne canto quante ne vuoi!” Si sporse nuovamente verso l’altro e lo baciò di nuovo, coinvolgendolo in un bacio meno casto. Jensen esplorò con la lingua la bocca si Jared, che lo lasciò entrare, offrendogli libero accesso, accogliendo la sua passione e rispondendo con la propria.

“Insomma, ma voi due non riuscite proprio a stare staccati uno dall’altro??” Misha si mise a protestare, tirando verso di loro una manciata dei popcorn che stava sgranocchiando. Rise senza riuscire a trattenersi.
I due si scostarono uno dall’altro, guardandosi negli occhi per un momento. Un sorriso smagliante apparve sui loro volti, mentre raggiungevano un muto accordo e si scambiavano ancora un piccolo bacio a fior di labbra, prima di alzarsi all’unisono.
Arrivarono ai lati di Misha in un paio di secondi e, senza batter ciglio, lo sollevarono di peso e lo buttarono oltre la balaustra.
Ci fu un piccolo urlo e il tonfo sordo dell’impatto con l’acqua, sottolineato dalle risate dei due ragazzi e di Richard che si era sporto per vedere la scena.
Misha riemerse dall’acqua, tossendo e protestando per il trattamento ingiusto.
“Non vale! Due contro uno! Voi date spettacolo e io finisco a mollo! Richard, potevi difendermi almeno tu.”
“Ti avrò detto mille volte di non importunare questi due armadi, mentre si scambiano effusioni! Sono troppo grossi per discutere con loro, poi lo vedi cosa succede!” Richard rise, ma era talmente intento a guardare l’altro nell’acqua, da non accorgersi di quello che Jared e Jensen stavano per fare. Si sentì sollevare e, in men che non si dica, si trovò a volare a sua volta oltre la balaustra.
Riemerse un attimo dopo, incredulo per essere stato una preda così facile.
“Ok ragazzi! Ben fatto.” Sputò altra acqua, tirandosi indietro i capelli fradici. “Ben fatto!”
Nonostante il volo, rideva. La sensazione dell’acqua fresca sulla pelle accaldata era meravigliosa. Fece alcune bracciate, avvicinandosi a Misha e allontanandosi un po’ dalla barca.
“Pensate di venire anche voi?” Chiese ai due ragazzi ancora sul natante.

Jared e Jensen si guardarono e, senza pensarci un attimo, si tuffarono in bello stile, riemergendo poco dopo vicino agli altri due.
La sensazione dell’acqua era davvero fantastica e i quattro si trovarono a scherzare e nuotare assieme, con i due ragazzi texani che tentavano di mettere sott’acqua la testa degli altri due.
Quando Richard e Misha decisero di risalire in barca per prendere il sole e bere dell’altra birra, gli altri due si trovarono da soli.
“Che dici, cerchiamo un po’ di intimità?” Jensen fece un cenno all’altro, indicando gli scogli che affioravano appena dall’acqua.