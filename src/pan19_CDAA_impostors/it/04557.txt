tinta unita piuttosto che a righe: mai mettere insieme righe e quadretti…” “Purtroppo ho portato solo questa”, si dolse lui, “Sono proprio un disastro, a vestirmi…” “Per stavolta ti perdono”, scherzò Nives, “e comunque, sei assolutamente perfetto quando ti spogli”, aggiunse, facendogli l’occhiolino; Richard sbottò in una risata, “Se ci aggiungi un fazzoletto da taschino bianco che spezzi un attimo, sarai perfetto anche vestito...”, concluse, facendolo ridere ancora di più. Fece come gli aveva detto e vide che effettivamente stava benissimo. “Grazie per la consulenza”, le disse sorridendo, “Potrei assumerti come specialista in look!”, concluse con una risata. “Facciamo così: quando devi presenziare a qualche manifestazione, rivolgiti a me, sarò ben felice di consigliarti”, sorrise Nives. “Ma tu come ti vesti?”, volle sapere l’attore, notando che lei era ancora in accappatoio. “Da Nerwen la Verde, naturalmente”, gli rivelò lei ridacchiando, “Dammi un quarto d’ora…” Prese il portabiti che aveva appeso nell’armadio quando era arrivata e si recò in bagno, dove si cambiò e si truccò, calandosi nei panni della sua alter ego tolkieniana; poi tornò in camera, dove frattanto Richard stava controllando il suo account Twitter. Non appena la scorse sulla soglia, l’attore depose il cellulare e si alzò, guardandola con un’espressione di tale apprezzamento che le fece saltare il cuore in gola. “Sei semplicemente meravigliosa”, le disse l’attore a bassa voce. “Grazie…”, rispose lei, emozionata; avanzò di due passi, poi girò lentamente su se stessa, facendo vedere il dietro del romantico abito lungo verde e marrone, i due colori simbolici del personaggio da lei inventato; quando tornò a girarsi verso di lui, Richard notò che indossava una parure di cristalli verdi composta di diadema, collana, orecchini ed anello che le dava un’apparenza regale.





 “Manca ancora una cosa”, osservò Nives, andando a prendere un tascapane in cuoio, che si appese in vita mediante una cintura dal fermaglio di rame, “Altrimenti non so dove mettere il mio *palantir*”, scherzò, mostrando il cellulare. Richard rise alla sua celia e andò a raccattare il proprio, infilandoselo in tasca. “Ecco il tuo pass”, disse poi, porgendole un cartellino da spillare all’abito, “Presentati all’ingresso VIP; con questo pass ti faranno entrare subito e ti diranno dove si trova il tuo posto, che ovviamente è nella zona riservata.” “Tu dove sarai?” “Per questa volta, trattandosi della premiere mondiale, saremo tutti in sala ad assistere alla proiezione. Ovviamente tu ti siederai accanto a me”, la rassicurò. “Preparati a farti stritolare la mano, quando Thorin morirà”, lo avvertì lei con una stretta al cuore nel rammentare il destino che attendeva il personaggio di Richard, “Ho anche portato i fazzoletti”, aggiunse, mostrandogli il pacchetto prima di riporlo nel tascapane, “Meglio se mi porto anche la matita, piangerò così tanto che dovrò riapplicarla, dopo la proiezione…” “Mi spiace, tesoro…” “Ma che dici… è solo finzione, lo so benissimo, è solo che sono così terribilmente emotiva che piango per un nonnulla, figuriamoci la morte di un personaggio che amo alla follia come Thorin”, lo tranquillizzò Nives, vedendolo genuinamente dispiaciuto, “Piuttosto, a che ora devo presentarmi, all’ingresso? Tu sarai già là, immagino…” “Sì, io vado per le sei. La proiezione comincia alle otto, così basta che tu sia lì un quarto d’ora prima.” “Prenoterò un taxi per le sette e mezzo, allora.” “Ci penso io…” Dopo che ebbe fatto la chiamata, Richard tornò a voltarsi verso Nives. “Dopo la proiezione, Pete ha organizzato un rinfresco al Savoy”, le rammentò quel che il regista aveva loro detto due sere prima, “e… ti presenterò due persone molto importanti per me.” “Oh? E… chi?”, volle sapere lei, già presagendo la risposta. “I miei genitori.” Nives si sentì mancare. “Oh santo cielo…”, mormorò, sedendosi sul letto, “Oh santo cielo…”, ripeté con voce tremante. Richard andò a sedersi accanto a lei e le prese una mano tra le sue. “Ho già parlato loro di te”, le rivelò, “e sono entusiasti, non vedono l’ora di conoscerti…” “Perché non me l’hai detto prima?”, gli domandò lei, quasi senza aver sentito, tanto era turbata. “Non volevo farti agitare, e a quanto vedo ho avuto ragione… ma ti assicuro che non ne hai motivo: te l’ho detto, sono entusiasti, e non poteva essere altrimenti, perché vedono quanto sono felice, da quando ti ho incontrata…” “Ma stiamo insieme da appena due mesi e mezzo e questa è solo la terza volta che ci vediamo”, obiettò lei, sempre più nervosa, “Non stai correndo troppo…?” “Se avessi venti o trent’anni, avrei aspettato”, ammise lui quietamente, “ma alla mia età non voglio perder tempo: so quello che provo per te e so che sei la donna giusta, pertanto non ha senso aspettare. Però… se non te la senti