stesse per cucinare qualcosa, anche se era ancora un po' presto, ma alla fine lo sentí estrarre qualcosa dal frigo e poi un paio di cani iniziarono ad abbaiare e lui li zittí. Will finalmente aprí gli occhi e vide il gruppo sparso per la cucina mentre Hannibal stava riempiendo le ciotole con il cibo che aveva preparato per loro, quindi non riuscì ad evitare di sorridere. Hannibal finí di riempire le ciotole e si voltò verso di loro.

 

"Seduti," disse, e quelli che non erano ancora seduti lo fecero.

 

Quando i cani furono immobili, dovette percorrere due volte il tragitto dalla cucina alla stanzetta in cui loro mangiavano per potervi portare tutte le ciotole. Poi, si mise in salotto e sollevò una mano, gesto che portò sull'attenti tutti i cani. Quando la abbassó indicando la stanza, dando loro il segnale per poter andare, si diressero tutti a mangiare.

 

Hannibal si diresse verso il suo divano e si sedette di fronte a lui, come se non avesse fatto nulla di straordinario.

 

"Com'è andato il tuo primo giorno?"

 

Will si sporse in avanti lamentandosi lievemente per lo sforzo, e poi si tolse gli occhiali, che non metteva da molto tempo, e si passò una mano sulla faccia.

 

"Non male, credo. Molto meglio del mio ultimo giorno di lavoro," gli disse, ed Hannibal inclinò lievemente la testa dopo il suo commento.

 

"So di cosa hai bisogno per rilassarti un po'," gli disse, alzandosi di nuovo.

 

Will capí immediatamente che si stesse riferendo ad un bicchiere di whisky o di vino, ma per qualche ragione, la frase dentro di lui suonò in modo molto diverso, e dovette bloccare di poco la sua mente perché Hannibal non percepisse la sua improvvisa eccitazione.

 

Quando ritornó con due bicchieri di whisky, prese quello che gli era stato offerto e lo bevve quasi tutto in un sorso persino prima che l'altro avesse la possibilità di voltarsi. Hannibal lo guardò sorridendo, e poi andó nuovamente in cucina e prese con sé la bottiglia. Will annuí e prosciugò il bicchiere per riempirlo di nuovo. Bevve il secondo più lentamente, ma ancora troppo velocemente per essere un bicchiere di whisky. Lanciò uno sguardo ad Hannibal fra un sorso e l'altro, ricordando la notte precedente. Will l'aveva evocata nella sua mente per tutto il giorno, incapace di pensare ad altro in ogni singolo momento della sua lezione. E come poteva farlo, quando la sua vita si era improvvisamente messa sottosopra...

 

"La notte scorsa dicevo sul serio, sai?" disse quindi, incoraggiato dall'alcool. "Sono ancora arrabbiato con te."

 

"Sí, l'hai detto molto chiaramente," disse Hannibal, e non suonò né sarcastico né ferito, stava solo facendo una constatazione.

 

"Non so se sarò mai in grado di perdonarti..." sussurró Will, anche se realizzó dopo averlo detto che si trattava molto probabilmente di una bugia.

 

Poté sentire il dolore ed il tradimento scivolare via da lui, anche se aveva provato ad aggrapparvisi. Perché come poteva perdonarlo per ciò che aveva fatto così facilmente, così velocemente? Lo faceva imbestialire il pensiero che probabilmente molto prima del previsto lo avrebbe perdonato, e non avrebbe potuto fare niente per evitarlo... Riusciva già a sentirlo, il perdono che si faceva spazio dentro di lui nonostante gli sforzi per contrastarlo.

 

Will bevve di nuovo un sorso di whisky, e nessuno dei due parlò per qualche minuto, quindi nell'attimo in cui Hannibal si mise a parlare, la sua voce lo fece trasalire.

 

"Hai mai pensato di essere forse più arrabbiato con te stesso che non con me?"

 

Will allora lo guardò, ed inizialmente percepí un'improvvisa ondata di rabbia, ma questa svanì cosí com'era apparsa, e sospiró. Odiava la loro connessione per molte ragioni, ed una di queste era che Hannibal a volte sembrava sapere cose che Will non si permetteva nemmeno di pensare. Cose che preferiva non pensare. Deglutí, e provó a stabilizzare il suo respiro pensando se rispondere oppure no, ma le parole semplicemente lo raggiunsero, ed in quel momento, sentí il bisogno di dirle ad alta voce. E quando lo fece, abbassó lo sguardo, incapace di guardarlo mentre le stava dicendo.

 

"Credo... Credo che una parte di me abbia sempre saputo che tu fossi reale..." sussurró, ed il suo cuore incominciò ad accelerare. Non lo stava confessando solo ad Hannibal; lo stava dicendo a se stesso per la prima volta. "E non ho fatto nulla per fermarlo. Per fermare te. Semplicemente... Non riuscivo a crederci.”

 

"Perché avevi paura di me?" gli chiese, ma Will scosse la testa e lo guardó.

 

"No, non avevo paura di te. Ma di questo," disse Will, agitando una mano nello spazio fra Hannibal e se stesso.

 

Ricordó che Hannibal gli avesse detto esattamente la stessa cosa, proprio prima di avere l'attacco epilettico, ed aveva avuto ragione già da allora. Non aveva paura di Hannibal, e nemmeno di come l'uomo e la loro connessione lo stessero influenzando. Aveva paura di come tutto fosse reale, di come improvvisamente fossero accadute troppe cose, e troppo velocemente. Will si appoggió all'indietro sul divano con il bicchiere di whisky in mano, e fece un