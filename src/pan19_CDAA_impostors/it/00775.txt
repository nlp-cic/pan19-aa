lunga, Mario che alza lo sguardo verso l'amico, sospirando... e Marco che lo osserva divertito. «Ma, no, no, non c'è bisogno... mi accompagna....» Mario è di nuovo interrotto «si Ma, pranzo con lui e poi mi porta all'aeroporto...» Mario si accorge che la telefonata sta prendendo una brutta piega... Mario si sta scaldando... «non è vero che vi trascuro, sono passato ieri...» e poi aggiunge subito «ho già un impegno per pranzo...» Mario stacca il cellulare dall'orecchio, abbassa la mano e con l'altra lo copre per poter parlare liberamente senza che sua madre lo senta. «Mia madre vuole che vada a pranzo a casa, che poi tutta la famiglia mi accompagnerà all'aeroporto... ma io non voglio...» dice Mario a Marco cercando il suo appoggio, Marco posa la mano sopra quella di Mario «non voglio che litighi con tua madre Mario, se insiste tanto accetta...» e lo dice con fatica perchè vorrebbe dire dover salutare Mario adesso e sinceramente Marco non si sentiva ancora pronto. Mario è riluttante, riporta il cellulare all'orecchio e dopo un attimo «Ma, ma non ne possiamo discutere un'altra volta?» e dopo un'altra pausa, alla fine cede «ok Ma, passo a casa a fare la doccia e poi arrivo.» e conclude la telefonata «ok, ciao, a dopo.» Mario è visibilmente deluso, anche Marco e la prima cosa che gli viene da dire è «non è che tua madre mi abbia molto in simpatia...», Mario si porta la mano destra dietro la nuca massaggiandola... «non è proprio così Marco... è che dice siamo troppo appiccicosi...» al che a Marco viene da sorridere... Mario invece ha gli occhi rossi, anche lui si è reso conto che il momento dei saluti è arrivato. «Fai il bravo Mario e ricordati che per qualsiasi cosa, e quando dico qualsiasi intendo proprio questo... per qualsiasi motivo tu abbia bisogno... io sono qua, in qualsiasi momento, in qualsiasi ora del giorno e della notte...» Mario si avvicina e lo abbraccia, sussurrandogli all'orecchio «ho paura di aver sbagliato tutto...» Marco gli mette le mani sulle spalle, lo allontana leggermente, lo guarda negli occhi e gli dice «non dire questo Mario, si apre una nuova fase della tua vita, magari all'inizio ti troverai un pò spaesato ma ce la farai», e lo bacia sulla guancia, poi aggiunge «aprire una fase non vuol dire che di quella vecchia tu debba dimenticarti o buttare via tutto... noi continueremo a sentirci, a vederci, a frequentarci quando possibile...» e lo bacia di nuovo sulla guancia, una, due, tre, quattro, cinque volte... Marco non si ferma più... Mario che sta diventando rosso notando che alcune persone si sono fermate ad osservarli... allora sussurra a Marco «Marco... ci stanno guardando...» e lui, senza spostare il suo sguardo da Mario e continuando a baciarlo, sorridendo gli dice «che guardino pure!» poi si stacca dal suo amico e gli chiede «a che ora hai la cena di presentazione stasera?» e Mario risponde «non lo so di preciso, mi viene a prendere Toni all'aeroporto e poi andrò con lui...», e Marco «un amico di Moritz lo ha invitato ad un party a bordo piscina stasera... vado con lui e Leonardo...» e poi aggiunge «allora ci sentiamo stasera o domattina, va bene Mario?» e Mario «certo Marco.» Si abbracciano per un'ultima volta, senza dire nulla, si sente solamente qualche singhiozzo, poi dopo qualche minuto si salutano e salgono in macchina, ognuno per la propria destinazione.

Marco esce dal bagno, la doccia calda ci voleva proprio... si è infilato una maglia ed i pantaloni della tuta... ha in programma di uscire la sera e quindi ha tutto il tempo per cambiarsi... accende la televisione e si sintonizza su Sky TG 24, proprio mentre c'è un servizio sulla serata di Monaco, quando verrà presentata la nuova squadra del Bayern, stagione 2013-14 … Marco prende il telecomando e spenge la televisione... Cerca di impegnare la mente ma nonostante tutti i tentativi, Mario ritorna sempre prepotentemente nella sua testa. Dà un'occhiata all'orologio che si trova nella parete di fronte a lui, è quasi mezzogiorno. Non è che abbia molta fame ma si alza dal divano e si dirige verso la cucina. Spaghetti! e mentre prende una pentola e comincia a versarci l'acqua, i suoi pensieri vanno altrove... Potrebbe funzionare, e sorride soddisfatto. Chiude il rubinetto dell'acqua, lascia la pentola piena d'acqua nel lavabo e si fionda in camera da letto. Apre l'armadio, il primo cassetto che incontra e prende la prima cosa che vede... una felpa. Adesso vado a casa Götze, suono il campanello e dico 'Mario ha dimenticato questa felpa a casa mia', sorride, il suo amico gli reggerebbe sicuramente il gioco e sarebbe un modo per poterlo rivedere prima della sua partenza per Monaco. Si siede un attimo sul letto e ci appoggia la felpa, quello che gli sembrava un piano perfetto adesso non gli sembra più una buona idea. Non vuole creare problemi a Mario ed è sicuro