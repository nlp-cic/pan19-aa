mi renda conto delle vostre profonde ferite. Eravamo fratelli, noi e i nostri popoli. Quando colui che ancora è Re, tra voi, ha combinato quel disastro... Può anche essere il fratello maggiore dei suoi, ma vi ha lasciati esposti, vulnerabili, nel momento peggiore. Si disinteressa completamente del Regno anche adesso, costringendo Miyuki a una situazione spesso imbarazzante. Avete fondato e costruito questa città senza il suo aiuto, e da allora siete vissuti in pace… Sarebbe facile per te dimostrare l’illegittimità del suo Regno. Chris e Miyuki sono cugini sia da parte materna che paterna: prendere in spose due sorelle Vanyar non ha portato ai vostri molta fortuna”.

“Conosco Daiyadris meglio di te. Non mi interessano le tue opinioni. Specialmente se al limite dell’offensivo”.

“Sono constatazioni di fatti che sanno tutti. Ma andiamo avanti… Certo, non volendo ricorrere all’ipotesi su prospettata, per tornare forti potreste sempre… unirvi a noi” lecca l’orlo morso della pesca, con accuratezza. Yuki mette una mano alla spada, intimandogli silenziosamente di ritrattare quello che ha appena detto. Narumiya si trattiene a stento dal sorridere. Vorrebbe andarci più piano ma… gli riesce davvero impossibile. È così divertente! “In passato avrei gradito prendere Miyuki come moglie, è vero” e, ovviamente, l’altro estrae la spada, alzandosi in piedi. La lama guarda dritto in viso Mei, che prende un altro morso.

“Rimangiatelo!”

“Sono serissimo”.

“Mi sto stancando di tutto questo! Sei il solito!”

“Va bene, va bene. Salti subito alle conclusioni, è davvero difficile discutere con te… per fortuna che avete Takigawa, faresti scoppiare una guerra come niente tu… rimettiti a sedere, ti prego” lo esorta, col tono accondiscendente di chi è pronto a sopportare le intemperanze per un bene superiore. “Ti chiarisco le cose. Io sono molto contento che Miyuki sia un mio pari, altrimenti non mi divertirei così tanto. Ormai ho rinunciato all’idea di unire la nostra gente. D’altronde, non avete nulla che possa interessarmi”.

Ancora offeso e irritato, lo fulmina con lo sguardo. Troncherebbe immediatamente quella conversazione, se non fosse tanto importante.

“Smettila di considerarvi superiori e abbi rispetto”

Narumiya lo scruta attentamente. Sorride compiaciuto.

Il sorriso scivola via dalle sue labbra. Assume un’espressione serie e composta. Cambia persino il tono della sua voce.

“Parliamo degli orchi. Dei nostri nemici. Li combattiamo da secoli. Li abbiamo cacciati molte volte. Ci siamo sporcati del loro sangue. Loro sono la nostra nemesi”.

Yuki annuisce. Narumiya continua.

“Sono esseri a modo loro semplici. Ubbidiscono solo ai propri istinti, e al loro padrone. Ci rifiutiamo di guardarli negli occhi, perché non hanno nulla che valga la pena vedere. Eppure io non ero pronto… a quello che mi è successo. Quando mi hanno catturato ho annullato dentro di me ogni paura e incertezza. Impotente nelle loro mani mi sono persuaso che ne sarei venuto fuori, che i miei mi avrebbero salvato. Avrei potuto resistere con le armi, ma… mi sono ricordato delle vostre parole. Mi sono finto svenuto e grazie a questo non mi hanno legato come avrebbero dovuto”.

“Vuoi dire che i tuoi poteri sarebbero stati vani?”

“Cogli il punto. No, non lo sarebbero stati. Ma non ero pronto… io non ero pronto. Nell’istante in cui ho sentito che ero preso, è svanita tutta la mia forza. È molto diverso dal combatterli in campo aperto”.

“Forse hanno usato un incantesimo particolare”.

“No, era un gruppo molto stupido, per mia fortuna. Li ho sentiti parlare… era proprio me che volevano. Non era un caso. La loro lingua era… oscena. Non saprei ripeterti nella nostra… lo squallore delle loro parole. Mentre attendevo la mia occasione mi sono impedito di provare alcunché. Ma, dopo… quando sono tornato sicuro nella mia stanza e non potevo dormire né mangiare… Ne ero certo. Sarebbe stato meglio morire. Era quello che desideravo più di ogni altra cosa. Ovviamente non mi sono arreso e, con l’aiuto dei Valar ho colto il momento migliore per scappare”.

“Sinceramente, non capisco perché mi dici queste cose. Come vedi, Isashiki è di nuovo qui. Comunque sia andata, io sarò qui per lui. Abbiamo tutto il tempo per farlo riprendere”.

Narumiya lo scruta incredulo, molto molto incredulo.

“Allora non hai sentito cosa ho detto? Tu non sai”.

“Jun è il mio compagno. Ha un cuore forte. Mi aiuterà a capire”.

“E dimmi… quando si sveglierà, gli chiederete se ha visto Sawamura”.

“Ma certo che sì”.

“Sei consapevole che qualunque cosa ne verrà fuori sarà disastrosa, vero?”

“Sarà la verità. Sarebbe da vigliacchi tirarsi indietro proprio adesso”.

“E adesso che persino Chris, mosso dalla speranza, appoggia il piano chiaramente suicida di Miyuki, io ti chiedo. Che certezze avete su di lui” fa un cenno verso Isashiki. “Senza sapere che accadrà quando si sveglierà”.

“Come puoi dire una cosa del genere? Cosa hai visto?”

Narumiya si rilassa contro lo schienale, stendendo le braccia in avanti. Mastica lentamente