, in modo discreto, un ragazzino moro che cercava disperatamente di non guardare dalla loro parte.

“Si chiama Paul Anderson. – bisbigliò Jane, come se fosse un segreto – Voglio sapere se gli piaccio.”

Sherlock sezionò il ragazzino per qualche secondo.

Tentava di dare un ordine a dei capelli neri ribelli che non volevano saperne di stare al loro posto, aveva gli occhi neri, stava sudando ed era visibilmente nervoso.

Guardava Jane cercando un pretesto per avvicinarsi, ma era intimorito dalla presenza di Sherlock.

“No. – sentenziò il consulente investigativo – Non gli piaci.”

Jane stava studiando l’espressione di Sherlock.

Gli sorrise, lo costrinse ad abbassarsi per dargli un bacio e lo salutò senza drammi:

“Grazie, zio Sherlock. Ci vediamo a casa.”

Sherlock si aspettava che Jane ci rimanesse male, ma lei sembrava tranquilla.

Leggermente perplesso, tornò a casa.

 

 

Era pomeriggio inoltrato.

Sherlock era seduto sulla sua poltrona e stava meditando su un caso che gli aveva sottoposto Lestrade.

John stava leggendo il giornale.

Jane entrò in salotto sbattendo i libri sulla scrivania:

“I ragazzi sono proprio stupidi!” esclamò furibonda.

John sospirò, piegò il giornale e spostò la propria attenzione sulla figlia:

“Signorina, non si entra in casa in questo modo.” disse in tono severo.

Jane andò da lui e gli diede un bacio sulla fronte:

“Scusa papà, ma davvero … Paul è un vero stupido.”

Sherlock alzò un sopracciglio.

Era veramente confuso dalla reazione tardiva di Jane:

“Ti ho detto stamattina che non gli interessi.” sottolineò in tono brusco.

Jane sbuffò, facendo un gesto con la mano, come se volesse cacciare un insetto fastidioso:

“Oh, ma hai chiaramente mentito! – esclamò con sicurezza – Negli occhi avevi lo stesso sguardo che hai quando la signora Peel parla con papà.”

John si portò una mano davanti alla bocca per tentare di celare la risata che gli stava nascendo dal profondo del cuore.

“Io non ho strani sguardi mentre tuo padre parla con le persone.” ribatté Sherlock, gelido.

“Certo che li hai, zio Sherlock! – insisté Jane – Quando papà parla con la signora Peel, tu fai quello sguardo che sembra dire ‘se quella smorfiosa non la smette di parlare e ridere con John le taglio la lingua’. Se poi la signora Peel osa appena sfiorare papà, il tuo sguardo si trasforma all’istante in un ‘ora la uccido e la faccio sciogliere nell’acido’.”

John iniziò a tossire convulsamente.

Sia Jane che Sherlock lo fissarono preoccupati:

“Sto bene. – riuscì a dire senza soffocare – Sto bene. Mi è andata di traverso della saliva.”

Sherlock strinse gli occhi perché aveva capito immediatamente che John mentiva.

Il caro marito stava soffocando una risata perché lui, il migliore consulente investigativo del mondo, era stato smascherato da una ragazzina di undici anni.

Sherlock fulminò John con lo sguardo:

“Penso che tu riesca ad arrivare a prenderti un bicchiere d’acqua anche da solo, vero?” il tono di Sherlock era veramente offeso.

Jane si era già precipitata in cucina ed era tornata dal padre con dell’acqua.

“Grazie tesoro. – disse John, dopo aver bevuto – Sei stata veramente gentile. A differenza di qualcun altro.”

Sherlock non rispose alla provocazione, ma mise un broncio da uomo oltraggiato, che fece sorridere John.

Jane non capiva cosa avesse detto di male, ma tornò a parlare con il padre del suo problema:

“Dopo aver avuto la conferma da zio Sherlock che gli piaccio, ho avvicinato Paul e gli ho fatto capire che mi sarebbe piaciuto che fossimo andati insieme a vedere il terzo film della trilogia dello “Hobbit”. Sai che lo fanno in versione integrale, solo domenica, in quel meraviglioso cinema che ha quel 3D stupendo ed il miglior sonoro di tutta Londra. E sai cosa ha fatto quello stupido?”

La domanda di Jane doveva essere solo retorica, ma John rispose ugualmente:

“Ha detto che gli dispiaceva tanto, ma che aveva un altro impegno e che non poteva venire con te.”

Jane alzò le braccia esasperata:

“Giusto! – sbottò – Dato che gli piaccio, perché non ha colto l’occasione e non ha accettato di venire al cinema con me?”

John sorrise alla figlia e le indicò di sedere:

“Tesoro, devi capire una cosa. – esordì in tono dolce – I ragazzi della tua età sembrano così spavaldi e sicuri di sé, ma, in realtà, sono terrorizzati dalle ragazze, soprattutto se prendono l’iniziativa, come hai fatto tu.”

Jane fissò il padre perplessa:

“Gli ho solo proposto di andare al cinema insieme, non di sposarlo.”

“Certo, lo so. – ribatté John – Però hai fatto la prima mossa, mentre Paul avrebbe voluto essere lui a farla per primo. Vedrai che capirà di avere sbagliato e ti inviterà ad andare al cinema con lui molto presto.”

Jane diede un bacio al padre sulla fronte:

“Vedremo. Vado a fare i compiti.”

 

 

John e Sherlock rimasero da soli nel salotto.

John riprese il giornale e lo aprì di nuovo alla pagina che stava leggendo quando Jane era entrata.

“Non dovresti incoraggiarla.” Sibilò Sherlock in tono arrabbiato.

“Non ti preoccupare. – ribatté John in tono tranquillo – Le cotte,