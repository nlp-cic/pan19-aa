hai paura, e sei arrabbiato..."
Il bambino si sedette di scatto, scoprendosi.
"Cosa ne sai tu?! Chi sei, eh?! Come ti permetti di entrare in camera mia a quest'ora?! Cosa vuoi da me?!" urlò con gli occhi sbarrati, arrossati e gonfi.
Poi, una volta passato lo sfogo nervoso, chinò il capo.
"Anche fosse, non importa a nessuno" disse in un sussurro a malapena udibile.
Draco ritirò la mano, sospirando.
"A me importa" rispose.
Il bambino lo guardò con sospetto.
"Continuo a non sapere chi sei" borbottò.
C'era qualcosa in quell'estraneo, però, che glielo faceva sentire stranamente familiare e lo spingeva a fidarsi.
"Non è importante, Draco.
Stammi a sentire, non ho molto tempo.
So che ti senti solo, non chiedermi come o perchè, ma lo sento.
Anche quando sei circondato da quelli che si definiscono tuoi amici, ti senti solo.
Ti manca qualcosa.
E sai benissimo cos'è."
Esattamente come si aspettava, il bambino inarcò un sopracciglio e sporse il labbro inferiore in fuori, per poi ignorare completamente il commento.
Se non si fosse trovato in una situazione estremamente delicata, il tutto gli sarebbe sembrato piuttosto divertente.
Comunque, il biondo incrociò le braccia sul petto e guardò la sua controparte tredicenne per un lungo minuto, fino a che questi sbuffò e si decise a rispondere.
"A me non manca niente. Sono un Malfoy, io.
Sono il migliore, e ho tutto.
Non ho bisogno di nessuno, capito?
Nessuno.
Nessun professore, assistente, tutore o che so io."
"Per questo ogni volta che cammini da solo incurvi le spalle, vero?
È il peso di essere un Malfoy..."
Draco disse queste parole senza pensarci, e si sentì colpito a sua volta dalla loro dolorosa veridicità.
Il bambino sembrava confuso.
"Io...io...io non..."
"Ed è sempre perchè sei così perfetto e felice che piangi di notte quando sei solo a casa, immagino" insistette Draco, senza dargli tregua.
"Io non piango mai!" strillò il bimbo, platealmente smentito dalle lacrime che gli rigavano le guance.
"Sono...forte..." balbettò, mentre un singhiozzo troppo forte per essere represso gli spezzava la voce.
Draco si sentì stringere il cuore a quella vista, ricordando tutte le volte che aveva pianto e si era sentito completamente solo.
Fu allora che, seguendo l'istinto, afferrò il bimbo per un braccio e lo tirò a sè, stringendolo al petto.
Dapprima il biondino si dibattè, tempestandogli il torace di pugni, poi si calmò lentamente e nascose il volto nel maglione leggero di Draco.
"Non starai così male per sempre, Draco" sussurrò accarezzandogli i capelli "te lo assicuro. Un giorno penserai a tutto questo e non sarà altro che un brutto ricordo."
Il bimbo tirò su col naso e annuì, ma non si mosse.
C'erano così tante cose che avrebbe voluto dirgli, così tante cose che avrebbe voluto fare, ma non riusciva a muoversi, o a parlare, sopraffatto dalla consapevolezza che, invece, quel passato continuava a fargli male.
Il bambino alzò la testa e lo guardò, gli occhi grigi ancora lucidi.
"Dimmi chi sei, per favore.
E perchè mi sento così tranquillo con te" gli domandò.
Draco gli sorrise.
"Sono l'uomo che diventerai, Draco.
Sono te fra cinque anni."
Il biondino si staccò da lui, quasi scandalizzato.
Probabilmente lo considerava pazzo.
"E tu speri che ci creda?!" sbottò, ridendo.
Ma Draco riconobbe quella risata stridente e nervosa, era quella dietro cui tante volte si era nascosto, negli anni.
"Senti, non m'incanti.
Non dimenticare che sono stato te, conosco benissimo i tuoi trucchetti.
Vorresti credermi, non è vero?"
Il bimbo gli voltò le spalle.
Draco alzò gli occhi al cielo.
Certo che Potter non aveva tutti i torti a definirlo insopportabile!
Il pensiero di Harry gli scaldò il cuore, e ricordò che stava facendo tutto questo anche per lui.
Per avere un'altra opportunità.
Il famoso ghigno, ormai un po' il suo marchio di fabbrica, gli spuntò sul viso.
"D'accordo, Draco, l'hai voluto tu!" esclamò.
"Primo: sei gay. L'hai scoperto quando hai beccato una rivista di Pansy e ti è venuto duro guardando la pubblicità di un profumo con un uomo in mutande.
Secondo: odi i ragni. Quando ne vedi uno strilli come una donnetta.
Terzo: hai un tanga di pelle rossa nell'armadio, nascosto in un cassetto interno della scacchiera insieme alle foto che ti sei scattato pavoneggiandotici davanti allo specchio.
E infine, quarto..."
Il piccolo Draco si era già voltato verso di lui, con le guance di una simpatica tonalità rosso ciliegia.
Sembrava morire dalla voglia di zittirlo, ma era troppo in imbarazzo per aprir bocca.
Draco gli sorrise.
"Quarto, non hai mai smesso di volere che Potter diventasse tuo amico."
Il bimbo abbassò lo sguardo giocherellando col bordo della maglietta del pigiama.
Il silenzio che scese di nuovo sulla stanza, stavolta, non fu niente più di un lenzuolo bianco.
D'un