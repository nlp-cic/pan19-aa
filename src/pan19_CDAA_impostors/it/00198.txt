profumo di inchiostro, né la carezza della sua voce tra i capelli, né la tonicità...«Ehi, che modi sono questi?!».No, effettivamente avrebbe notato quel culo anche senza l’ausilio del tatto. Pamela raddrizza gli occhiali scuri sul naso e sorride alla voce indignata dell’uomo.«Perdonami, tesoro, non ti avevo visto».

Pamela Barnes è la sensitiva che ci rimette gli occhi quando, nel primo episodio della quarta stagione, tenta di mettersi in contatto con Castiel. Mi piace perché, oltre ad essere una donna tosta, non si lascia abbattere dalla sua disabilità: fa sempre buon viso a cattivo gioco e affronta la vita con umorismo e sfacciataggine fino alla fine.La canzone a cui si fa riferimento all’inizio della drabble è “Eyes without a face” di Billy Idol.Una drabble più leggera, questa settimana. Alla prossima!

Personaggio - Becky RosenRating - verdeGenere - slice of life, commedia


            (See the end of the chapter for  more notes.)
            

«In questo capitolo dovrei esserci anche io!». Chuck guarda Becky come quando gli ha proposto di interpretare sotto le lenzuola una delle sue fanfiction omoerotiche. Ora come allora non le pare di aver detto chissà quale assurdità. «I Winchester erano alla convention per merito mio, ricordi?».
«Ricordo che hai...», Chuck mima le virgolette, «...preso in prestito il mio cellulare per attirarli con l’inganno».
«Esatto! Non puoi tralasciare un dettaglio così importante».
«Sì, invece! Decido io cosa tralasciare, sono io il Dio di questa storiaaahia!».
Chuck sembra un micio che arruffa il pelo, mentre si massaggia il punto in cui ha ricevuto un pizzicotto. Becky sorride sorniona.
«Un Dio gracile, però».

Nell’episodio 5x09 “The Real Ghostbusters” si scopre che Chuck sta lavorando ad altri libri della saga di Supernatural. Sappiamo anche che per un po’ di tempo Chuck e Becky si sono frequentati, perciò mi piace pensare che lei abbia approfittato della loro relazione per farsi inserire nei libri. Inoltre, mentre nell’ultimo episodio della quinta stagione Chuck lascia intendere a Dean di aver rotto con Becky perché troppo inesperta, nella settima stagione Becky ipotizza di aver intimidito Chuck con la sua “sessualità vibrante”: ecco, io ho deciso di credere alla versione di Becky.Ultimo appunto: la battuta finale della drabble è ovviamente una citazione al film “The Avengers”.E anche questa settimana è passata. Alla prossima!

Personaggio - Jody MillsRating - verdeGenere - slice of lifeAvvertimenti - missing moment


            (See the end of the chapter for  more notes.)
            

«Cosa vediamo?».
«Qualcosa con Brad Pitt».
Le lezioni di caccia si concludono sempre davanti alla tv, con un secchio a testa di popcorn o un’altra schifezza ipercalorica.
«Sì, ma non “Vento di passioni”».
«Perché? È un film bellissimo!».
Donna ha il potere di far regredire Jody agli anni del college, quando era ancora single, giovane e spensierata, e soprattutto di non farla sentire in colpa per questo.
«Oh, ti prego. Dovrebbe intitolarsi “La famiglia Sfigati”».
La risposta di Donna è un cuscino sulla faccia, al quale Jody replica con una grandinata di popcorn sulla testa.
È meraviglioso avere un’amica che ti permette di fare la scema di tanto in tanto.

Alla fine dell’episodio 10x08 “Hibbing 911” Jody si offre di dare a Donna qualche dritta su cosa uccide cosa, così ho pensato di sfruttare questo missing moment. Jody ne ha passate tante e con due adolescenti a carico, suppongo che i momenti di spensieratezza per lei siano rari.A me il duo Jody&Donna è piaciuto immediatamente, fin dal primo fotogramma. Spero che in futuro gli autori dedicheranno qualche altro episodio a questa divertentissima coppia di amiche.Ringrazio Dragana che con i suoi aneddoti mi ha ispirato questa drabble.Alla prossima settimana!

Personaggio - Krissy ChambersRating - verdeGenere - slice of lifeAvvertimenti - personaggio originale


            (See the end of the chapter for  more notes.)
            

«Cosa ti ha convinto ad andare al canile?».
Krissy fa spallucce.
«Da bambina desideravo un cane, tutte le famiglie normali ne avevano uno». La normalità di qualcuno è una stranezza per qualcun altro, le rispondeva sempre suo padre. «Così quando ho cominciato a vivere normalmente per mantenere la promessa fatta a Dean, ho pensato che un cane avrebbe portato fortuna. Non potevo immaginare...».
«...che sarebbe diventato il tuo coinquilino?», chiede Buck, pescando l’ultimo biscotto dalla scatola.
Krissy gli assesta uno scappellotto e lui guaisce.
«No, che avrebbe sgranocchiato biscotti per cani sul divano. Attento alle briciole!».
Normalità è convivere con uno skinwalker, adesso.
Da qualche parte papà se la ride.

Alla fine dell’episodio 8x18 “Freaks and Geeks” Krissy promette a Dean che avrebbe provato a condurre una vita normale e che non sarebbe andata in cerca di guai, ma che non si sarebbe tirata indietro se fossero stati i guai a trovare lei. Nel mio headcanon questa dichiarazione è stata profetica per lei, le capitano di continuo cose buffe e bizzarre, tipo quella descritta nella drabble.Nell’universo di Supernatural vampiri e licantropi che provano a nutrirsi solo di animali e a vivere pacificamente con gli umani sono una realtà. Perché non dovrebbe essere altrettanto per alcuni skinwalker? Ovviamente