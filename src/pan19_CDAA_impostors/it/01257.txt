a Sherlock, se mi dovesse succedere qualcosa, e che farai di tutto per aiutarlo a tenere Jane con sé.”

“Te lo prometto, John. – assicurò Mycroft in tono deciso – Noi siamo una famiglia. Strana e caotica, certo, ma non lascerò mai solo né mio fratello né mia nipote.”

“Grazie.”

 

 

I due giorni seguenti trascorsero lenti, per Sherlock e John.

I due uomini riuscirono a non fare a capire a Jane che ci fosse un dolore immenso che incombeva sulla loro famiglia.

John non aveva voluto dire nulla a Jane, perché non si preoccupasse ed avesse paura di perdere l’unico genitore che aveva sempre avuto al proprio fianco.

Sherlock non era d’accordo, perché sapeva che Jane era una ragazzina molto più matura dei suoi quindici anni e che si sarebbe arrabbiata per essere stata tenuta all’oscuro di tutto.

Malgrado ciò, rispettò il desiderio di John e non disse nulla a Jane.

In quei due giorni, cercarono di ridere e scherzare come avevano sempre fatto, malgrado il loro cuore fosse pieno di dubbi e paure.

La notte prima dell’intervento, Sherlock e John andarono a letto abbastanza presto, ma fecero fatica a prendere sonno.

Sherlock tenne stretto a sé John, circondandolo con le proprie braccia e mettendo una gamba sulle sue.

Avvolgendolo in questo caldo abbraccio, era come se tentasse di proteggerlo dal male che stava cercando di distruggerlo dall’interno.

 

 

Arrivò il giorno della biopsia.

John avrebbe dovuto trascorrere qualche giorno in ospedale, quindi informò Jane che sarebbe partito per un convegno, nel pomeriggio, e che si sarebbero rivesti due giorni dopo:

“Mi raccomando, fai a modo ed ubbidisci a Sherlock come se fossi io.” disse prima di uscire.

“Uffa papà! – sbuffò Jane – Non hai bisogno di dirmi queste cose, non sono più una bambina!”

“Hai ragione. – sorrise John, dandole un bacio sulla testa – Fai a modo lo stesso.”

Jane uscì.

John guardò Sherlock:

“Andiamo?” chiese il dottore al marito.

“Andiamo.” rispose Sherlock.

 

 

Durante il tragitto, né John né Sherlock parlarono, persi nei loro pensieri.

Arrivati in ospedale, John venne ricoverato, mentre Sherlock lo aiutava a sistemare la sua roba, entrarono Mycroft e i due medici che si sarebbero occupati della biopsia, per spiegare come avrebbero proceduto.

Pochi minuti dopo, John venne portato via e sorrise a Sherlock, rassicurante.

Sherlock si sedette in una poltrona, in attesa, mentre Mycroft si accomodava su un’altra.

I medici avevano spiegato che sarebbe stato un intervento lungo.

 

 

Jane era arrivata a scuola e si era dimenticata di far firmare al padre un’autorizzazione per una gita.

Dato che il padre sarebbe partito solo al pomeriggio per il convegno, durante la pausa mensa, decise di andare in ospedale da John per fargliela firmare e poterla presentare agli insegnanti.

Quando arrivò in ospedale, sorridente, venne accolta da un’infermiera che si comportò in modo strano.

La donna sembrava quasi imbarazzata, come se non sapesse cosa dire.

Jane rimase perplessa.

Cominciò a preoccuparsi quando le venne incontro Sarah Saweyr.

“Ciao Jane. – la salutò la donna – Cosa ci fai qui?”

“Sto cercando mio padre. – rispose Jane, in tono secco – Cosa sta succedendo?”

“Nulla …” cercò di rassicurarla Sarah, ma Jane non le diede retta e corse verso lo studio del padre.

Lo trovò vuoto, come se quella mattina non fosse stato usato:

“Dove è mio padre?” domando cominciando a preoccuparsi.

Sarah sospirò. Ormai il danno era fatto:

“Vieni con me.”

Jane seguì Sarah fino ad una stanza, dentro la quale c’erano Sherlock e Mycroft in attesa.

La ragazza li guardò sorpresa:

“Che cosa sta succedendo? – chiese in tono secco – Perché siete in questa stanza? Dove è mio padre?”

“Cosa ci fai qui? – domandò Sherlock di rimando – Dovresti essere a scuola!”

Jane aveva capito che le avevano tenuto nascosto qualcosa che riguardava suo padre.

Si sentì trattata come una bambina ed iniziò ad arrabbiarsi:

“Non rispondere ad una domanda con una domanda! – sbottò – Dove. È. Mio. Padre!”

Sherlock valutò che non fosse più il caso di negare l’evidenza:

“Lo stanno operando.” rispose.

Jane spalancò la bocca, senza riuscire a dire nulla.

Provava un misto di sentimenti contrastanti.

Si sentiva preoccupata, arrabbiata, spaventata e tradita.

“Per cosa?” mormorò.

“È una biopsia. – rispose Sherlock – Gli hanno diagnosticato un tumore.”

“E NON MI HAI DETTO NULLA! – urlò con tutto il fiato che aveva in corpo – COME TI SEI PERMESSO DI TENERMI NASCOSTA UNA COSA DEL GENERE!”

Sherlock non reagì.

Capiva la rabbia e la paura di Jane.

Erano le stesse che provava lui:

“Tuo padre non voleva che ti preoccupassi. – rispose con calma – Io ho solo rispettato un suo desiderio.”

“E da quando fai quello che ti chiede mio padre? – sibilò Jane – Si tratta di MIO padre. Io ho il diritto di sapere cosa stia succedendo.”

“Ed è mio marito. – ribatté Sherlock – Mi ha chiesto di non dirti nulla. Non ero d’accordo con lui, ma ho rispettato la sua