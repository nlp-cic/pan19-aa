crostata. «Posso sapere come mai proprio la crostata di ciliegie?»Rufy alzò appena le spalle. «Mi da la nausea…»«Ma tu ami le ciliegie.»«Lo so!» Non voleva dare quella risposta brusca, non voleva che Law lo fissasse con quel suo sguardo tagliente e che sembrava spogliarlo, mettendo in luce tutte le sue debolezze, ma le sue mani stavano già cominciando a tremare, la mente che vorticava in un tripudio di immagini che credeva di aver cancellato per sempre – e invece no, erano sempre lì, apparivano ogni volta che i suoi occhi incrociavano lo sfregio di suo fratello. «Solo… mi rimanda a dei brutti ricordi…»Come aveva giustamente previsto, Law aveva posato la crostata sul vassoio da tè rimasto lì, per prestare totale attenzione a lui. Rufy avrebbe voluto nascondersi, allontanarsi, perché non era tanto l’idea di parlare con Law a spaventarlo, quanto l’idea di rivivere quei momenti un’altra volta, ancora e ancora. Avrebbe solo voluto coprirsi il volto per non vedere gli occhi grigi come l’acciaio del giovane che si avvicinavano pericolosamente ai suoi. Ma non fece nulla di tutto questo, semplicemente sussultò nel sentire le dita dell’altro che si insinuavano al di sotto della manica della felpa per tastare la sua pelle, in un movimento lento. Lo stava… tranquillizzando. «Non sei obbligato a parlarmene…» Lo sapeva. Lo sapeva cosa si provava a sentire le domande sconvenienti della gente, le loro parole piene di pietà, le loro false espressioni di commozione. Forse era la febbre, o forse sentiva Rufy più vicino del solito perché era così, vulnerabile, privato del suo sorriso, fatto sta che anche lui si stupì del suo gesto improvviso, allo stesso modo del più piccolo. Qualcun altro, probabilmente, non avrebbe letto nulla nel volto assolutamente privo di qualsiasi emozione del giovane chirurgo; Rufy sì, e vedeva la stessa espressione che assumeva quando si perdeva a osservare sua sorella, di tanto in tanto. Era malinconico, preoccupato. Era preoccupato per lui. Nessuno disse niente per un po’, Trafalgar che continuava a muovere le dita avanti e indietro lungo il polso di Rufy, gli occhietti vispi di quest’ultimo che parevano due buchi neri, lucidi. Alla fine, Rufy produsse un sospiro rumoroso. «Sto bene…» disse, anche se gli venne difficile parlare con la lingua attaccata al palato dalla saliva. Law arrestò quella sorta di massaggio, ma le dita rimasero dov’erano. Almeno fino a quando Rufy non decise di togliersi la sua sgargiante felpa arancione, rivelando la maglietta bianca – trasparente, per essere precisi – a maniche corte che portava sotto, sebbene fuori ci fossero almeno dieci gradi sotto zero.«Cosa stai…?» disse Law, la mano sollevata ancora a mezz’aria, perplesso e basito in egual misura. «Questa…» Le pupille grigie dell’altro si mossero, seguendo il dito del più piccolo, notando che da sotto la maglietta si intravedeva una cicatrice a forma di X. «Questa fa parte della storia…»Trafalgar rimase ammutolito, non riuscendo a proferire alcuna parola che avesse un senso compiuto, o che non intaccasse in alcun modo la delicatezza del momento. Rufy – si poteva ben dire – era praticamente mezzo nudo davanti a lui, e per giunta si stava aprendo con lui, raccontandogli qualcosa che probabilmente l’aveva torturato per anni, forse era persino la cosa che ogni tanto lo faceva svegliare di soprassalto tra le sue braccia, nelle poche volte che avevano dormito assieme.Avevano avuto momenti di intimità, conoscevano qualcosa sul passato dell’altro, ma non fino a questo punto, non fino a esporsi troppo. Law non era sicuro che ci sarebbe riuscito mai, benché detestasse ammettere che si fidava di quel ragazzino come se lo conoscesse da tutta la vita. I suoi occhi tornarono su quelli color ossidiana di Rufy, seri, come a voler sottolineare il suo stato d’ascolto, il suo essere presente e possibilmente partecipe di quella conversazione che, sicuramente, sarebbe stata la più importante tra loro due, persino più importante di quando l’uno si era dichiarato all’altro. Rufy produsse un altro lungo e rumoroso sospiro prima di ricominciare a parlare. «Lo sai che mio padre è una persona importante… vero?»Trafalgar non capì cosa c’entrasse in quel momento, tuttavia annuì. «È uno dei candidati al ruolo di procuratore. Tuo fratello ha persino dei rapporti con lui.»Rufy fece una risata nervosa, passandosi la mano tra i capelli. «Già, Sabo…» s’interruppe giusto un attimo, senza smettere di ridere nervosamente. «Mio padre è sempre stato un bravissimo avvocato, o almeno così mi dicono, però era sempre sommerso dal lavoro, per questo io vivevo praticamente a casa del nonno, e lui non ha mai avuto problemi con questo, neanche quando il nonno portava me e i miei fratelli in viaggio…»Sapeva di stare facendo un discorso a vuoto, se ne rendeva conto lui stesso. Artigliò la coperta, imponendosi di rimanere calmo, richiamando il suo autocontrollo, la sua forza d’animo, cercando di sopprimere quel bambino di dieci anni che cercava di venire a galla con tutte le forze, di scatenare un possibile pianto, un possibile urlo. Non perché non volesse lasciarlo uscire