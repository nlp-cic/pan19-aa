che riempivano la strada nella speranza che le trasmettessero un po’ della loro gioia. Infine, giunse alla sua vera meta: l’appartamento 707.
“E’ proprio vero che quest’edificio senza ascensore non è adatto ad una donna incinta!” pensò Nana, ansimando nel salire l’ultima rampa di scale che portava al settimo piano.
Infilò la chiave nella toppa. Per quanto qualcuno avrebbe potuto giudicarla un po’ patetica, la ragazza credeva che, in quella circostanza, nulla avrebbe potuto farla sentire più protetta se non il luogo dove aveva passato alcuni dei suoi mesi più felici. Voleva solamente dare un’occhiata, come aveva fatto le altre volte che era passata di lì; assicurarsi che fosse tutto a posto.
Dato che ultimamente la sua vita non stava scorrendo esattamente con la solita placidità, le faceva piacere vedere che alcune cose non erano ancora cambiate in negativo. Non voleva neppure pensare al giorno in cui sarebbe stata svuotata completamente dei suoi mobili e riaffittata a qualcun altro…
Accese la luce e fece immediatamente un passo indietro, quando la sagoma di una persona si stagliò davanti ai suoi occhi.
- Hachi! – sbottò Nana Osaki, incredula quanto lei, facendosi quasi sfuggire la sigaretta dalle labbra. Poi, notando che non la smetteva di fissarla spaventata tenendosi una mano sul cuore, manco avesse visto qualcosa di assolutamente mostruoso, scoppiò a ridere.
… Aveva sempre amato la sua risata cristallina, fin dalla prima volta in cui l’aveva udita. Questo la rilassò un po’, nonostante avesse ancora un leggero batticuore.
- Allora, come mai sei qui? – le chiese lei, spegnendo la sigaretta in un posacenere. Era ancora per metà intera, ma c’era il bambino… Una volta Nana le aveva detto di voler smettere di fumare per migliorare le proprie doti canore, ma il tentativo era andato presto a vuoto. – Che c’è, Takumi ti ha tirato un bidone?
La frase era stata chiaramente pronunciata col tono di una battuta, ma Hachi sfuggì immediatamente al suo sguardo, quasi vergognosamente, colta in fallo.
- Lo ha fatto sul serio…? – borbottò, sorpresa e leggermente adirata. – Dovresti riempirlo di pugni come ti avevo consigliato di fare durante i fuochi d’artificio sul fiume Tama.
Stiracchiò un sorriso, ricordandosi di quella sera.
- Non credo che sia via con un’altra donna, mi ha detto che è per lavoro, - sussurrò.
- Allora potrebbe essere vero, - disse l’altra sottilmente, - visto che manca anche Ren.
Prese quelle parole come una sorta di rassicurazione, ma, subito dopo, le venne il dubbio che Nana potesse sentirsi triste quanto lei per quello…
- Come mai sei venuta anche tu qui? – le domandò infatti con cautela.
La cantante chiuse gli occhi e si appoggiò con la schiena al vetro della finestra. I primi fiocchi di neve avevano iniziato a planare dolcemente nel cielo, plumbeo ma terso.
- Ormai non torno più molto spesso qui, da quando io e gli altri ci siamo trasferiti al condominio messo a disposizione dalla Gaia Records. Ma è un buon posto dove rilassarsi.
Hachi non fece commenti a quell’affermazione.
- Non pensavo che ti avrei rivista così, - disse invece.
- Sarà stato un regalo di Natale del Gran Demone Celeste, - la prese in giro Nana, strappandole finalmente una risata sincera.
- Dovremmo cogliere l’occasione per festeggiare! – esultò allegramente, per poi afflosciarsi di colpo ad un repentino pensiero: - … Ma tu forse hai altro da fare…
Nana scosse la testa.
- A parte il fatto che mi fa piacere essere qui con te, i ragazzi sono già impegnati, stasera, e io non ho tutta questa voglia di stare da sola.
Con quel ‘ragazzi’ certamente intendeva il resto dei Blast, ma non se la sentì di farsi dare la conferma che Nobu stesse trascorrendo la serata con quella ragazza bella quanto vistosa: anche se era vero che tra loro due era finita per una sua scelta, anche se si rendeva conto che era puerile, certe volte rimpiangeva ciò che ne sarebbe potuto essere di lei se non si fossero lasciati, se avesse accettato Nobu invece che Takumi come padre del suo bambino...
- Sono veramente felice di averti incontrata, Nana, - le disse sinceramente. Lei sorrise di rimando senza rispondere, e in quell’espressione distesa si poteva leggere un’indulgenza che Hachi credeva non gli avrebbe più concesso. Era convinta che la loro amicizia fosse stata definitivamente rovinata dal suo comportamento incostante, eppure adesso…
Il suo stomaco decise di brontolare esattamente in quel momento idilliaco, spezzando l’atmosfera.
Hachi calò gli occhi, imbarazzata.
- Caspita! – ridacchiò Nana. – Lo sapevo che non c’era da fidarsi di quell’uomo, se non si assicura neppure che voi vi nutriate a sufficienza…
Nonostante tutto, la sua voce suonò di nuovo scherzosa.
- Non ho ancora cenato, - si giustificò lei, - e in effetti credo che non sarebbe male sgranocchiare qualcosa. Il problema sarà procurarci da mangiare. – Indicò col dito fuori dalla finestra. – Sta nevicando forte, non è il caso di scendere giù in strada.
- Questo non è un problema, - disse spicciativa la seconda ragazza,  e si rimise