“Sam è stato influenzato molto negativamente da quella relazione. È una persona migliore adesso, non più dipendente dal sangue di demone.”

“Ok, lo prometto. Ma tu non devi dir loro che non stavo leggendo la tavoletta.”

“Abbiamo un accordo.”

Stavano per lasciare la cella quando Kevin urtò contro una scrivania. Quanto è vero Dio, una vecchia copia del Kama Sutra cadde dalla scrivania. Dopo aver trovato il libro ed esclamato in modo scandalizzato, Kevin si sentì obbligato a spiegarlo a Cas.

Castiel aveva visto molti atti sessuali nella sua vita e aveva una conoscenza basilare di molti, ma non gli erano familiari tutti i termini che usava Kevin. Kevin, vedendo un’opportunità per educare il suo compagno, iniziò a disegnare per Castiel delle figure con il corrispondente e attuale gergo comunemente associatoli; prima, Castiel era rimasto scioccato e confuso dalla lezione, ma lentamente iniziò ad aumentare il proprio interesse. Kevin aveva una quantità inaspettata di conoscenze sull’argomento.

Il profeta era molto contento del loro diversivo. Aveva riempito il pavimento con disegni volgari di omini stilizzati. “Cas, sei umano adesso. Ciò significa che puoi fare un sacco di sesso e avere dei bambini, e nessuno può fermarti, quindi farai meglio ad usare tutta questa roba.”

Poggiò la mano sulla spalla di Castiel e sorrise come se avesse appena confidato a Cas la cosa più meravigliosa del mondo.

“Non so se voglio.”

“Lo vorrai,” disse Kevin saccentemente. “Almeno la parte riguardante il sesso. Fidati… A meno che tu non sia asessuale.”

Quando Castiel espresse di nuovo confusione, Kevin gli spiegò tutti i diversi tipi di sessualità di cui era a conoscenza. Molti erano completamente nuovi per Cas. Non capiva perché gli umani avessero una tale fissazione per le etichette. “Davvero, non appena ne avrai la possibilità, dovresti provare a scopare,” disse Kevin. “So che è quello che farei io.”“Perché? Perché importa così tanto?”

“Che vuol dire ‘perché’? Voglio dire, è bello, per prima cosa,” Kevin si appoggiò all’indietro e pensò attentamente. Non c’entrava solo quanto fossero fantastici gli orgasmi. “E’ bello essere con qualcuno. Perché la vita è breve. Tu sei abituato a vivere milioni di anni, ma gli umani non hanno tutto quel tempo. Gli umani sono fortunati ad avere cento anni, e i cacciatori? Anche meno. I cacciatori sarebbero fortunati a durare cinquanta.”

Kevin contemplò il mondo in cui era stato spinto. “Penso alla morte quasi ogni giorno. Me l’aspetto, in un certo senso, quindi, se trovassi qualcuno a cui tenere, non lascerei andare quella persona. Quando trovi qualcuno così, non sprecare il tuo tempo. Potresti non averne più.”

Il timore della mortalità colpì forte Castiel. Improvvisamente, il bambino davanti a lui gli stava facendo contemplare il mondo in maniera diversa. Kevin mise il broncio, lamentandosi del fatto che quasi tutte le ragazze in cui incappava adesso erano malvagie.

“Kevin! Cas!” Le voci di Sam e Dean riecheggiarono lungo il corridoio. La porta dietro Cas si aprì all’improvviso e Dean fece capolino con la testa.

“Oh! Avete trovato la cella?! Sammy, sono qui!” Urlò Dean. Entrò nella stanza e guardò in giro prima di posare lo sguardo su Kevin e Cas. Velocemente, la sua espressione si trasformò in scontenta. Sam corse a raggiungere il fratello.

“Ehi, ragazzi,” disse Sam, “Cosa fate qui?”

“Avete messo i sigilli anti-angelo come avevo chiesto?” Chiese Dean in tono acido.

“Sì,” replicò Kevin, indignato.

“Cosa fate qui?” Dean ispezionò i disegni sessuali sul pavimento. I suoi occhi si fissarono sul Kama Sutra e si infuriò. “Ti ho chiesto di fare una cosa, Kevin. Leggere la dannata tavoletta, e voi siete qui a ridacchiare sul sesso come una coppia di adolescenti.”

Sono un adolescente! Kevin pensò con veemenza. Si intristì perché avvertì l’arrivo di una tempesta. Notando i disegni, Sam pensò che Kevin che insegnava a Castiel il sesso fosse un po’ come il cieco che guidava un altro cieco.

“Sei stato messo su questa terra per un motivo!” Imprecò Dean, facendo sobbalzare Sam e Kevin. “Sai cosa c’è fuori! Perché non sei a leggere la tavoletta?”

Kevin ricordava ogni esame di livello avanzato per cui avesse mai studiato. Aveva dedicato tutto il suo tempo a quegli esami, rimanendo in piedi fino a tardi, sentendo la pressione esercitata su di lui da sua madre, i suoi amici, e i suoi insegnanti. Le tavolette erano quei test moltiplicati mille volte. Tradurre le tavolette non avrebbe semplicemente stabilito in quale college sarebbe entrato, avrebbero aiutato a decidere il destino del mondo. Era così sicuro che sarebbe crollato, ma non lo aveva fatto. Kevin si diede forza e si alzò con calma. Camminò verso Dean e gli lanciò uno sguardo sprezzante. “Ti sei ricordato del mio bourbon?”

“Piccolo – ”

Castiel raggiunse gli altri a una tale velocità da sembrare avesse ancora la sua velocità da angelo. Tirò indietro Kevin, proteggendolo con una posa difensiva. “Non far arrabbiare il profeta,” Cas disse a Dean, fissando su di lui i suoi occhi