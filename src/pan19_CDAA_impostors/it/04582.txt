la seconda volta in un'ora e non avrebbe retto ancora a lungo.

Sudato, accaldato e con la febbre che saliva gradualmente, il ragazzo sentiva le forze mancargli sempre di più, si sentiva più debole che mai e cominciava ad avere paura: di quel passo, non sarebbe sopravvissuto a lungo a quel veleno che gli macerava gli organi interni e gli scorreva nelle vene.

Asciugandosi la fronte per il sudore, il ragazzo barcollò lungo il corridoio, attento a non cadere per terra tanto la sua vista era annebbiata e la mente ottenebrata, e si appoggiò infine alla porta della classe per riprendere fiato almeno per qualche secondo.

"Parker, il fatto di essere lo studente più brillante della scuola non ti autorizza a dormire nei corridoi..

La voce squillante - e irritante come al solito - della signorina Morrison, la sua professoressa di Letteratura Angloamericana, lo fece sobbalzare, l'improvviso movimento ne acuì la nausea e dovette mordersi le labbra per evitare di dover mostrare ai genitori il conto delle scarpe nuove della sua insegnante e la quasi sicura nota disciplinare che questo avrebbe comportato.

"M-Mi scusi, signorina Morrison, avevo scambiato il corridoio per la mia stanza." borbottò ironicamente, nel tentativo di non far vedere il proprio volto sofferente aveva chinato la testa: "Cos'hai detto?" domandò lei, avvicinandosi di un passo, nonostante la sua non più giovane età non era una brutta donna, ma l'antipatia con cui si rapportava agli altri non volgeva a suo favore, "Rientra subito in classe." aggiunse, squadrandolo con aria severa da dietro gli spessi occhiali, "Insolente..." disse tra sé e sé mentre il ragazzo si affrettava ad aprire la porta e a sparire nell'aula.

All'interno, la lezione di chimica stava per finire così Peter si trascinò fino al proprio banco, isolato in fondo alla stanza, e si lasciò cadere senza forze sulla sedia.

Un istante dopo, un proiettile di carta lo colpì alla nuca, cadendo poi a terra a pochi centimetri da lui.

Lottando contro il desiderio di vomitare, si chinò e lo afferrò.


 Sei quasi al limite, dammi retta, sarebbe meglio parlarne coi tuoi. Potrebbero aiutarci. 


Sospirando, Peter scosse la testa e girò di soppiatto il viso per incrociare lo sguardo ansioso e preoccupato di Harry Osborn, migliore amico e figlio di uno dei più vecchi rivali del padre.

Afferrando lo stesso pezzo di carta e scribacchiatoci sopra qualche riga, lo rispedì al mittente, rischiando di colpire nel processo una delle ragazze che, sedute accanto a Harry, cercava di copiarne gli appunti.


 Non ho intenzione di dirgli che Spider-Man è stato avvelenato da qualcosa che neppure il figlio di Norman Osborn è riuscito a identificare. E non ho intenzione di dirgli che Spider-Man è loro figlio, mi metterebbero in punizione fino a 90 anni. 


Harry strinse il pugno con rabbia, Peter Parker era ufficialmente un idiota: si conoscevano da anni, eppure i suoi processi mentali gli erano ancora sconosciuti dopo tutto quel tempo.


 Se muori, però, come farai a spiegarglielo? 



 Troverò una soluzione stanotte, te lo prometto. Mi serve solo il tuo laboratorio. 



 D'accordo, ma se non riusciamo a risolvere questa situazione entro domani, ti chiudo in uno sgabuzzino e chiamo gli Avengers. 


"Parker, Osborn, volete intervenire per caso? Vi vedo particolarmente ansiosi di parlare."

Il professore interruppe il loro scambio di messaggi, che vennero rapidamente fatti sparire nelle tasche e nelle borse: "No, professore, Parker mi stava solo chiedendo il libro in prestito. Ha lascio il suo nell'armadietto."

"Non disturbate i vostri compagni, però." aggiunse l'uomo, girandosi di nuovo verso la lavagna per concludere la dimostrazione che stava illustrando poco prima.

Con un sospiro di sollievo, Harry si scambiò uno sguardo con l'amico, facendogli un cenno: Stasera, si poteva leggere sulle sue labbra.

Peter annuì, poggiando stancamente la testa sul banco: sarebbe stata una lunghissima giornata.

All'improvviso, entrambi i cellulari nella sua tasca cominciarono a vibrare e sentì distintamente un brivido freddo corrergli lungo la schiena: in ambo i casi, non doveva essere una buona notizia.

E difatti, i messaggi che vi trovò non lo erano.


 Ehi, Ragnetto. Stasera festa grande, porta il tuo abito rosso e blu, ci sono persone che vorrebbero conoscerti, forse anche ucciderti ma sarà divertente. 


Non ebbe neppure bisogno di guardare il mittente del primo messaggio, sapeva benissimo che lunico che poteva contattarlo lì era Iron Man, spinose questioni da Avenger con annesse seccature in arrivo.

Unica consolazione  in quella situazione - era che neppure il grande Tony Stark sapeva di aver dato un congegno super tecnologico allo stesso figlio cui aveva sempre negato di entrare a far parte del super-gruppo che entrambi i genitori guidavano da anni.

Questione diversa era quella della seconda missiva: stesso contatto anonimo dei precedenti, stesso tono minaccioso


 42 ore. 


Esausto, Peter Parker chiuse gli occhi e si lasciò andare ad un lieve sonno, giusto il necessario per recuperare almeno un poco le forze: gli sarebbero servite, vista la serata che gli si proponeva; era esausto, dolorante, forse anche terrorizzato  in effetti, la prospettiva di morire in meno di due giorni poteva fare un