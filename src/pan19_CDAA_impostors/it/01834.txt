, ma tutto ciò che importava erano quelle
dita nei suoi capelli. Se l’avesse massaggiato, Hannibal poteva fargli tutto
ciò che voleva. Compreso mangiarlo.

*

La soddisfazione dell’addentare un pezzo di pesce e
masticarlo lentamente è qualcosa che non si può comprendere se non lo si
sperimenta di prima persona.
Quello fu un grande passo avanti nella sua ripresa. Il ritorno ai cibi solidi,
anche se i grassi erano ancora evitabili.
Will masticò guardando Hannibal con le sopracciglia alzate. Ancora niente carne, Dottore.
Hannibal, a capotavola, inclinò leggermente la testa in un muto avvertimento.
L’altro sorrise.

Nel frattempo, Hannibal aveva trovato un nuovo lavoro che lo
teneva fuori di casa dalla mattina fino al primo pomeriggio. A volte anche fino
alla sera.
In quella nuova vita era un giornalista enogastronomico per un importante
rivista con sede anche a Cuba.
Con quale pseudonimo fosse conosciuto era ancora un mistero per Will.
Lui passava le sue giornate a camminare con il girello, faceva tutti gli
esercizi raccomandati dal Dottore e la logopedia con Chiyo, che oltre ad
aiutarlo ad esercitarsi gli stava imparando un po’ di spagnolo.
Ogni giorno guardava il Dottore andar via, salutandolo con un ciao sempre più convinto. Non era
semplice vederlo andar via e, nonostante le sue distrazioni, la paura che non
ritornasse a casa c’era sempre. Fino al suo rientro.



Hannibal aveva cambiato anche aspetto facendosi crescere i
capelli, che teneva legati in una coda bassa, e una barba curata. Sembrava più
vecchio, ma non meno attraente.
Will aveva una strana voglia di passargli le mani nei capelli e tirargli la barba.
Sembrava finta.
Lui, invece, aveva sempre lo stesso aspetto. Hannibal aveva insistito a curargli
fin da subito barba e capelli, come se non fosse cambiato dal volo dalla
scogliera. Dapprima credeva che fosse per praticità, per via della ferita sulla
guancia e, comunque, incapace a muoversi non aveva tante occasioni per farsi
notare. Anzi, nessuna.
Ma più passava il tempo, più Will iniziava a credere che all’uomo il suo
aspetto piacesse esattamente così. Un filo di barba e i suoi capelli ricci ben
tagliati.
L’unica sua consolazione fu le miracolose condizioni del suo volto.
Fortunatamente non era stato sfigurato come temeva, aveva solo aggiunto altre
cicatrici al suo corpo e pian piano sarebbero divenuti segni biancastri.

I loro pasti venivano consumati in cucina e ogni giorno
Hannibal aggiungeva alla sua dieta qualche altra verdura passata o qualche
altro alimento che poteva iniziare ad assumere.
A breve la sua stanza fu completamente abbandonata. Adesso dormivano nella
camera di Hannibal, sempre abbracciato a lui con le parole dei libri che gli
leggeva come ninnananna. 

Il primo giorno che rimase a casa da solo dovette promettere
ad Hannibal una lunga lista di cose che non avrebbe fatto. Mentre il Dottore le
nominava, una ad una, lui chiudeva solennemente gli occhi con un sorriso sulle
labbra.
Qualche ora dopo, quando l’uomo tornò a casa, trovò Chiyo in cucina con una
strana espressione.
Si preoccupò subito.



“Cos’è successo?”



La donna lottò a lungo con una potente risata e gli fece
cenno verso il portico.
Hannibal lasciò il portadocumenti all’ingresso e raggiunse in poche falcate la
veranda. Trovò Will in piedi nella sabbia, il girello dimenticato in un angolo
della veranda, che lo fissava contento con un randagio che gli abbaiava
contro, chiedendogli di tirargli quella pallina che aveva in mano.
Il Dottore notò subito che il randagio era sporco e mal nutrito, ma irrequieto
quanto Will e soprattutto assomigliava ad uno dei cani nell’altra vita dell’ex
profiler.
Quella notte, mentre leggeva, Will pianse silenziosamente.
E dire che gli aveva concesso quell’essere peloso e l’aveva anche lavato per
tenerlo in casa.

*

Hannibal tolse il cerotto dalla guancia di Will. Gli chiese
di aprire la bocca e spostare la mandibola.
Era tutto a posto.
Accarezzò con il pollice il tessuto cicatriziale e annuì solennemente.
“Sono ufficialmente guarito?”
Il Dottore continuò a percorrere la lunghezza del taglio. “Direi proprio di si,
Will. C’è voluto tempo, ma hai ripreso l’uso della parola e le tue condizioni
fisiche sono ottime. Ti manca solo recuperare la parte muscolare, ma non sarà
un problema.”
Will chiuse gli occhi lentamente.
“Puoi anche smettere di farlo. Ora puoi parlare.”
L’altro scrollò le spalle e Hannibal inclinò la testa analizzandolo.
Non ebbe modo di fare altro perché lo stupido cane che Will aveva adottato si
presentò appoggiando le zampe sui suoi pantaloni.
Will anticipò l’uomo staccando l’animale dal tessuto costoso. Gli rimise le
zampette a terra, ma questo si rialzò appoggiandosi a lui. Abbaiò più volte.
Indicò la palla.
“Aspetta. Adesso andiamo.” Disse Will, ma il cane abbaiò di nuovo.
Hannibal appoggiò una mano sulla testa dell’animale. Pensieroso. “Non gli hai
dato ancora un nome, vero?”
Will scosse la testa lentamente. Alzò un sopracciglio curioso bevendo lo
sguardo che Hannibal gli riservò. “Idee a riguardo?”
Il Dottore estese le labbra in un sorriso compiaciuto. “Chilton. Ha la sua
stessa mania d’attenzioni.”
L’altro rotolò gli occhi verso sinistra e sbuffò. Le vecchie abitudini erano
dure