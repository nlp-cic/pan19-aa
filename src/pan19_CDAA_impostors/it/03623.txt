La paura lo aiutava a rimanere concentrato, ad essere ancora più efficiente nella reazione. Tutti quei potenziamenti non dovevano sostituire la più antica forma di autoconservazione. Coloro che lo credevano, erano tutti degli sciocchi. Ciò che rende umani sono le emozioni, e la paura era tra le più forti. Adam apprezzava la paura, la sentiva addosso ogni volta che scendeva sul campo, ogni volta che approcciava un nemico. La rispettava. Nonostante le passasse oltre. La paura non sarebbe mai riuscita a fermarlo.
Non sembrava esserci nessuno, gli diceva l’ansia. Non c’era nessuno, gli dicevano i suoi potenziamenti. Adam spinse delicatamente giù la griglia del condotto d’areazione, uscendo dal cunicolo e accucciandosi a terra, guardandosi attorno. Ora doveva solo raggiungere i terminali del proprietario, e ottenere le informazioni che gli servivano. Sgattaiolò lentamente oltre le scatole ammassate, cercando un passaggio sicuro. Incappare nel personale del locale, che fossero guardie o inservienti, era l’ultima cosa che voleva.
Il taser lo prese alla sprovvista. Non riuscì a capire come non l’avesse visto, come non l’avesse notato.
Mentre calcolava i possibili errori dei suoi potenziamenti, Adam colpì il terreno, perdendo velocemente conoscenza.

“…Si è svegliato, boss.”
Adam alzò la testa, guardandosi attorno con la vista ancora annebbiata. Cinque uomini, potenziati, poco distanti da lui. Non riesce a muovere le braccia, bloccate da qualcosa che non riesce a vedere. Non ha il tempo di capire la situazione - vie di fuga, distanza dalla porta, c’è una porta? - che sente il proprio mento stretto da una mano umana, ma dalla stretta forte. Obbligato, solleva gli occhi verso la luce che lo abbagliava ancora.
“Sei tornato. Pensavi che non ti avrei aspettato, che non sapessi che saresti tornato per vendicarti? Devo dire che non credevo che saresti resistito all’esplosione. Poi ho ricevuto rapporti… Riguardo i morti. E mi sono attrezzato per il tuo ritorno.”
Tong Si Hung non si abbassò all’altezza del suo prigioniero. Si Hung non si abbassava mai.
“Dimmi cosa volevi, Jensen. Entrare qui di nascosto, evitare le guardie, uccidermi di nascosto e scappare via?”
Adam aprì a fatica la bocca, prendendo un respiro rumoroso.
“Non sono… Qui per te, Tong. Per quanto non abbia apprezzato il tuo… tentativo di farmi fuori. Ero lì per salvare tuo figlio, pensavi di sistemare le cose in quel modo?”
Si Hung lasciò andare il capo di Adam, affilando lo sguardo.
“Sei una persona pericolosa da lasciare in vita, Jensen. Perché sai troppe cose. Sai che sono a capo di una Triade, sai che volevo liberarmi di Belltower e sai chi è mio figlio. La conoscenza, Jensen, è ciò che ti dà potere.”
L’uomo si allontanò appena da Adam, lasciandogli il tempo di guardarsi meglio attorno. Era nel piano superiore dell’Hive, dalla parte opposta dell’ingresso.
“È un peccato, non mi dispiaceva lavorare con te. Vedo che almeno mi lasci ancora sedere sui tuoi divanetti.”
Provò a dire Adam con un mezzo sorriso. In risposta ebbe una manata sul retro del collo da parte di uno degli scagnozzi.
 “Cosa pensi che ti tenga in vita? La tua forza? La tua abilità nello strisciare nelle fogne? Ciò che tiene in vita è il potere. E la conoscenza… Dà il potere, Jensen.”
Si Hung tornò verso Adam, un bicchiere di baijiu in mano.
“Tu hai su di me un discreto potere. Tuttavia, io ne ho abbastanza da sapere che posso ucciderti senza avere ripercussioni. La tua vita in cambio della mia sicurezza, è un affare ragionevole.”
Adam rimase in silenzio, respirando in modo da fare poco rumore.
“O forse pensavi che la tua attenzione, la tua concentrazione ti salvasse? Tipico ragionamento da soldato. Se starò attento, tutto andrà bene. Non è la paura a darti la sicurezza di riflessi pronti, è la conoscenza del mondo attorno a te. Ora dammi un buon motivo per non farti a pezzi e rivendere ciò che hai addosso, Jensen.”
Adam tirò su col naso, piegando la testa per osservare gli scagnozzi di Tong. Bobby Bao scivolò vicino al suo boss, sussurrandogli qualcosa all’orecchio.
“Tong, ti ho già detto che non sono qui per te. Mi servono dei dati, dei nomi… Sulla Tai Yong Medical. Devo arrivare più in alto che posso. Smettiamola con queste cazzate, Tong. Se avessi voluto ucciderti avrei già fatto esplodere il Typhoon, anche se dubito che a Tracer sarebbe piaciuto. Hai un figlio sveglio.” Mormorò Adam.
Al nome Typhoon, gli uomini si spostarono velocemente di un passo. Qualcuno sfoderò una pistola. Bobby tornò al suo posto e Tong si riavvicinò ad Adam, afferrandogli i capelli con la mano meccanica.
“Mi minacci in casa mia, straniero. Di nuovo. Sei solo un altro idiota altruista… Mio figlio me l’aveva detto. A lui piacciono gli idioti altruisti, perché si lasciano manipolare facilmente. Seguirò il suo consiglio. Lasciatelo andare.”
Bobby si avvicinò ad Adam e gli tolse le manette elettromagnetiche, negli occhi uno sguardo d’intesa. Gli scagnozzi