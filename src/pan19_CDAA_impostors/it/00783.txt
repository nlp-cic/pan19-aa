il giovane è di nuovo in piedi, accanto alla porta, mentre scruta fuori dalla finestra... sua madre, spenge la televisione, stanno scorrendo i titoli di coda... «è venuto altre volte... come mai tutta questa apprensione oggi?» un altro lungo respiro, constatando che fuori, nel buio della notte appena rischiarata dalla luce dei lampioni della strada, nulla si muove... non ci sono più neanche i ragazzini che tornati da scuola hanno appena fatto in tempo a mangiare prima di riversarsi sulla strada per giocare a pallone fino a tardi... e lui era uno di quei ragazzini un tempo... la mano lascia la presa, la tenda torna nella sua posizione originale dopo aver ondeggiato un po'. Mario si volta, guarda sua madre che si sta avvicinando, mentre anche suo padre, seduto sulla poltrona vicino al caminetto, incuriosito, ha abbassato il giornale appoggiandolo sopra le ginocchia, si toglie gli occhiali e li tiene in mano guardando la scena da spettatore. «Viene in macchina, ha preso la patente da poche settimane» e sorride mentre lo dice, ripensando alle esilaranti scene che Marco gli ha raccontato al telefono, dovendo “combattere” con la leva del cambio ed il pedale della frizione. Però poi riprende l'espressione seria iniziale, «sarà prudente,» commenta suo padre, aggiungendo «Mönchengladbach dista solo un centinaio di chilometri e la strada è tutta dritta...» cercando di far sparire quella preoccupazione dal volto di suo figlio... sua madre sta per dire qualcosa ma Mario la anticipa... «è che... ha comprato una macchina usata da un suo compagno di squadra... e da quello che mi ha raccontato è proprio un catorcio che sta in piedi con lo sputo...» e senza attendere oltre si gira di nuovo verso la finestra, sposta la tendina e si mette ad osservare fuori sperando di vederlo arrivare. Passano altri 30 minuti di attesa... «hai provato a chiamarlo?» chiede inavvertitamente sua madre, ma questa volta è il padrone di casa Jurgen Götze che la richiama, «non ci provare Mario, sta guidando... ricorda, nessuna distrazione» e la signora Götze rendendosi conto del suggerimento sbagliato si porta la mano alla bocca lasciandosi uscire un solo  «scusate»  . Mario intanto sta per salire al piano di sopra, fatti alcuni scalini, quando si sente in azione il campanello della porta... Mario allora riprende vigore, si gira e comincia a saltare gli scalini a due a due e superando gli ultimi tre con un sol balzo ed anticipando sua madre che si stava dirigendo spedita verso la porta... «FACCIO IO!!!» urla il giovane, apre la porta di scatto, il fiatone che lo sta incalzando... ma l'espressione di gioia del suo viso si trasforma di nuovo in una di delusione... non c'è nessuno...  come non c'è nessuno... qualcuno ha suonato... «IN VENA DI SCHERZI???» urla ai quattro venti... esce sul pianerottolo, qualche passo intorno a lui, scruta i dintorni... ma nulla, non vede nessuno, si passa la mano tra i capelli e rientra in casa sbattendo quasi la porta... si avvicina di nuovo alle scale, non fa in tempo a mettere il piede destro sopra il primo scalino che il campanello suona di nuovo... riguadagnato l'entusiasmo di prima, si precipita alla porta, la apre... fuori è buio, non vede nessuno, gli monta la rabbia, serra i pugni e comincia a fare dei rumori con la bocca, mentre si gira intorno alla vana ricerca di qualcosa che possa fungere da arma... «ADESSO TE LO FACCIO VEDERE IO!!!» scende alcuni scalini che dal pianerottolo portano in giardino... si ferma, scruta di nuovo l'orizzonte... non c'è anima viva... fa dietro front, una sensazione strana... ma non fa in tempo a ragionarci sopra perchè appena si gira si trova di fronte a lui un viso cadaverico, la pelle tendente al bianco, alcune vene rosse in rilievo, la bocca spalancata dalla quale fanno bella mostra quattro denti canini di dimensioni esagerate... gli occhi rossi iniettati di sangue, le braccia alzate verso l'esterno in modo che il mantello nero che lo ricopre dia quasi la sensazione che da lì a poco “mangerà” il povero Mario come potrebbe fare un buco nero con una stella, in un istante... Mario urla, «AAAAHHHHHHHHHHH!!!» vorrebbe scappare ma non ci riesce, i muscoli delle gambe sono bloccati, così come quelli delle braccia... la figura davanti a lui che si avvicina sempre di più... ma poi si blocca e si mette a ridere... una sonora risata che risalta in quel silenzio di quella serata di fine ottobre... le mani sulle ginocchia piegate e continua a ridere. Intanto la porta di casa Götze si apre all'improvviso, Jurgen e sua moglie attirati dalle grida del figlio, proprio nel momento in cui Mario urla di nuovo, «MARCO!!!» non più intimorito dalla figura davanti a lui, anzi... le braccia tese davanti a se con le mani aperte che non aspettano altro che stringersi intorno al collo del suo biondo amico... che invece di scappare si lascia prendere... «MI HAI FATTO MORIRE DI PAURA!!!» gli urla contro il giovane, ma ormai Marco non se ne cura più, allarga di nuovo il mantello a coprire lui e Mario in un tanto atteso abbraccio... «aspetta che mi