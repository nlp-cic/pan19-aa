l’espressione addolorata di un bambino appena sgridato.

Curioso il fatto che se fosse stato chiunque altro, ma proprio chiunque, Hannibal l’avrebbe ucciso senza nemmeno prendersi la soddisfazione di vederlo soffrire; l’avrebbe fatto il più in fretta possibile solo per levarsi il pensiero.

Will gli faceva venire voglia di abbracciarlo, più che altro.

“Dov’eri?” chiese Will voltando di poco la testa verso di lui, ma senza guardarlo negli occhi.

“In giro… Per acquisti,” rispose Hannibal. Sebbene non avesse nessun problema a giustificare la sua assenza con Will, non poteva di sicuro dirgli dov’era andato, nonostante il suo stato di ebbrezza.

“Eri da Alana,” asserì Will con un’alzata di spalle.

“No, non ero da Alana.”

Will si appoggiò ad una gamba del dottore e cercò di alzarsi. Prima finì in ginocchio, poi arrancò su una gamba, poi si aggrappò al bancone della cucina.

Hannibal ne seguì i movimenti e quando fu in piedi lo raggiunse per sostenerlo.

Will perse l’equilibrio e Hannibal dovette reggere tutto il suo peso. In piedi era molto più ubriaco di quanto non sembrasse da seduto.

“Will, ti accompagno sul divano, vieni,” lo prese sotto le braccia e lo spinse verso la sala. C’era un po’ di strada da fare e Will la percorse attaccandosi alle pareti con entrambe le mani.

Quando vide il divano vi si sedette a peso morto e la testa volò all’indietro sullo schienale come se fosse senza sostegno. “Il maglione… Ho lasciato il maglione di là,” Will gli fece segno con un dito.

“Il maglione? Quale, il mio? Se hai freddo ti prendo una coperta.”

“No, voglio il maglione,” insistette Will e Hannibal decise di non contraddirlo. La sua testa ubriaca doveva avere le sue ragioni che Hannibal non poteva comprendere.

Andò a raccogliere il maglione da terra e glielo consegnò. Will se lo mise vicino. “Posso portarlo a casa?” domandò alzando a fatica la testa per guardarlo.

Hannibal corrugò le sopracciglia. “S-Sì… Will, portalo a casa. Ma cos’hai?” gli domandò di nuovo sedendosi accanto a lui.

“Sono triste. E sono ubriaco.”

“Una delle due cose è più palese dell’altra,” considerò Hannibal. “Perché sei triste?”

Will voltò la testa verso di lui guardandolo di sottecchi. Rimase in silenzio per qualche secondo sbattendo le palpebre come se non riuscisse a metterlo bene a fuoco. Sembrava sul punto di addormentarsi.

“Lo sai che sei bello?” se ne uscì all’improvviso Will.

Hannibal non nascose la sorpresa al commento, inarcò le sopracciglia. “Bene… In vino veritas quindi… Grazie,” rispose compiaciuto. “Anche tu lo sei. Ti preferisco più sobrio, però.”

Le labbra di Will si distesero. Il suo sarebbe potuto passare per un sorriso, se gli occhi non avessero fatto trasparire tutta la tristezza di cui aveva parlato poco prima. Doveva aver raggiunto la fase malinconica della sbronza.

“Will, sei preoccupato che mi veda con Alana?” tentò Hannibal considerando le domande che Will gli aveva posto in cucina.

Will annuì, le labbra piegate all’ingiù e spinte in fuori. Oh, adorabile, non era possibile questo senso di tenerezza che gli suscitava, non era possibile che un essere umano glielo suscitasse!

“Ti sbagli. Non c’è niente tra me e Alana. Credimi, io non le interesso,” tanta era la tenerezza che stava rassicurando Will su qualcosa per cui non avrebbe voluto. Tutta questa pena per Alana e quello che la donna pensava di Will era solo che fosse una creatura interessante da studiare.

“Lei piace a te?” chiese ancora Will.

“A me no. A te?” nonostante il dialogo si stesse facendo ridicolo, del resto la metà degli interlocutori presenti era persa nei fumi dell’alcol, in sottofondo Hannibal ci lesse un interessante filo conduttore.

“A me interessi tu,” asserì Will a voce bassa, come fosse un segreto fra loro, inarcando le sopracciglia e indicando Hannibal con l’indice. Il ritratto della risolutezza.

Hannibal soffocò una risata, peraltro non con grandi risultati. Non era stata l’ammissione a farlo ridere, ma la faccia di Will. L’alcol lo rendeva, a scelta, o spavaldo nella verità o ironico nella bugia.

Bisognava vedere quale delle due fosse.

Ad Hannibal la confessione non sarebbe dispiaciuta, se fosse provenuta da un cervello pensante. Il problema era che quel cervello pensante lì, non ubriaco, non era affatto così. Era schivo, restio al contatto, sempre adombrato e di certo poco incline alle dichiarazioni.

Will-ubriaco si sporse e gli diede un bacio sulle labbra, giusto per mettere nero su bianco quanto e come fosse lontano dal vero Will.

“Ecco,” annuì suggellando l’azione appena compiuta.

Hannibal rimase a guardarlo imbambolato con la bocca semiaperta. Non era più tanto propenso a prenderla sul ridere; questo Will gli stava piacendo troppo e quando fosse scomparso nei postumi dell’ubriacatura Hannibal sentiva che ne avrebbe sofferto più di quanto consentitogli.

“Sei interessato a me,” ripetè Hannibal mantenendo un tono incuriosito ma distaccato.

“Innamorato,” corresse Will alzando un dito.

“