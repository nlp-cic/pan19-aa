le loro bocche cozzarono e la mano di Louis salì alla sua nuca.
“Chevalier non bacia così” poté solo pensare Philippe, prima di schiudere le labbra al comando che veniva loro imposto. “Chevalier non mi invade con tanta sicurezza, e se la mia lingua risponde non cerca la supremazia e la mia resa, ma solo il  mio piacere. Chevalier non vuole aver ragione”.
Ma con molta evidenza non era il piacere che Louis cercava, ma la sua sottomissione. E per avere il controllo su di lui era disposto a tutto, anche a quell’atto indecente.
Philippe senza fiato si ritrasse. Con molta lentezza alzò una mano come per carezzargli il viso, poi all’improvviso lo afferrò con una morsa decisa al collo. Louis rimase immobile, le braccia abbandonate lungo il corpo, gli occhi gelidi. Poi con violenza Philippe si staccò definitivamente da lui.
«Vedi – sibilò Louis – sei così vulnerabile…»
«Sei pazzo» mormorò Philippe.  


E Philippe non avrebbe saputo dire quante volte quel bacio si era ripetuto, in qualche angolo nascosto alla sua coscienza, quante volte le labbra dell’altro si erano scontrate con i suoi denti, per poi vincere la sue resistenza.
Philippe non sapeva, la sua consapevolezza ottenebrata e sospesa, poi invasa dalla luce, un’esplosione abbagliante dalla cui superficie, di un bianco intatto, scuri cavalli sollevavano gli zoccoli madidi, grondanti di umori iridescenti… 


*

Si sollevò, il busto nudo e sudato.
Un sogno.
Scuotendo il capo mandò indietro i lunghi riccioli neri. Socchiuse le labbra piene, in cerca d’aria.
Il suo petto tremava leggermente, e sulla pelle gelata una miriade di stille mandava bagliori alla luce delle candele.
Solo un sogno.
Chevalier era in piedi, una corta camicia bianca non lo copriva abbastanza, rivelando lunghe gambe rosa di fenicottero. Si produsse in una smorfia, uno sguardo verde balenò beffardo sotto le ciglia bionde.
«Vado ad innaffiare il giardino.» Chevalier… Un po’ volgare e prosaico. Decisamente poco romantico.
Eppure bello, bellissimo. Con le lunghe gambe nude e glabre, la camicia aperta sul petto levigato.
I biondi capelli che scendevano ai lati del viso come capricciosi nastri ondulati.
Chevalier vile e traditore, eppure così innocente.
Chevalier che non aveva bisogno di spiegazioni, poiché quei biondi capelli, quelle lunghe gambe, giustificavano da soli la sua esistenza.
Chevalier che lo amava andando oltre la propria natura frivola ed egoista. Chevalier che forse era suo.

«Dove vai.» Philippe stava appoggiato sui gomiti, il petto palpitante. I capelli nerissimi erano sparsi sulle bianche spalle tornite.
Chevalier si voltò. Lo rimirò da capo a piedi, soffermandosi a lungo sul lenzuolo stropicciato che Philippe aveva abbandonato tra le gambe, non per pudore ma per un’ulteriore malizia. Un sorriso ammirato e compiaciuto prese forma sulle labbra brutali del Lorena, gli occhi brillarono. «Te l’ho detto… Ma tornerò presto, non temere. Frena la tua… impazienza». Ammiccò fissando ancora, ostentatamente, il grumo del lenzuolo spiegazzato.
Le sue rassicurazioni però non dovevano aver convinto Philippe, che sollevandosi quasi a sedere lo fissò con un’espressione che al momento sembrava risentita, e quasi scandalizzata.
Poi, come spesso accadeva, dal broncio delle sue labbra all’improvviso fiorì un sorriso.

Eppure l’altro non cedeva «Come ti dicevo…» proseguì piegando un gomito e ruotando il polso, nella mossa affettata di chi si accinge a spiegare.
Philippe tornò serio. «Vieni qui. Adesso.»
Chevalier arrossì, non è dato sapere se per il piacere o per l’indignazione. Se fuori di quella stanza egli era solo un cortigiano, nel loro letto era solito detenere il potere. E sebbene si vantasse di essere un sovrano misericordioso, egli non cedeva tanto facilmente sulle proprie prerogative. Tra cui quella, non trascurabile, di scegliere i loro ruoli tra le lenzuola.
In ogni caso fu subito chiaro che era combattuto tra il proprio orgoglio e un’evidente curiosità per quell’insolita situazione.
Lo sguardo di ghiaccio di Philippe percorse ogni centimetro di pelle nuda, la stoffa arricciata sul collo della camiciola, l’accenno di bionda peluria esaltato dalla luce dorata delle candele.
«Vieni qui.» ripeté impassibile.
Con uno sbuffo Chevalier mandò indietro i lunghi capelli, fissando il proprio amante con un misto di rabbia e di sfida. « Dunque a questo siamo arrivati. Credi di poter disporre di me come di una povera serva che non ha mai conosciuto lo champagne… » Il broncio che aveva inalberato a sua volta s’incurvò in una smorfia beffarda.
Philippe ammiccò, e allungando la mano fino al comodino afferrò senza guardarlo un lungo calice colmo fino all’orlo del biondo elisir e delle sue stupide bollicine.
«E tu… conosci lo champagne, Chevalier? » Con gesto lento Philippe inclinò il calice. Un gorgogliare di schiuma  e di bolle splendenti scese sul suo petto, un piccolo ondulato rivo spumoso, che velocemente si fece strada sulla pelle sensibile del fratello del Re.
Chevalier unì le labbra nell’ennesima protesta.

Ma poi come per miracolo Philippe sorrise ancora… Chevalier trattenne il fiato. Socchiuse gli occhi. Dal biondo velo delle sue lunghe ciglia s’apriva uno spiraglio, come una tenda aperta dal vento. S’intravedevano