che aveva dimenticato di svuotare, e inconsciamente si portò una mano alla ferita.

“C’è qualcosa che devi dirmi?” Era evidente che Varys sapeva cosa gli era accaduto.

“Cos’è successo?”

“Perché, non lo sai?” La voce gli tremava e il bernoccolo sulla nuca pulsava senza sosta.

L’eunuco lo raggiunse e alzò un braccio per toccarlo, ma lui fece un passo indietro, gelido.

“Ho portato qui un mostro, ma l’ho scoperto solo ora, devi credermi!”

Petyr si voltò e si avvicinò al camino, cercando di scaldarsi. Per la prima volta non sapeva cosa dire, si sentiva solo estremamente stanco. Quando le dita di Varys gli scostarono il colletto e la benda non si mosse di un millimetro.

“Per gli dei…cosa ti ha fatto?”

“Quello che vedi.”

Varys sospirò. “E cosa ha detto?”

Il maestro del conio ripensò all’incontro con lo stregone. “Ha parlato del mio sangue come di qualcosa di unico e ha detto di aver bisogno di me.”

“E poi?”

“Mi ha spiegato perché lo hai portato qui…” Si voltò per guardarlo negli occhi e vi vide un velo di rabbia e sofferenza, poi sogghignò. “Ho sempre trovato la vendetta una sincera e forte motivazione per superare gli ostacoli della vita.”

Varys non disse nulla, limitandosi ad assumere un’espressione circospetta. 

“Devo complimentarmi con te per come riesci a celare la tua natura. Non avrei mai detto che fossi vendicativo fino a questo punto.”

L’altro incurvò le labbra in un sorriso che non raggiunse gli occhi. “In effetti ho compiuto azioni molto meschine per arrivare fin qui.”

“E hai lavorato molto per poter giungere alla tua vendetta.”

“Dove vuoi arrivare, mio caro?”

“Trovo difficile credere che tu abbia perso il controllo dei tuoi piani. Dopotutto levarmi di mezzo deve essere uno dei tuoi obbiettivi per il bene del reame.”

Varys rise, acido. “Liberarmi di te non è la prima delle mie aspirazioni, te lo giuro.”  “No, non la prima.”

“Insomma! Come avrei potuto immaginare quello che sarebbe successo?”

Petyr si voltò di nuovo verso il fuoco, lasciando vagare il suo sguardo tra le fiamme. “Vattene…” disse poi. Desiderava stare solo.

“Tornerà...non puoi restare qui.”

“E dimmi, dove vorresti che andassi?” Si voltò a fissarlo con rabbia mentre l’altro allargava le braccia in segno di resa.

“C’è una donna, una strega, che mi sta aiutando a trovare Mant. Ritengo saggio che tu la incontri e forse lei saprà darci un consiglio.”

“Mant…”

“Sì, è questo il suo nome.”

“E ti fidi di questa donna?”

“Non ripongo fiducia in coloro che praticano le arti magiche…” Petyr ridacchiò beffardo. “Ma ritengo che sia l’unica a poterci aiutare.”

Il Lord delle Dita ci pensò per qualche attimo, ma non aveva molte opzioni in quell’assurda situazione. Annuì. “Verrò con te.”

 

Varys, in piedi accanto alla porta della capanna, osservava attentamente Elliria, mentre quest’ultima preparava un miscuglio di erbe e petali e lo schiacciava in un mortaio di legno. Petyr, seduto al tavolo di fronte a lei faceva lo stesso, con aria inespressiva. L’unica cosa che si poteva leggere sul suo volto era la stanchezza, sembrava che riuscisse a stento e tenere gli occhi aperti.

“Dammi la tua mano.” Elliria afferrò un coltello con il manico in osso e porse la sua mano a Petyr. L’altro non esitò nel porgergli la sua.

“Avevi detto di aver rifiutato questa branca della magia.”

Elliria fulminò l’eunuco con lo sguardo. “È così, ma purtroppo gli altri metodi non sono potenti a sufficienza. Mant sa come nascondersi e soprattutto sa come trovarlo. Devo fare in modo che non riesca a sentire il suo potere, così forse uscirà allo scoperto.”

“Certo…” replicò con astio.

Petyr non emise un solo gemito quando la lama gli recise il palmo in profondità. Il sangue iniziò a riversarsi nella ciotola e sembrò passare un’eternità prima che la strega si alzasse e afferrasse un panno con cui fasciare la ferita.

“Ci vorrà del tempo per praticare l’incantesimo. Stanotte rimarrai qui. Puoi dormire nella mia stanza” indicò una porta nella parete vicina “Io non ne avrò bisogno.” La donna alzò poi lo sguardo su Varys e gli fece cenno di avvicinarsi al tavolo. “Aiutalo.”

“Non serve.” Borbottò Petyr alzandosi in piedi. Ondeggiò pericolosamente e Varys lo afferrò prima che potesse cadere. A malincuore dovette appoggiarsi a lui, troppo debole per reggersi in piedi. Varys lo aiutò a raggiungere il giaciglio e a stendersi. Ancor prima di abbandonare la testa sul cuscino aveva già perso conoscenza.

L’eunuco tornò nell’altra stanza e afferrò un’altra benda dallo scaffale.

“Applica questo sulla ferita, anche quella al collo.” Elliria alzò lo sguardo dalla ciotola con l’intruglio per porgergli un bicchiere che sembrava contenere un unguento. “Altrimenti potrebbero infettarsi…”

Lo prese senza dire nulla e tornò nella camera da letto, sedendosi accanto a Petyr e prendendogli la mano con delicatezza. Tolse la benda intrisa di