sono moltissimi casi così. Anche di star famose. Sembrano suicidi, ma ci sono circostanze sospette, indaghi e non esce niente di decisivo per uno o l’altro, così nel dubbio lasci che le cose siano come sembrano. - - Sì, ma solo per non spendere risorse dello stato per cercare una verità faticosa... - rispondo tagliente. - Signor Shinoda, io sono stato onesto con lei, non potrei nemmeno dirle tutte queste cose. Lo faccio solo perché i miei figli sono dei vostri grandi fan e vi ammiro tantissimo, ma non potrei fare quel che sto facendo. - è per questo che lo chiamo ogni santo giorno e sto ore al telefono. - Lo so, mi scuso. - il mio lato giapponese.  - È solo che è così diverso da... da qualsiasi altro suicidio... - - È più comune di quel che crede... - Sospiro. - Ma quelli che sono suicidi senza ombra di dubbio si svolgono diversamente e si chiudono subito. Chris ultimamente era depresso e prendeva antidepressivi in quel periodo, la sera prima ha chiamato la moglie che ha capito che era strano, più del solito, infatti ha poi mandato il suo compagno di band a controllare se stava bene, lui è andato per questo a vedere. Purtroppo era tardi. Nel tossicologico c’erano dosi elevate dei farmaci che prendeva... le indagini si sono concluse in un giorno, dopo due c’era il funerale... e così sono la stragrande maggioranza dei suicidi! So di uno che il giorno prima aveva detto al nonno ‘e se mi uccidessi?’. Chi è un depresso suicida lo è da tempo e ci pensa per dei giorni se fare o no il gesto, non è un colpo di testa, non riesci a nasconderlo sempre. Chester progettava cose di continuo per il futuro. Aveva appena preso quella casa lì, due mesi fa proprio, la casa dei sogni in un quartiere da sogno per la famiglia e che fai? Ti ci impicchi così la famiglia scappa a gambe levate? Talinda non dorme più in quella camera! E poi in questo mese stava mettendo in piedi la riunione col suo primo gruppo ad un paio di settimane dopo... aveva progetti anche con noi di continuo, sempre. Era allegro e contagioso! Ho letto su un sito di psicoterapia che non puoi fingere il sorriso vero. Puoi ingannare tutti ed il tuo cervello sorridendo per sembrare felice, però il fattore indicatore sono gli occhi. Non sei in grado di sorridere con gli occhi quando vuoi fingere un sorriso! Lui era felice, sorrideva con tutto sé stesso. Io ricordo i suoi sorrisi morti! Facevano rabbrividire, non arrivavano mai agli occhi ed ogni volta ero lì con lui a chiedergli di cosa voleva scrivere nella canzone e facevamo terapia scrivendo, e poi cantava urlando proprio per tirare fuori la bestia. Ad un certo punto ha superato tutto e mi ha detto ‘ehi facciamo canzoni senza urlare, non ne ho più bisogno! Sto bene!’. Quando si stava uccidendo, in passato, me ne sono accorto e gli ho detto ‘ti stai facendo del male ed a me importa’, ho fatto tutto quello che potevo per lui, quando ha lasciato la band perché non ce la faceva più ed i rapporti erano ormai pessimi, io poi sono tornato comunque e gli ho detto che sarei sempre stato suo amico, che non l’avrei mai abbandonato anche se era tutto incasinato! Lei... lei non sa, lei non capisce! E tutti quelli che l’hanno visto e sentito in questi giorni hanno detto che lui era sempre allegro, positivo, che progettava e programmava incontri, eventi, interviste, rimpatriate ed uscite... i depressi suicidi non programmano niente! Non gli importa nemmeno di nascondere il loro dolore a chi li circonda, non gli importa di niente e nessuno quando arrivi in quel circolo e sai perché lo so? Perché me lo ha spiegato lui! Perché ci è passato, in quel punto! Era in terapia da sempre, ha sempre frequentato i gruppi, non è mei ricaduto. Io conosco il Chester morto dentro che voleva morire e mi creda, non era questo. Se lo fosse stato me ne sarei accorto e non l’avrei mai lasciato solo, come in passato! Io... io sapevo da come metteva giù il piede di che umore era. Non riusciva a nascondermi nulla. Forse a casa, per i figli nascondi le cose. Ma a me no. Ogni volta che ci provava arrivavo da lui con carta e penna e dicevo ‘di cosa scriviamo?’ Non può, non esiste che sia riuscito a nascondermelo in quel modo... non può dire che tutto questo non conta! - Dal silenzio successivo capisco che deve aver messo il telefono in viva voce e continuato a fare le sue cose durante il mio ennesimo sfogo, un lamento più che un tuono furioso come la prima volta. - Lo so Mike... - mi dà del tu a questo punto. - Ed io non sto dicendo che non ti credo, è in nome di questo che ho approfondito come non ho mai fatto. Però mi devi credere. Non c’è niente che possa dare una svolta. A volte bisogna accettare l’incertezza. A volte bisogna scegliere una propria verità e vivere per quella, al di là di prove e certezze. È questa la