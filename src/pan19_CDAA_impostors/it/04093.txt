ma io non rispondo. Volo fuori e lo raggiungo, è in macchina, salgo e mentre apro la portiera penso ‘ok, adesso con fermezza gli dico che è uno stronzo e che mi deve leccare i piedi se vuole fare pace con me ora’. Però apro la porta, entro e mi assale subito una musica forte familiare. Mi blocco subito, spalanco gli occhi e fisso lo stereo dell’auto prima di lui. Non respiro nemmeno. Papercut parte con la sua solita potenza, ogni parola è sempre incisa nella mia mente, ma sentirla ora è strano perché ho pensato a lei tutti i giorni. Questa maledetta canzone. E così lui pensa che basti questo? Nemmeno si è sprecato a farmene una nuova? No? Mike non dice nulla, mi guarda serio, ha uno strano luccichio negli occhi, non capisco se cerchi di farsi perdonare, se speri che mi basti o se aspetta uno scoppio, ma la fa andare tutta ed io non lo interrompo. Poi finisce, chiude la musica e finalmente parla con il suo solito gesticolare, le sue belle mani bianche da artista, il nostro anello addosso. Eh, sa come prendermi per la gola, ma non voglio, non cederò. Non posso. - Ho pensato per giorni di avere ragione. Poi ho pensato che in realtà anche tu avevi ragione, come sempre. E quando ero lì a capire come fare per fare pace ho pensato cazzo, ma ci siamo già passati per questo punto. Mille volte ed ogni volta era sempre così. Sempre identica. Di base c’è la mia paranoia, le mie paure, i miei segreti, il mio nascondere tutto, metterti in croce. Ed ho ascoltato Papercut all’infinito per bloccarmi e fermarmi. - Questi suoi logorroici discorsi. Eppure l’ascolterei all’infinito. Mi perdo nei suoi occhi neri dal taglio un po’ a mandorla, lui più bello che mai, la barba di qualche giorno, una bocca ben disegnata che non nasconde tanto bene, i capelli ancora lunghi che gli incorniciano il viso. Brutto imbecille, come osi essere bello? - E così ho deciso di venire e fartela sentire e chiederti solo una cosa. Ogni volta che torno su quella strada ti prego, fammi ascoltare questa canzone. Tu falla partire, ed io saprò che mi devo fermare. Niente discussioni, niente croci e paranoie. - Silenzio. Non ti andrà così bene, non ti andrà così bene questa volta. No no no!Si morde il labbro in difficoltà e mi mostra la sua paura, la sua ansia che io lo rifiuti, che quello che ha detto non sia sufficiente. - Non so cosa mi abbia fatto esplodere inizialmente, ma so che non posso stare fermo Tutti agiscono come fosse la realtà delle cose Io non posso indicare cosa tu puoi fare ma Tutti hanno una maschera che trattengono dentro Una maschera che si sveglia quando chiudono i loro occhi Una maschera che controlla quando mentono Una maschera che ride ogni volta che cadono (e osserva ogni cosa) Così sai che quando è tempo di colare a picco o di galleggiare Quella maschera dentro ti sta osservando Esattamente sotto la tua pelle. -  Cita un pezzo davvero specifico di Papercut così come l’ha scritto e poi inciso. Mi fa rabbrividire sentirlo così, non cantato, solo citato. È strano, gli occhi bruciano, sto ancora zitto, non respiro, non mi muovo. - So che non lo merito, ma puoi perdonarmi ancora una volta? -E proprio mentre io sono in loop col ‘no no no’, lo abbraccio di slancio e gli prendo il viso fra le mani e lo bacio. Ma no no no cosa? Quanto sono idiota, cazzo!- Certo che ti perdono, ti perdonerò sempre! Però tu ogni tanto lasciati andare, solo ogni tanto. Ti prego... - Lui si rilassa immediatamente mentre lo stringo e nasconde il viso contro il mio collo, penso che abbia un cedimento. Sai quando rimani in piedi e non sai come ci riesci e poi arrivi al risultato tanto agognato e fanculo, molli e crolli. Lo capisco mentre lo sento respirare contro la mia pelle, perché mi basta questo per capire il suo stato d’animo. Razza di scemo. Annuisce e mormora ‘lo prometto’, anche se so che sarà difficilissimo per lui. Insomma, ora è qua, non mi ha dato appuntamento in un posto super segreto e super sicuro. Gli prendo il viso fra le mani e lui mi guarda, non fa cenno di fermarmi, così capisco che sta cominciando già ora ed io non voglio di certo rovinare tutto questo suo sforzo. Così lo bacio anche se siamo in macchina per strada, davanti a casa mia. Insomma, non c’è nessuno, è sera, non si vede niente, però potrebbe succedere comunque. Ed ora eccolo qua. La sua bocca che non mi respinge, un bacio teso che poi diventa via via sempre più rilassato. Va bene, allora. Lo conosco, so che non sarà facile, ma a costo di mandare Papercut a ripetizione, la faremo funzionare ancora una volta. Perché non sarà mai abbastanza, in realtà. Mai. - Pensavo di passare questa notte con te in giro. Ho pensato ad un itinerario per festeggiare il tuo compleanno in privato. Non possiamo