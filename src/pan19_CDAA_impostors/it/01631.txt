di Moony erano inevitabilmente diminuite - Remus si sentiva costantemente esposto. E vederlo fumare diveniva quasi una sofferenza. Molto più che scorgerlo attorniato dalle ragazzine della scuola, o nascosto in una nicchia di un corridoio vuoto mentre si scopava il fortunato di turno, o sentire l'odore di sesso aleggiare nell'aria quando, a notte inoltrata, finalmente rientrava in dormitorio.

Fu James, una sera che erano tutti nuovamente incastrati nel letto ormai troppo piccolo del loro compagno di stanza, a tirar fuori l'argomento. All'interno delle tende tirate la sigaretta di Black fumava pigra, soffocando l'aria e avvolgendo tutto del suo manto impalpabile e denso.

"Voglio far sesso con la Evans." disse.

Sirius e Peter voltarono di scatto la testa verso il loro amico, mentre Remus ridacchiava.

"Lo sappiamo, James."

"No, non lo sai!" s'imbronciò lui "Non posso credere di non riuscire a togliermela dalla testa. Dopotutto non ha nulla in più rispetto alle altre."

"A parte carisma," iniziò il licantropo "intelligenza," continuò il topo "bellezza," ghignò Sirius "educazione..." riprese il proprietario del letto, elencando tutte quelle virtù che James predicava ormai da mesi.

"Oh, smettetela!" sbuffò quello, ancora più immusonito "Devo togliermela dalla testa, perché sto diventando ridicolo appresso a lei. Quindi voglio farci sesso." dichiarò, il sacro fuoco della determinazione che ardeva nelle iridi nocciola.

"Chiaro." annuì Sirius riportandosi la sigaretta alle labbra.

"Limpido." gli diede man forte Remus annuendo contritamente.

"Cristallino." sbadigliò Peter, a cui il discorso era già venuto a noia.

"Sono un genio, che volete farci?!" si diede delle arie sventolando il naso per aria.

"E cosa ti fa pensare, che far sesso con la ragazza che ami non diventi un far l'amore?" chiese il mannaro, posizionandosi più comodamente contro la testiera del letto, lo sguardo divertito a soppesare ogni espressione sul volto del suo amico.

James s'accese d'indignazione per la falla trovata nel suo meraviglioso piano ma, stranamente, fu Sirius a tirarlo fuori dai guai.

"Legare l'amore al sesso è stata una delle trovate più bizzarre del creatore." asserì convinto, facendo evanescere il mozzicone di sigaretta e spostandosi anch'egli verso la testata del letto.

"Da quale pulpito!" ironizzò Remus, tentando di nascondere l'amarezza nelle sue parole.

"Proprio perché faccio regolarmente sesso posso assicurare che associarlo all'amore è una cosa quantomeno bizzarra." asserì il moro, portandosi una lunga ciocca dietro l'orecchio e incastrando poi una gamba sotto quelle del licantropo e l'altra tra Peter e James, stiracchiandosi pigramente "Io rispetto e ammiro voi molto più di tutti quelli con cui ho fatto sesso messi insieme."

La salivazione di Remus si azzerò per un istante, nel momento in cui la camicia dell'altro gli scoprì i pantaloni slacciati e l'ombelico incastonato tra meravigliosi addominali scolpiti. Si morse il labbro per trattenere un gemito insoddisfatto e prese un profondo respiro. Poi lanciò uno sguardo agli altri.

James aveva un sopracciglio inarcato mentre concludeva il discorso dell'amico "Ma non faresti mai sesso con noi. Quasi quasi mi commuovo!" ridacchiò tirandogli un calcio e facendo quasi ruzzolare Peter giù dal letto.

Remus lo raccattò al volo, il volto pallido nascosto dalla penombra data dall'atmosfera nel baldacchino, e una risata forzata sulle labbra a far da eco a quella degli altri.

Le braccia di Sirius gli circondarono la vita, quando ormai Peter era in salvo, e il volto s'incuneò tra i capelli color del miele "Siete la cosa più vicina a una famiglia che ho." affermò parlando sul collo di Remus, tirandoselo addosso e iniziando a giocare coi bottoni della sua camicia "Non ho alcuna intenzione di infangarla con del sesso."

"È esattamente ciò che ho detto io!" esultò James allungandosi per dare il cinque al suo amico "Se scopo la Evans la infango e quindi me la toglierò per sempre dalla testa."

Peter ridacchiò, ormai ad un passo dal tracollo, essendo passata da un pezzo la mezzanotte e James gli diede uno spintone che lo fece crollare lungo disteso sulle gambe del licantropo.

"Vi rendete anche solo vagamente conto del fatto che quello che dite non ha senso?" gli chiese il proprietario del letto, scuotendo la testa, incapace di spostarsi di un solo centimetro da quell'assalto.

"Perché tu sei un guru in materia di sesso, vero Moony?" ridacchiò James sbracandosi sopra Paddy e Wormtail.

"No, razza di rincitrullito." sibilò cercando di scansare il braccio che si era unito a quelli di Sirius sopra il suo ventre "Solo so che essere innamorati di qualcuno vuol dire anche volere le mani di quel qualcuno sul proprio corpo. I rapporti platonici sono la stronzata più grande dell'universo."

"Moony, sei innamorato?" chiese Sirius direttamente nel suo orecchio, le braccia un po' più strette attorno al torace dell'altro.

Il licantropo voltò la testa dall'altra parte "Sarebbe un problema?"

"Tu non ci dici mai nulla." berciò James issandosi sui due malandrini ancora svegli, mentre Peter se la dormiva della grossa.

Remus cercò di divincolarsi ma Peter e Sirius lo tenevano bloccato. E ora James era riuscito