.

“Dimmi solo che non tornerai là” è l’unica cosa che sussurra sull’argomento.

“…no. Dio no, ti prego” risponde sinceramente, aggrappandosi a lui talmente forte da fargli male probabilmente, come per paura di perderlo nei suoi stessi incubi che sa già che lo raggiungeranno anche quella notte.

Ma quando succede, quando l’incubo lo sveglia di soprassalto nel cuore della notte, il corpo madido di sudore e un grido strozzato in gola, non aveva nemmeno dovuto aprire gli occhi per sapere che era V quello al suo fianco, l’odore della sua pelle e la sensazione del suo corpo scattante ormai gli era diventato così familiare, quasi si trattasse di un’estensione di sé stesso.

Giusto, Vasquez, sua madre, chiamalo-Lucas-o-crei-troppa-confusione, tutti i suoi fratelli, una vera famiglia. Vas.

“Mh, guero?” mormora l’altro, mezzo addormentato e mezzo svegliato dai suoi movimenti.

“Fin qua tutto bene, torna a dormire”

“Bien”

Aspetta due respiri, poi intreccia le dita tra i suoi capelli, affonda il naso sul suo collo e prova a dire “Ti… amo?”

“Mhp, te quiero demasiado”

E lui finalmente può tornare a dormire stranamente confortato.

 

 

 

Il vero risveglio avviene per il flash di una macchina fotografica, poi seguito dalle risate dei bambini e dal loro fuggi fuggi generale mentre Vas cade dal letto per la sorpresa con un urlo e poi si mette al loro inseguimento imprecando nella sua lingua madre.

 

 

 

È strano vedere Lucas assumere quasi un’aria responsabile, ma con loro madre già al lavoro e compito suo e di suo fratello maggiore, Tulio se non si ricorda male, occuparsi delle piccole pesti. Riconosce l’istinto di protezione che assume in confronto di tutti quelli a cui tiene, e allo stesso tempo l’aria annoiata per non far vedere quanto davvero voglia bene a quella banda di demonios, come li chiama lui. Mai mostrare un punto debole, qualcuno potrebbe approfittarne.

I tre più piccoli vanno con la macchina di Tulio che li scarica prima di andare al lavoro, il resto dell’allegra brigata è sotto il controllo di Lucas (…no, è assolutamente troppo strano, V gli si adatta molto meglio).

Si fermano davanti alla sua scuola, e come loro solito non possono non attirare l’attenzione. Probabilmente si staranno chiedendo chi è così folle da volersi invischiare con uno come Lucas Vasquez, il risaputo cattivo ragazzo del circondario. È abbastanza certo che i suoi fratelli renderanno un resoconto più che dettagliato, li può già vedere sghignazzare nella loro direzione.

“Allora, sei uno che attira l’attenzione o è tutto merito del mio fascino?”

“Punterei su quel Picasso che hai per faccia, decisamente”

Gli tira un pugno scherzoso, e per qualche istante non fanno altro che guardarsi.

“Sicuro che non vuoi che stia con te?”

La tentazione è forte “No. Ho bisogno di… pensare. E parlare con Sam”

“Pensare? Tu sai cosa vuol dire?”

Gli farebbe la linguaccia ma lui è più maturo di così. Assolutamente più maturo. Tipo da calcio-nello-stinco più maturo.

Vas ride, e lui gli si avvicina “Hai una reputazione da difendere o potrei tipo baciarti?”

“Direi che puoi tipo baciarmi perché ho una reputazione da difendere – gli passa le braccia attorno al collo, tirandoselo contro – e comunque ammettilo che è solo una vendetta per quella volta della moto”

“Mi sembrava ovvio” poi finalmente si baciano e tutto fa un po’ meno male.

 

 

 

Quel pomeriggio Josh lo aspetta fuori dal centro, e si alza in piedi appena lo vede arrivare con la sua moto.

Dio, non si era mai reso conto di quanto gli piaceva vedere la maglietta alzarglisi appena sui fianchi mentre si levava il casco.

“Hey guero, tutto bene?”

Le sue braccia lo accolgono non appena gli si avvicina, e un bacio sul collo segue velocemente.

“Mai stato meglio. Mi dai uno strappo?”

“Certo. Destinazione?”

“Casa dolce casa”

 

 

 

Le mani gli tremano quando si fermano davanti alla casa, ma ne allunga una a Vas senza nemmeno guardare, sicuro della sua vicinanza, e basta sentirlo ricambiare la sua stretta perché la stretta attorno al suo petto si allenti.

La porta è aperta, e loro sono entrambi in casa, lo sa.

Sua madre li vede per prima ma non dice niente, e lui trascina Vasquez nella sua stanza. Nel giro di dieci minuti ha messo i suoi vestiti nel vecchio zaino militare di suo padre, insieme ai pochi oggetti a cui tiene. Il mazzo di carte è già al sicuro nella tasca e forse doveva sentirsi imbarazzato, me è stato Vas stesso a buttare nello zaino tutte le sue statuine dei dinosauri di quand’era piccolo. Gliene ha parlato fin troppo per fingere che non fossero importanti.

E poi l’ultima cosa, la più pericolosa.

La foto di suo padre e le sue piastrine sono nella sala, esattamente sulla scaffalatura in parte alla tv, davanti a cui lui è seduto con già una lattina in mano.

“Cosa credi di fare?”

“Me ne vado” ribatte senza nemmeno guardarlo, concentrato a prendere gli oggetti. Sente sua mamma trattenere un singulto