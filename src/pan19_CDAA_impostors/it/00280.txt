anche quando sono di cattivo umore. E le tue lentiggini. Soprattutto le tue lentiggini. E...” Jean sorride furtivo. “Amo i rumorini che fai quando la mia bocca è quaggiù.”

“Jean! Smettila, non abbiamo tempo per queste cose!” Marco urla quando sente una mano che si fa strada tra le sue cosce.

“Certo che ne abbiamo, se facciamo in fretta.” Jean mormora con voce roca, succhiando sul collo di Marco, conscio del fatto che lo fa sempre impazzire.

“No.” Marco si lamenta, spingendolo via con un qualche difficoltà. “Hai una nave da prendere, ricordi?”

“Oh. Sì, certo. La nave.” Jean ricade tra i cuscini con riluttanza.

“Beh, fai almeno finta di essere un po' emozionato!” Marco lo rimprovera. “Sarà una grande avventura per noi! Una vita migliore!”

Jean non può fare a meno di ridere quando Marco scatta in piedi per saltare sul letto, invocando “L'Inaffondabile Titanic! L'Inaffondabile Titanic!”

 


XXX


 


{Toronto. 1976}


“E' un vero idiota. Ogni volta che lo vedo mi viene voglia di prenderlo a pugni su quella stupida faccia orgogliosa che si ritrova!” Jean si lamenta, gesticolando esageratamente mentre lui e Marco tornano a casa da scuola a piedi.

“Devi imparare ad ignorarlo, Jean. Finirai col metterti nei guai.” Marco consiglia, sfogliando distrattamente il libro che è stato assegnato loro quello stesso giorno.

“Sembra uno schifo, vero?”

“Ho letto solo un paio di pagine, però devo ammettere che sembra piuttosto interessante.”

“Oh. Giusto. Dimenticavo che a te effettivamente piace leggere quegli stupidi vecchi libri che ci assegnano.”

“Stai zitto, barbaro!” Marco lo prende in giro, colpendolo sulla testa con la copertina.

Ridendo, Jean afferra il libro dalle mani dell'altro e fa come per lanciarlo in mezzo alla strada. Sta solo scherzando, ovviamente, e lo restituisce un attimo dopo, dando un pugno scherzoso alla spalla dell'amico.

“Vuoi venire da me? Ho bisogno di aiuto con i compiti di spagnolo.”

Marco rotea gli occhi.

“Cosa?!” Jean chiede.

“Perché hai scelto quel corso se non hai neanche intenzione di provare?”

“Ho bisogno dei crediti in più, okay?”

“Okay. Ti aiuterò. Devo prima andare a casa a lasciare la mia roba e prendere il libro. Ci vediamo dopo?”

“Sì.” Jean sorride. “Ci vediamo dopo. Ordino la pizza.”

Sorridendo, Marco inizia ad attraversare la strada e si avvia verso la via di casa sua. Ha ancora il naso nascosto dietro quello stupido libro, e quindi non vede il camion che supera il limite di velocità mentre svolta l'angolo. Jean sì, però.

“Marco!” Inizia, ma lo stridio dei freni e il suono improvviso di un impatto e vetri che si infrangono soffoca il suo grido.

Il corpo di Marco è lanciato in aria e atterra diversi metri più in là. Jean corre verso di lui, cadendo in ginocchio al suo fianco.

“Oh mio Dio. Marco, resta con me! Resta con me, capito?” Jean piange, stringendo le mani del suo amico.

Ma Jean sa già che è troppo tardi. Marco non respira e i suoi occhi sono fissi sul cielo limpido. Le sue gambe sono piegate a formare angoli innaturali e c'è un'abbondante quantità di sangue rosso scuro a formare una pozza attorno alla sua testa.

“Marco, non... Morire.”

Il libro è atterrato proprio accanto a lui. Le pagine sono incollate insieme, zuppe di sangue.

 


XXX


 


{Passchendaele. 1917}


Il fango gocciola lungo il retro del collo di Jean, freddo e appiccicoso. Il bombardamento è appena terminato e il comandante ha ordinato a tutte le truppe di uscire dalla sicurezza delle trincee e di prepararsi per il prossimo combattimento. Se Jean si sporge leggermente in avanti li può vedere attraversare la terra-di-nessuno, ombre che si muovono nella foschia.

Jean finisce di caricare le pallottole nel suo revolver e fa scattare il cilindro in posizione. Con un urlo improvviso, i soldati di prima linea si lanciano all'attacco, sparando in tutte le direzioni, apparentemente a caso. Jean realizza che probabilmente neanche loro vedono niente attraverso la densa nube di nebbia.

Una figura nera compare, torreggiando sopra di lui. Jean prende la mira e preme il grilletto. Lo sparo che segue quasi lo assorda e, per un terrificante momento, teme di aver mancato il bersaglio, dal momento che la figura rimane, traballante, sul bordo della trincea.

Poi cade in avanti, atterrando pesantemente ai piedi di Jean, nell'acqua che gli arriva alle caviglie sul fondo della trincea. Jean gli lancia un'occhiata per assicurarsi che sia realmente morto, e rimane shockato dallo scoprire che, non solo il soldato è ancora vivo, ma è soltanto un ragazzo, non molto più grande di Jean stesso.

Il giovane è alto ed allampanato, il che lo fa sembrare più grande. Ma è il suo viso che tradisce la sua reale età; il suo bel viso, che conserva ancora parte della paffutezza tipica dell'infanzia sulle guance ricoperte da costellazioni di lentiggini. I suoi occhi sono grandi ed innocenti, la tonalità di