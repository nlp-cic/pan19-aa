; gli pareva estremamente diverso da Oikawa e questo lo aiutava a dimenticarlo. Anche Kagewama trovava interessante Iwaizumi: di Hinata non aveva proprio nulla, era maturo ed esperto, silenzioso e calmo – emanava uno strano senso di rassicurazione, immediato e sebbene non fosse il capitano della sua squadra, per molti versi gli ricordava Sawamura.

Quando Iwaizumi si ritrovò a prendergli la mano – d’istinto, perché Kageyama, così concentrato nello spiegare le dinamiche di una vecchia partita, stava attraversando la strada senza guardare – all’alzatore della Karasuno non dispiacque e quando lui gli si poggiò accanto, stanco dopo una stupida corsa in salita che avevano fatto senza alcun motivo – e che lui comunque aveva vinto – Iwaizumi lo lasciò fare: quel calore e quella vicinanza non lo infastidirono.

Erano felici, l’uno accanto all’altro, di una felicità che bruciava lenta e costante, che dava loro stabilità, e davvero sarebbero potuti andare avanti così per tutta la vita: sopportavano bene i loro difetti, non avevano motivo per litigare e, anzi, spesso e volentieri Kageyama riusciva a far ridere sinceramente Iwaizumi e quest’ultimo s’era di tanto in tanto beato del sorriso che il più piccolo – sempre così serio – gli aveva regalato.

«Tobio?». Aveva preso a chiamarlo per nome: Kageyama glielo aveva concesso tranquillamente e in fondo gli era parso tanto naturale…

Kageyama si voltò. Era sera, lo stava accompagnando a casa o forse stavano solo passeggiando: quando erano insieme non era tanto importante dove andassero. Iwaizumi lo fissò per qualche istante prima di baciarlo. Gli si avvicinò con lentezza ma senza indecisione: voleva farlo e non credeva che l’altro avrebbe avuto qualcosa in contrario. Le loro labbra si incontrarono con delicatezza, gli occhi si chiusero d’istinto e una mano di Iwaizumi cercò la guancia di Kageyama, mentre questi si aggrappò con entrambi i pugni alla sua giacca della tuta, come se avesse bisogno di sostegno.

Fu bello, nessuno dei due potette negarlo: caldo e dolce, abituale come la loro relazione, quel bacio sembrò qualcosa di naturalmente dovuto ed atteso e Kageyama si trovò a sorridere appena, quando si lasciarono per poi appoggiarsi ad Iwaizumi.

«Resti con me, questa notte?», chiese – non seppe il perché e non era certamente da lui, ma quelle parole lasciarono la sua bocca prima che potesse rifletterci.

Iwaizumi si sorprese, ma annuì: aveva capito.

Non successe nulla quella notte – Kageyama si addormentò tranquillamente e l’altro ragazzo lo osservò per quasi tutto il tempo: il lento movimento del petto, alzato ed abbassato dal respiro, era il riassunto della loro relazione, rifletté. Costante, sarebbe potuto andare avanti in quel modo per sempre. Uguale.

Iwaizumi, quella notte, non riuscì a non pensare ad Oikawa, non riuscì a non chiedersi se fosse quello tutto l’amore a cui era destinato: era bello e lo faceva stare bene, certo… Ma era tutto lì? Non c’era altro? Con Oikawa aveva provato altro: non sapeva dire cosa, ma l’aveva sentita distintamente, la sensazione che senza di lui non avrebbe potuto continuare a vivere. I suoi baci erano stati diversi, i suoi abbraccia, la sua voce sussurrata appena contro il suo petto… E Kageyama? Kageyama era bello e forse in qualche modo amava anche lui, per quel legame che avevano e per ciò che ormai condividevano. Ma quella notte, accarezzando di tanto in tanto i capelli del suo compagno, Iwauzumi si rese conto che sì, Tobio era completamente diverso da Oikawa e per la prima volta da quando aveva cominciato quella relazione, si sentì profondamente triste.

Kageyama s’era addormentato con la calda presenza di Iwaizumi accanto. Sognò. E sognò Hinata. Hinata felice, con tutta la sua puerile esuberanza che, non glielo aveva detto, qualche volta lo aveva messo di buonumore. Hinata… così diverso dal suo compagno.

 

 

***

 

 

Oikawa conosceva solo un modo per non pensare a tutto ciò che stava provando in quel periodo ed era immergersi completamente nella pallavolo, impegnarsi con tutto se stesso, anche più di quanto non facesse già. Aveva rinunciato al suo classico lunedì libero, aveva rinunciato a qualunque momento di pausa che potesse permettergli di pensare, perché se fosse successo, lo sapeva, sarebbe stato perduto. Aveva bandito Iwaizumi dai suoi pensieri, nonostante continuasse a brillare più di ogni altra cosa davanti ai suoi occhi; aveva soffocato quello che provava per lui con la rabbia che ormai gli divorava il petto, che stava diventando la sua unica forza. Se n’erano accorti, i suoi compagni, ma alle loro domande Oikawa rispondeva sempre con un sorriso spento ed una bugia.

Tirava avanti, come poteva, sperando che passasse ma credendoci sempre meno. Non stava bene e lo sapeva, ma odiava sentirsi tanto male, odiava essere tanto debole e dipendente. Non lo era mai stato e non voleva cominciare adesso. Eppure… che scelta aveva? Iwaizumi gli mancava: gli mancava come amico, come confidente, come amante. Gli mancava come poteva mancargli l’aria e il legame, che da parte sua aveva, ora sembrava una morsa chiusa intorno al suo petto, che lo stringeva ogni volta che il ragazzo compariva e ancora di più la notte, quando il sonno non arrivava e finalmente i pensieri