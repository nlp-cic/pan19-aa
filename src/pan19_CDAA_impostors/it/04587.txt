tu quello lo chiami poco?

 


I poveri sposi, rimasti promessi, fuggirono a gambe levate, bianchi come fantasmi e con i polmoni pieni di cemento. Qualche contadino, vedendoli nei propri campi, si spaventò parecchio.


 

Aqua: aah, figliolo! Corri, porta l’archibugio, ci sono dei ladri!

Milgatia [comparendo con una padella sfrigolante in mano e un cucchiaio di legno]: non puoi proprio usare il soffio laser, nonna? Sto preparando la cena.

 


Intanto Philia e Gourry avevano raccontato a Naga del fallimento, cui del resto lei aveva assistito durante il suo violetto opzionale.



Si dirigevano al convento di Saillune, stanchi e provati.


 

Naga: che razza d'incapaci.

Philia: parla per te. Come mai Lina ti ha spedito in orbita?

Gourry: via, ragazze… fra Amelia ci aiuterà.

Philia: e credi che la prospettiva non mi spaventi?

 


Convento.






Amelia: ragazzi! Oh, meno male, Alfred vi ha avvisati in tempo! Don Zel voleva rapire Philia…

Naga: ohohoh― ma che dici, Amelia? Noi siamo fuggiti per un altro motivo.

Grido lontano: aaaaaah.

Amelia [coprendosi gli occhi]: oh no! Alfred!

Philia: pace all'anima sua…

Naga: tanto mi stava antipatico.

Amelia [dando un calcio a Naga]: vi ho trovato un rifugio… Philiachan, tu e tua madre potrete andare al monastero di Sailarg, dove la badessa è una signora il cui nome intimorisce anche don Zel. Lì non potrà raggiungervi, sarete protette.

Naga: e se non le andiamo a genio?

Amelia: …Gourry andrà a perdersi nella guerra.

 


Madre e figlia partirono dunque per Sailarg, mentre il povero Gourry si dirigeva a nord, a impelagarsi nelle rivolte dei troll, da cui peraltro rimediò una bella taglia sulla testa. Nel frattempo Philia ― è il caso di dirlo ― stava da Dio.


 

Philia: ah, che pace! Che bellezza! E come si sta bene senza Zeross!

 


Ma il tremendo don Zelgadiss non si era affatto arreso e, dopo molti ripensamenti, finalmente si decise a uscire di casa e chiedere assistenza nel compimento del suo ignobile sabotaggio. Abitava, non molti chilometri lontano da lui, tra i picchi più alti delle montagne costiere, un tizio con l'inferno nel cuore, uno che ne aveva fatte più di quante ne potesse pensare e al qual erano pure andate tutte bene.



Era il più scellerato degli scellerati, da molti considerato completamente pazzo.


 

Zeross: di' pure da tutti.

 


Si trattava dell'Innominabile, per tanti anni chiamato anche Conte del Sagrato del Drago Bevuto.


 

Vargarv: Perduto!

 


Era stato in passato un bravo mediocre, grande amicone di Garv il Demone-Griso, ma da anni era asceso a quella onnipotente posizione grazie alla sua fitta rete di amicizie. Ceipheed, Volfeed… nella lista rientravano solo nomi altolocati. Gli era stato anche consegnato un Topo d'Oro con il titolo di Reale Terribilissimo Fantasmosissimo Inimicissimo Rispettabilissimo Tiranno delle coste, ma i commessi non erano mai più tornati.


 

Garv: comunque era un nome davvero idiota…

 


Egli accettò subito, alla vista di tante difficoltà, di prendere le redini del cavallo di don Zel; voleva infatti dimostrare di essere il più potente di tutti, potendo arrivare dove nessun altro si sarebbe sognato.


 

Zel: ma quale cavallo e cavallo! Era "le redini dell'impres―

Vargarv: ahahah! Non puoi competere con me, donZella! Nessuno può farlo! Bwahahah!

Zel: …sedativi sottomano?

 


Spostiamo ora la nostra attenzione sulla candida Philia (mentre i servizi di sicurezza immobilizzano Vargarv).



La giovane abitava presso il sacro monastero delle vestali ormai da alcune settimane, e aveva fatto amicizia con tutti. In particolare c’era una persona, la badessa, che le dimostrava particolare simpatia. Sembrava tutto quanto c’è al mondo di rispettabile ― e Philia l’adorava per questo ―, ma in realtà era una persona traviata.



Era lei, infatti, l'infiltrata dell'innominabile nel monastero. Faceva tutto quello che le veniva ordinato e spesso (se fra Amelia l’avesse saputo!) fra queste cose c’era l’organizzazione d’incontri galanti. Di sicuro era un tipo singolare: il luogo, pensava Philia, era ricettacolo dei più disparati tipi di fedeli, ma mai avrebbe immaginato che la Signora fosse una volpe.



E se Naga lì per lì credeva metaforicamente, si ricredette presto.


 

Naga: urka!

 


Comunque tutto filava liscio. Poi un bel giorno la Signora ricevette un messo ribaldo dall'amico che gli intimava, per un antico favore, di consegnargli Philia.


 

Gurabos: hey, Ziras. Vargarv dice che devi lasciar rapire la ragazza.

Ziras [con voce estremamente nasale]: coooosa! La mia adorata Philia?!

Philia: come mi ha chiamata?

Ziras: oh, insomma Gurabos! Io sono fedele e tutto a Vargarv, ma ne ho avuto abbastanza. La mia Philiuccia deve star nascosta per gravi motivi, quindi―

Philia [mollandogli un lordone]: non chiamarmi così!

Per ragioni sconosciute al manoscritto, la volpe cambiò improvvisamente  idea.

Ziras [con forte accento bergamasco]: senti, Philia, se mi vai a prendere qualcosa al takeaway prometto di non farlo più. D’accordo?

Philia: ma… la mamma,