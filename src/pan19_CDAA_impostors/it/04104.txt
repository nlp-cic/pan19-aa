non detta che cercavano di rispettare. Lo spirito poteva passare il portale in casi estremi, se il proprio padrone era in pericolo. Loki ogni tanto trasgrediva a questa piccola regola per controllare che Lucy stesse bene. Da un certo punto di vista era per il bene della sua padrone, perciò ci poteva stare il passaggio. Lo faceva dopo qualche dura battaglia, dopo che Lucy se l’era vista brutta. Quando nessuno lo vedeva. Silenzioso, si sedeva sul letto e la guardava dormire, assicurandosi che stesse bene. Stava lì tutta la notte e vegliava la sua luce, la sua stella, la sua anima.- Sai, è stato tutta la notte a vegliarti… - La vocina sottile e fastidiosa di Happy le penetrò il cervello facendole venire subito mal di testa. Lucy gli spiaccicò la mano sul muso per allontanarlo, mentre cercava di fare colazione in santa pace. - Non dire sciocchezze, mi sono addormentata sola e mi sono svegliata sola! - Poi si aggrottò realizzando il resto e lo guardò fiammeggiante. - Un momento, come fai a dire che era lì? - Happy così, svolazzando sopra la tavola, con Natsu e Gray che litigavano fra di loro, continuò ad insinuare. - Vedo che hai capito di chi parlo, eh? Non ho mica detto il soggetto! - Lucy così gli tirò dietro lo zucchero che lo colpì lasciandogli un bernoccolo, che comunque non lo fermò. - Sono venuto a controllare cosa combinavate! Ero sicuro di beccarvi in flagrante! Ed invece tu dormivi e lui ti guardava! Era anche molto inquietante, devo dire. Sembrava il leone che si pregusta il sapore succulento della preda! - Loki essendo il portale del Leone, era spesso associato a quell’animale anche se il suo carattere, di leonino, non aveva nulla. Lucy cercò di concentrarsi sul grave fatto che Happy l’aveva spiata, ma poi realizzò.- E come faccio a sapere che non dici una bugia? Spari sempre un sacco di cavolate! - - Chiedilo a lui se non ci credi! Uno spirito non può mentire alla propria padrona! Ti risponderà sinceramente! - Lucy improvvisamente si ricordò di quella regola e un pensiero le passò per la mente, facendola zittire subito.“E’ vero, non possono mentirmi. Ma se così fosse come fa Loki a farlo quando dice che mi ama e tutte quelle cavolate lì? Non possono mentire ma forse possono scherzare? O magari Loki è diverso?”- Glielo chiederò, così ti zittirò una volta per tutte! - Happy la guardò sorpreso di vederla così convinta. - Gli chiederò se le tue insinuazioni su di noi hanno un fondo di verità, e gli dirò di essere sincero. Così la pianterai di rompere con questa storia! - Happy tornò sul tavolo convinto che questa volta ce l’avrebbero fatta a mettersi insieme. - Perché ti sei fissato tanto con loro? - Chiese Gray in uno dei rari momenti in cui non bisticciava con Natsu. - I LoLu sono teneri, farebbero una bella coppia insieme! Ed io sono romantico! - Gray lo fissò ancora senza capire e lui alzando le spalle piccine continuò: - Mi piacerebbe accoppiare anche voi, ma siete due zucconi! Avete la sessualità di due bradipi! Conta di più gareggiare fra di voi che altro! - - E cosa ci sarebbe di più importante che batterlo? - Chiese Natsu capendo la metà del suo discorso. - Gareggiare! - Lo corresse Gray puntiglioso. - è diverso che battermi, perché tu di fatto non mi batti, salamandra strisciante! - Lo rimbeccò. Natsu tornò fiammeggiante rifilandogli un pugno che fu schivato e finì su Happy, tramortendolo! - Ops, Happy! - Andò Natsu a recuperarlo mentre Gray rideva sadico e Lucy pensava ancora alla fissa di quel maledetto gattaccio. Vedendo che non rideva, la guardò stupito. - Che hai Lucy? Non ridi? - Lucy si riscosse guardando Gray che le aveva parlato. - No, niente, ho solo qualche pensiero per la testa… - - Se hai bisogno di parlare… - Gray non era particolarmente sensibile, ma almeno era più sveglio di Natsu e per gli amici, specie che non reputava rivali, c’era sempre. Lucy arrossì pensando che non fosse il caso di parlare di affari di cuore con lui. - Magari Elsa o Cana possono essere più adatte. - Poi si rese conto di cosa aveva detto e si corresse. - Ok, parlerò con Mirajane! - Gray comunque non avendo la più pallida idea di che cosa avesse, annuì. - Come preferisci. Ma se ti serve qualcosa… - Lucy sorrise dolcemente ringraziandolo, poco dopo tornò allegra come sempre, andando in soccorso di un povero Happy con la bava alla bocca. Il viaggio di ritorno fu più lungo del previsto, per via di qualche guaio incontrato per strada. Perciò dovettero pernottare fuori un’altra volta e decisero di accamparsi poiché la temperatura era estiva e si stava piuttosto bene all’aperto. Seduta davanti ad un fuoco che alimentava il minimo indispensabile per non farlo morire, diede un’occhiata ai due compagni di viaggio che dormivano della grossa, braccia aperte una sull’altro, intrecciati come fossero una coppia. Lucy sorrise divertita, poi guardò Happy che russava sulla pancia di Natsu e sospirando, si decise a chiamare Loki per quel chiarimento che l