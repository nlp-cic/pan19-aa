. La sentì traballare con violenza, pericolosamente vicina a crollare, ma alla fine resistette lasciando Beth senza fiato e insoddisfatta.
Gli occhi scintillanti di Daryl erano tornati sopra di lei. La baciò ripetutamente sul fiore di cicatrici e ne seguì il lungo gambo fino alla bocca, la sua lingua sapeva di torta alle noci dietro alla quale si percepiva un retrogusto amarognolo. Quando lo sentì imprecare contro la cintura e la cerniera dei pantaloni, trattenendo a stento un sorriso lo aiutò a liberarsi di quegli inutili impedimenti. Prima però che lui prendesse nuovamente il controllo della situazione, o che lei perdesse il coraggio, poggiò entrambi i palmi sul petto di Daryl e lo spinse a sdraiarsi a pancia in su.
«Beth...».
Provò a rialzarsi, ma lei lo tenne giù facendo pressione con la mano sullo sterno.
«Lasciami provare».
Daryl si arrese contro il materasso sospirando.
Inginocchiata accanto a lui, Beth rincorse con la punta delle dita ogni singola lettera del nome tatuato all’altezza del cuore, poi fece proseguire la carezza sul torace e lungo l’addome. Osservare dall’alto quegli occhi azzurri che seguivano nervosi ogni sua mossa e sentire Daryl tendersi e fremere di anticipazione sotto il suo tocco provocarono in lei un’euforica sensazione di potere che la infiammò come un sorso del moonshine trovato nel capanno nel bosco e, proprio come un sorso di alcol, rimpolpò il suo coraggio. Aveva già sperimentato una cosa del genere, alla prigione, con Zack, al buio, infilandogli una mano nei pantaloni. Ma stringere Daryl nel pugno, mentre era nudo ed inerme davanti a lei, senza alcuna barriera, fu un’esperienza completamente nuova, che accelerò il battito del suo cuore e accese un languore bagnato tra le gambe.
Un gemito mal trattenuto attirò l’attenzione di Beth sul viso di Daryl: le rughette intorno agli occhi serrati, la bocca dischiusa, la pelle tesa sui muscoli contratti del collo, le goccioline di sudore sul petto che rotolavano via a ogni sospiro, le lenzuola stritolate nel pugno, la schiena inarcata. Daryl chiuse le dita intorno al polso di Beth per impartirle il ritmo giusto, più le carezze aumentavano di intensità più il suo bacino andava incontro alla mano di Beth e i gemiti si trasformavano in rantoli.
«Beth...», gemette di nuovo.
All’improvviso aveva aperto gli occhi, due laghi in fiamme, e la stava implorando (implorando!) con lo sguardo di fermarsi. Lei decise di essere magnanima, così mollò la presa su di lui, che scattò a sedere e le intrappolò il viso tra le mani per baciarla, morderla sul labbro e soffiarle in bocca il suo caldo sospiro. Poi Daryl scese dal letto, prese Beth per i fianchi e la trascinò bruscamente fino al bordo del materasso, ignorando il suo gridolino sorpreso. Un attimo dopo entrambi i suoi pugni affondarono nel materasso ai lati della testa di Beth. Nello stesso momento, dentro allo specchio, l’ampia schiena di Daryl la copriva come una coperta, i demoni sulla scapola dibattevano violentemente le ali tra le lunghe cicatrici violacee e il piccolo serpente serrava le spire sul polpaccio.
Il palmo di Daryl si posò sulla sua guancia sfregiata, sfregando il pollice sulla crosta sottile che la tagliava in due, e invitò Beth a voltare il viso verso di lui. Senza mai smettere di fissarla, le fece poggiare una gamba sulla spalla bloccandola per il ginocchio, spostò tutto il peso del corpo sull’altro braccio e cominciò a entrarle dentro. Le sue spinte si fecero da subito profonde e serrate, tanto che Beth dovette aggrapparsi al suo avambraccio teso per resistere ai contraccolpi. Il lenzuolo che le si accartocciava intorno alla testa, le ciocche di Daryl che gli schiaffeggiavano il volto, i suoi gemiti rochi ogni volta che affondava dentro di lei, due saette azzurre piantate nei suoi occhi, la gamba indolenzita schiacciata tra il seno e il petto di Daryl. Si sentì mordere sulla coscia, delle dita la stavano di nuovo accarezzando proprio nel punto contro cui lui si spingeva con più forza, e la zolla sotto i suoi piedi riprese senza preavviso a tremare, minacciandola di lasciarla precipitare. Beth allungò il braccio, acciuffò Daryl per i capelli e cercò di tirarselo addosso, così lui lasciò che gli allacciasse entrambe le gambe intorno alla vita e si distese completamente su di lei, baciandola con foga. Bastò un ultimo affondo, poi il vuoto si spalancò sotto di lei. Una specie di uncino incandescente le si impigliò all’ombelico, la sua schiena si fletté come un arco che viene incordato e Beth collassò sul materasso con un gemito soffocato. Daryl, i muscoli contratti all’inverosimile, si sfilò frettolosamente da lei e le venne sulla pancia.
Rimasero zitti a guardarsi negli occhi finché i loro respiri non tornarono regolari. Poi, dopo averle dato un morso sul collo, Daryl raccolse la sua camicia da terra e la usò come straccio per ripulire Beth da quel pasticcio. Il contatto con la flanella ruvida le ricordò la barba che le aveva solleticato l’inguine, facendole venire la pelle d’oca e arricciare le dita dei piedi.
«Tra qualche secondo sarà inutilizzabile, dovrai buttarla», disse Beth con voce impastata.
Daryl appallottolò l’indumento, fece canestro nel cestino delle cartacce e si distese sul letto accanto a lei.
«Fanculo la camicia. Vieni qua».
Lui