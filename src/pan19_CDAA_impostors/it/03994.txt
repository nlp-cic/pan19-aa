sapere che il bianco e il nero vanno bene forse per l'arredamento". Poi si scostò meglio i capelli dalla guancia rovinata. "Di chi è questo bel lavoro? Eh? Te lo dico io: di un paio di preziosissimi preti, buonanime, pilastri della società. Guarda, uno di loro covava persino un reale sentimento religioso, ha pregato con sincerità per la mia conversione, ha tentato di aiutarmi come poteva, non lo trovi divinamente surreale?" Il vampiro sogghignò con asprezza davanti all'espressione raggelata del suo compagno, e in un lampo gli fu addosso senza toccarlo, interrompendone il tentativo di balbettare non si sa cosa. "Ma non rammentiamo pazzi fanatici evidentemente confusi sui loro stessi valori, ti sconvolge troppo. E comunque con ogni probabilità i buoni cristiani direbbero che me lo sono meritato: ero già un assassino pervertito da molto tempo, oltre che un sodomita miscredente e altro. Forse ero meno incattivito di ora, ma tra i peccati capitali mi risparmiavo giusto l'avarizia".
Jean-Claude si sentì una carogna, e la voce gli tremò mentre cercava di scusarsi. "Io non intendevo..."
L'altro non lo lasciò finire: lo strinse alla vita con un braccio, gli baciò gli occhi in modo rassicurante, e gli accarezzò con delicatezza i ricci per scostarglieli dalla schiena; poi lasciò scorrere la mano dal viso fino al collo della vestaglia, scoprendogli le spalle con un gesto brusco. Il vampiro più giovane sussultò e cercò di liberarsi, ma Asher lo spinse contro il cassettone, tenendolo aggrappato a sè e costringendolo gentilmente a voltare solo la testa all'indietro, verso
lo specchio sul comò, perchè guardasse lui stesso le sottili strie bianche sulla sua pelle nuda. "Vogliamo parlare delle tue cicatrici, mon corbeau? Non sono forse opera di brave persone che credevano di fare il loro lavoro? Ora, non comincerò con te una discussione teologico-analitica sul peccato originale e sulle perversioni infantili, ma io nego che qualcosa di simile possa essere bene!"
Jean-Claude era commosso, non sapeva cosa rispondere, così alla fine decise di dimostrare la sua fiducia al compagno continuando il discorso. "Tu hai ragione, lo so. Mi rendo conto che l'umanità non è fatta di santi, anzi, e la mia razza non mi ha dato solo dolore, nonostante alcuni picchi di ineguagliabile simpatia. Capisco anch'io che l'albero si riconosce dai frutti, e che alla fin fine è tutta questione di carattere e necessità: non intendo mancare di rispetto alle migliaia di persone colpevoli solo di difendere la loro famiglia. Però a volte... il mio potere è così mostruoso, e io ne ho paura".
A quel punto Asher si ruppe le scatole e lo scosse brutalmente, esclamando: "Basta, Cristo! Con queste cazzate stai insultando tutta la tua linea di sangue, da Belle Morte a me, e te stesso per primo". Il suo viso si contorse, e la magia illuminò la sua figura. "Il demonio sa quante ragioni di lagnanza personale io abbia contro la mia signora, nonostante ciò che mi ha insegnato. E' una puttana, e il suo avermi dato la vita per due volte non compensa che per due volte mi abbia strappato l'anima, tanto per cominciare. Ma non leverò mai una voce sul modo in cui ha conquistato e regge la nostra esistenza, anche rispetto agli altri Clan: io sono fiero del mio lignaggio, e non lo rinnegherò certo per la coercizione isterica di un Dio represso".
"D'accordo. Nascere dall'amore è meglio che provenire dalla bestialità, dall'ira, o dalla decomposizione. E apprezzo che il nostro potere sia caldo, vivo, a volte addirittura gentile. Però, come mi fai notare tu stesso, strappare l'anima con la lussuria è forse un modo più sporco di altri: perchè è ingannevole, ti riempie di promesse, e quando è finito lascia una solitudine e un vuoto di una crudeltà infernale" rispose il Master spostandosi verso il letto, dove si sedette scomposto a guardare il pavimento, senza preoccuparsi di riordinare la vestaglia.
Asher smise di respirare, gli si avvicinò e abbassò con grazia un ginocchio a terra. "Dare amore e piacere agli altri è una cosa bella, punto. Lo so che non ti piace pensarci, e che non ti ha portato fortuna, ma tu sei sempre stato così disperatamente voluto perchè sei il migliore: tu fai felice chi ti è vicino, Jean, e se questo ti rende malvagio allora fanculo, ci vengo anche subito all'inferno con te".
Jean-Claude sentì gli occhi riempirsi di lacrime, e si morse il labbro cercando di non fare la donnetta, poi tirò la camicia del compagno, senza parole: Asher colse il suggerimento, si alzò senza staccarsi, e si mise seduto contro i cuscini, prendendo comodamente in braccio il suo amore, che, rilassato come non era da anni, gli si appoggiò, sollevando il viso verso di lui e investendolo di uno sguardo talmente intenso da affogarlo di dolcezza e desiderio. Il