! » sentì chiamarlo la voce di Ben.

Lui si girò in direzione del capo negozio che lo guardò incerto, aggrottando le sopracciglia.

« Stai bene? » gli domandò l’uomo.

« Credo di avere qualcosa allo stomaco e non sono riuscito a chiudere occhio stanotte. Non potevo prendere un giorno di malattia, siamo troppo pochi »

« Fortunatamente ti hanno dato l’autorizzazione a cercare nuovo personale »

Harry annuì e gli mostrò i curriculum.

« Ne approfitto adesso che non ci sono molti clienti per fare questo lavoro e magari farmi passare il mal di testa. Appena finisco scendo, anche se ho detto ad Abigail di chiamarmi per qualunque evenienza ».

Ben annuì e lo guardò comprensivo. Harry sapeva di non essere stato del tutto convincente, ma era anche abbastanza sicuro di averlo convinto: puntare sulla presenza anche in caso di malattia faceva sempre presa su di lui. Dopo poco che Ben si fu congedato, infatti, l’uomo tornò con una tazza di the fumante.

« Spero ti faccia stare meglio » e con un sorriso se ne andò di nuovo.

Ben era davvero una brava persona ed Harry sapeva che quando rimproverava qualcuno di loro lo faceva solo per il corretto funzionamento del negozio. Vista la giovane età della maggior parte dei ragazzi che lavoravano in negozio, i trentacinque anni di Ben valevano molto. Soprattutto perché era uno dei pochi ad essere già sposato e uno dei rarissimi che aveva figli ma, considerando che la maggior parte degli altri non superava i ventisei, poteva considerarsi normale come cosa.

Harry si riscosse dai suoi pensieri e, dopo aver svuotato la bustina di zucchero all’interno della tazza, cominciò a sorseggiare la calda bevanda sottolineando di tanto in tanto con un evidenziatore ciò che riteneva valido di ogni curriculum. Dei sette che aveva in mano fu costretto a scartarne due per la lontananza dalla sede del negozio. Un altro lo scartò per l’età e l’altro ancora per la sola conoscenza della lingua inglese. Era vero che in un negozio come quello difficilmente sarebbe servito un poliglotta - lui stesso non lo era-  ma non si poteva mai sapere. Gli ultimi tre gli piacevano: erano un ragazzo e due ragazze che praticavano equitazione da diversi anni, una di loro possedeva persino un cavallo, parlavano tutti il francese e o il tedesco o lo spagnolo e secondo quanto avevano indicato avevano un orario piuttosto flessibile ed erano disponibili per lavorare nei week-end.

Controllò l’orologio e vide che mancava ancora un’ora alla sua pausa. Non credeva di essere rimasto sui quei curriculum per più di qualche minuto, invece gli avevano portato via due ore. Decise che avrebbe aspettato il ritorno dalla pausa prima di andare in reparto. Il the che gli aveva offerto Ben gli era stato d’aiuto, ma sentiva ancora un mal di testa latente. Si ritrovò involontariamente a ripensare a quanto gli aveva detto Draco la sera prima: lo aveva cercato andando in giro, chiedendo, informandosi nella speranza di trovare una traccia del suo passaggio. E lo aveva fatto in ben due città non propriamente piccole. Si era addentrato nella vita Babbana pur di trovare un segno del suo passaggio e parlava dei suoi insuccessi con estremo sconforto. La cosa che non era chiara a Harry era perché si fosse dato così tanta pena per lui. Non si erano sempre odiati? Allora perché cercarlo? Diceva di voler ripagare il suo debito, ma fino a quel momento non aveva accennato a nient’altro. Soprattutto perché Harry era stato obbligato a rivendicare il suo debito nel momento in cui aveva voluto sapere qualcosa.

Ora che Draco l’aveva trovato, non sembrava comunque intenzionato a rivelare a qualcuno cosa fosse stato di lui, della sua vita e del suo lavoro.

Poteva fidarsi di un Serpeverde? Probabilmente no.

Prese il telefono e chiamò i tre ragazzi che aveva selezionato e gli diede appuntamento la settimana successiva per un colloquio di gruppo.

 

Tornando verso gli spogliatoi Harry realizzò che quel Serpeverde aveva passato tre anni sulle sue tracce per trovarlo… E si ritrovò ad arrossire come uno stupido.

 

 

***

 

Alle sette di giovedì Harry riuscì a materializzarsi finalmente nel suo appartamento. Avrebbe dovuto essere a casa per le cinque ma, considerando che venerdì sarebbe stato il giorno di riposo, era stato costretto a rimanere in negozio un po’ di più per cambiare disposizione ad alcuni prodotti, secondo le istruzioni che erano arrivate in mattinata.

Il ragazzo aveva smesso da tempo di domandarsi perché ogni tanto la direzione centrale, che si occupava dell’esposizione della merce, si divertisse a mischiare l’ordine delle cose. Fossero stati un negozio di prodotti per la casa l’avrebbe anche capito, ma considerando la natura della loro merce non ne vedeva l’utilità. Le due ore di straordinario però era ugualmente stato costretto a farle, ragion per cui non si sorprese più di tanto quando atterrò direttamente sul divano del salotto.

Non fece in tempo a socchiudere gli occhi che Kreacher apparve davanti a lui.

« Harry Potter, signore, ha visite » disse l’elfo con un inchino ridestando Harry dal suo torpore.

« V-visite? » balbettò il ragazzo esterrefatto, cominciando a sudare freddo.

« Il ragazzo biondo erede dei Black aspetta in strada, padrone ».

« Glielo hai chiesto?! »

« No, padrone. Kreacher ha sentito l’incantesimo Respingi