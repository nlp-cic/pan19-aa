finire i suoi giorni in galera. In galera, sì, perché non era la prima rapina a cui prendeva parte, né sarebbe stata l’ultima. La cifra a cui erano giunti, spartita in eque parti tra i componenti della gruppo, era circa 2-3 milioni ciascuno. In alcuni casi, sebbene non ultimamente, era capitato anche di fare degli ostaggi importanti ed il compenso da tutto ciò era stato alquanto sostanzioso.

      Marco si chiedeva cosa avessero mai potuto pensare i suoi genitori, morti anni prima a causa di un grave incidente stradale. Certamente non sarebbero stati felici di saperlo coinvolto in questo genere di cose, ma non aveva avuto molta scelta il sé diciassettenne senza famiglia e costretto a vivere in un orfanotrofio con le proprie sorelle: troppo iperattivo per prestare attenzione ad ore ed ore di scuola (una volta lo avevano persino portato da un fottuto psicologo il quale, dove svariate noiose domande, aveva accennato ad una forma di ADHD di media gravità, ma lui non s’era curato di tutto ciò) e dal carattere duro, irruento, ingestibile in un ambiente lavorativo.

Quanto aveva compiuto la maggior età non aveva esitato a racimolare le sue cose e andare a trasferirsi dalla sorella Yvonnie che, con un po’ di fortuna, era riuscita a trovare un lavoretto umile ma degno, a differenza di Melanie, partita per Monaco in cerca di una vita nuova.

      Pian piano, però, la situazione era diventata realmente ingestibile e Marco sapeva che, benché Yvonnie non avrebbe mai avuto cuore di dirlo, mantenere anche lui era diventato faticoso per la sua paga scarsa.

      Così aveva riempito nuovamente il borsone nero, rovinato leggermente ai lati, lasciato una lettera di rassicurazioni a sua sorella, accarezzato la testa pelosa del gatto randagio da lui trovato vicino casa e che non aveva avuto cuore di ignorare col freddo gelido che solo a Dortmund poteva esserci. Ed era uscito definitivamente da quell’appartamento. Dopo anni.

Il cappuccio della felpa tirato su, a coprire i capelli biondicci, gli occhi persi nella notte e le speranze sepolte nel silenzio. Si era rifugiato in un bar, dopo ore passate a passeggiare senza meta. L’insegna rossa lampeggiava nella notte, unica fonte luminosa, e Marco sapeva perfettamente che certi posti era meglio evitarli.

Non se n’era curato, invogliato a perdersi in una birra, circondato dalla musica alta e il mondo fuori.

Marcell era stato un incontro casuale, si erano messi a parlare così naturalmente come si conoscessero da sempre, appartati all’angolo del bancone, il vetro freddo del bicchiere stretto tra le mani. La disperazione negli occhi di entrambi, i tatuaggi sulle braccia come ferite aperte e quella sensazione di aver perso la retta via kilometri addietro.

Non ci furono bisogno di parole. Marcell lo aveva invitato a stare da lui, in un misero bilocale lontano dal centro, e Marco per quanto avesse cercato di declinare l’invito non poté niente. La prospettiva di passare la notte al freddo era terribile.

      Incontrare gli altri componenti del gruppo era stato il passo successivo. Mats sembrava simpatico, accogliente, ti faceva sentire a tuo agio con un solo sguardo (e Marco dovette ammettere che vi si era perso per qualche secondo, in quegli occhi, perché, ad essere sinceri, quel ragazzo sembrava una statua greca vivente, faceva quasi impressione); Benedikt era sempre accanto a lui, una seconda pelle, gli occhi lo cercavano con ossessiva intensità e Mats non era da meno. Il suo aspetto etereo lo rendeva sorprendentemente lontano da approcciare, Ben era più riservato, sebbene cordiale e disponibile, ma certamente più taciturno di Marcell. Tutto il contrario di Thomas, Bastian e Lukas, tre forze della natura. Era chiaro che gli ultimi fossero al principio di una relazione, Marco lo poteva dedurre da come le loro mani si sfioravano gradualmente, con gentile possessività.

E poi c’erano Manuel e Christoph, silenziosi e perfetti, uniti da un legame che non riusciva a descrivere, tra il fraterno e il qualcosa di più. Miro, Julian, Mesut... erano così tanti. Marco non aveva mai avuto così tante persone con cui essere gentile. Riconoscente.

Si era abituato in fretta, fortunatamente. Averli attorno lo faceva star bene, per la prima volta dopo molto tempo. Sapere di avere delle persone su cui poter fare affidamento era incredibilmente bello. Yvonnie lo aveva contattato svariate volte, chiamato ad ogni ora del giorno, e lui si era limitato a inviarle qualche messaggio di rassicurazione. A volte la sua presenza familiare, i suoi occhi verde scuro, profondi e gentili, gli mancavano così tanto da togliere il respiro. Ma non poteva rovinarle la vita, non dopo tutto quello che avevano trascorso insieme.

Era passato molto tempo, due mesi forse o più, da quando si era trasferito da Marcell; aveva cercato un lavoro, convinto che fosse l’unica soluzione possibile, per uno come lui. Non voleva pesare sull’amico come era successo con sua sorella; così, seppur a malincuore, aveva accettato la prima offerta che gli era stata proposta, ovvero aiutare a scaricare la merce al discount poco lontano da casa.

Le ore estenuanti, la monotonia e la costante sensazione di non essere al posto giusto al momento giusto. Senza scopo, senza alcun obiettivo.

Marcell lo aspettava per cena, la