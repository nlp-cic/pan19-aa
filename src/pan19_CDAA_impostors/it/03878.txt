creato personalmente le collane per le sue nuore è una mia invenzione, ma mi sembrava in linea col personaggio.


          (See the end of the chapter for  notes.)
          


In a land of Gods and Monsters
I’m an Angel/In the Garden of Evil
 [Lana del Rey-Gods and Monsters] 


 

Una margherita fu schiacciata sotto gli stivali di Maglor mentre questi, uscito dalla torre, camminava sotto le fronde del boschetto che aveva dato loro riparo per più di due anni: la primavera era finalmente arrivata. Maglor prese un respiro profondo, sentendo l’aria fresca riempirgli le narici, ma la vista delle foglie e dei fiori appena sbocciati non gli dava alcuna gioia. Sapeva fin troppo bene che la primavera era la stagione in cui venivano spostati gli eserciti e dato inizio alle guerre, e che avrebbe dovuto dar ragione a Maedhros: ormai erano lì da due anni, e più il tempo passava, più correvano il rischio di venire scoperti dal Nemico. 

Non avevano altra scelta che andarsene, dunque. Ma Maglor non era preoccupato per sé o per il fratello, che avevano intrapreso marce ben più dure e più disagevoli di quella che li attendeva dal regno di Felagund alla Taur-Im-Duinath, la Foresta tra i Fiumi nel sud, là dove la Guerra di Morgoth non era ancora arrivata, bensì per Elrond ed Elros, che piccoli com’erano, avrebbero addirittura potuto rischiare la vita durante il viaggio.

Il secondo dei figli di Fëanor strinse i pugni. Non poteva essere davvero possibile che, dopo aver deciso di risparmiare i due bambini, dopo che Maedhros stesso aveva iniziato ad affezionarsi a loro, al di là di ogni ragionevole dubbio, rischiassero di perderli nel viaggio. Non voleva crederlo.

Si fidava del fratello, che, dopo la morte di Fingolfin e Fingon, era rimasto l’unico tra i grandi condottieri elfici, e lui stesso era esperto di marce e di spostamenti militari, poiché aveva passato più di cinquecento anni a combattere nella Guerra dei Gioielli, ma l’ansia ugualmente lo attanagliava, sapeva quanto fossero piccoli e provati Elrond ed Elros e sapeva quanto rischiassero in una marcia in un paese in guerra. Sarebbero stati costretti a muoversi con rapidità e discrezione da un luogo all’altro, badando di non venire mai intercettati dalle spie dei nemici, a camminare per lunghe ore e a cibarsi delle poche provviste che avrebbero portato con sé, e magari nemmeno avrebbero potuto accendere un fuoco per cucinare, onde non attirare su di sé i nemici. Si fosse trattato di lui e suo fratello, non ci sarebbe stato alcun problema, erano abituati a ben peggio, ma per Elrond ed Elros una simile prova poteva rivelarsi impossibile, forse addirittura fatale.

Mentre rimuginava su ciò che li attendeva, udì le voci dei bambini che giocavano tra il folto degli alberi. Con l’arrivo della primavera, i due figli di Fëanor li avevano lasciati uscire a giocare come avevano fatto in passato, lasciando che si godessero il sole e l’aria fresca. Sentendo le loro vocine, così simili al cinguettio dei passerotti, Maglor involontariamente sorrise, dimenticando per qualche istante ogni cosa che adombrasse la sua mente e il suo cuore, la marcia imminente, la guerra, il dolore per coloro che aveva perso, il giuramento stesso. Avanzando piano, per non disturbarli, fece alcuni passi avanti e scostò le fronde che gli impedivano di vedere bene i due bambini.

Li trovò ai piedi di un cespuglio, che sembravano cercare qualcosa che avevano perduto, scostando i rami e le foglie davanti a sé. Non riuscì a capire che cosa esattamente avessero perso, nemmeno quando Elros – lo riconobbe dalla voce più squillante- si voltò verso il fratello, e gli disse, in quello che sarebbe parso un tono di rimprovero, se non fosse uscito dalle labbra di un bimbo di otto anni: - Ecco, lo hai lasciato scappare!

Vide Elrond abbassare gli occhi, mortificato: - Ma non può essere andato tanto lontano- ribatté. - Era qui un momento fa!

-Che cosa state cercando? - domandò Maglor, intromettendosi. Nonostante si fosse piazzato alle loro spalle, i bambini non lo avevano per niente notato. Si voltarono entrambi, e lo fissarono sbigottiti, come a chiedersi da dove fosse saltato fuori. 

Maglor non potè fare a meno di sorridere, di nuovo. - Posso sapere che stavate cercando? Magari posso aiutarvi a ritrovarlo. - usò il suo tono di voce più basso e dolce, quello a cui i gemelli erano abituati. Così come ormai sembrano essersi abituati alla sua presenza, pensò tra sé e sé, senza nascondere la gioia che quella consapevolezza gli dava. Certo ogni tanto capitava che tra loro ci fosse ancora qualche timidezza, qualche esitazione residua, ma era qualcosa che svaniva in fretta.

Elrond fu felice di avere qualcuno che lo appoggiasse: - Io e Elros avevamo trovato un coniglietto- annunciò, tutto fiero come solo un bambino di otto anni può esserlo. - Ma è scappato- aggiunse subito dopo, abbassando gli occhi mortificato.

-Tu l’hai fatto scappare- puntualizzò Elros, con tutta la parvenza di serietà che la sua vocina acuta e la situazione richiedeva. Maglor sentì il sorriso sulle sue labbra accentuarsi, senza che potesse farci nulla. La scena era incredibilmente simile a un’altra che gli era capitata