uno dei miei familiari.». E non ho nessuna intensione di indagare tramite i piani bassi, sia ben chiaro. Non andrò dalla cugina di mia madre o da mi cugino di milionesimo grado  a fare domande idiote su un presunto parente che è diventato pazzo e che ci ha lasciato come unica eredità una videocassetta paranormale.
Oh, a tale proposito. «Luca ma per quale motivo dovrebbe essere una cosa paranormale?», chiedo, prima di essere interrotta da ulteriori ipotesi o commenti scontati.
«All’interno del video ci sono un sacco di frame neri sparsi, impossibili da vedere mentre il video scorre ma esistono. Passano così velocemente che non l’hai nemmeno notato, ma quando prima l’ho guardato da solo ho messo in pausa e mi sono ritrovato davanti una specie di volto umano su sfondo nero. Per questo vi ho chiamati.». Fantastico. Ringrazio l’amante del cinema per avermi ricordato quanto sono ignorante in materia e per avermi quasi spaventata. E ora che si fa?
«Dovremmo scoprire che cosa significa quella scritta che era nell’angolo all’inizio. CR68-507.1. Per lo meno, la prima parte. 507 è il numero del paziente, l’uno sarà riferito al fatto che è la prima volta che lo registrano, o la prima giornata che passa in quel posto. Resta solo CR68, vi dice qualcosa?». Ok lo ammetto, ora mi sento davvero Sherlock Holmes visto che nemmeno Erika aveva notato quel piccolo dettaglio.
«A giudicare dalla qualità e dal tipo di filmato, 68 potrebbe essere l’anno in cui è stato girato.» suggerisce Luca. Bravo amante del cinema.
Così, giusto per fare qualcosa, proviamo a cercare informazioni su internet, senza purtroppo ottenere nessun risultato, il che fa miseramente crollare la mia idea di “google conosce la risposta a tutto”. Discutiamo ancora sul da farsi mentre ceniamo assieme, così per quando è ora di tornare a casa abbiamo elaborato una strategia vincente. Io tornerò in soffitta da sola e cercherò ulteriori eventuali indizi; Luca guarderà il video fino allo sfinimento, trascurando l’università e la sua vita sociale al solo scopo di esaminare ogni singolo frame; Erika controllerà qualche archivio in giro per le biblioteche, visto che le piacciono tanto, magari riuscirà a trovare qualche articolo sui giornali del 1968, se sono stati conservati. Riccardo e Alessio chiederanno in giro, giusto per sentirsi utili alla causa.
Constatato che siamo davvero un team formidabile, che farebbe invidia alla CIA, mi avvio verso casa.




Spazio autrice.

Nonostante il mio computer si stai di nuovo rifiutando di lavorare come deve (mille grazie Windows 10), stavolta sono riuscita ad aggiornare il giovedì. Dal momento che probabilmente lo manderò in assistenza non so se promettervi che ci vediamo regolarmente giovedì prossimo. Io ovviamente ci provo ma a questo punto mi aspetto di tutto ormai: sembra destino che io non possa aggiornare il giovedì.
Nel frattempo ringrazio chi ha letto, recensito, inserito tra i preferiti, votato o messo in biblioteca insomma, chiunque. 
A spero presto.
EdemaRuh. 

Decido di addentrarmi di nuovo nei meandri polverosi della soffitta la mattina dopo. Andarci di notte da sola dopo quanto ho visto sarebbe stato davvero troppo cliché per poterlo sopportare, avrei meritato di ritrovarmi davanti un mostro di qualche tipo. E lo ammetto, avevo leggermente paura. Chi va in giro da solo di notte a fare cose inquietanti cerca guai, è risaputo.
L’atmosfera che mi accoglie stavolta è molto più pesante e minacciosa, ma forse è tutto nella mia testa, visto quello che ho scoperto ieri sera. In fondo mi aspetto ancora la chiamata che mi annuncia che morirò tra una settimana, che ovviamente non arriverà.
Mi ritrovo davanti una soffitta leggermente diversa da quella che ricordavo. Probabilmente si tratta di dettagli che non ho notato la prima volta che sono venuta qui. Sto per avere l’inquietante impressione di non essere sola, che ci sia qualcuno proprio qui con me che mi sta osservando, magari dietro la macchina da cucire o dietro l’armadio e già maledico i dannati cliché, quando mi ricordo che probabilmente siamo stati proprio noi qualche giorno prima a cambiare quel poco che ora mi sembra fuori posto. Non può esserci nessun mostro visto che non è notte. Nonostante questo, rimane qualcosa che mi turba, c’è qualcosa di strano.
In verità, tutte le soffitte, per definizione, hanno qualcosa di strano. Sono luoghi abbandonati esattamente come i vecchi manicomi o le vecchie ville signorili dove ormai non abita più nessuno. Sono posti che non servono più a nessuno, ricordi che non appartengono più a nessuno, che si vendicano così su chi per caso ha la sfortuna di averci a che fare. Saranno i ragni che mi guardano in realtà, non di certo i fantasmi di secoli fa che stanno ancora cercando la pace e che di certo non potranno mai trovarla tra queste mura. O almeno spero.
 
Mi faccio coraggio suggerendomi che prima trovo quello che cerco prima posso andarmene di qua e mi lascio la porta alle spalle desiderando ardentemente di avere occhi anche sulla schiena. Così, per sicurezza.
Basta una qualsiasi cosa, qualsiasi altra cosa che riguarda la videocassetta paranormale, poi potrò finalmente tornare nel mio bellissimo appartamento al secondo piano a bere the caldo mentre spreco ore preziose della mia vita guardando serie tv