-Niente... Solo la pagina dei film...-
Sorrise.
-Possiamo andare insieme al cinema domenica-
Sorrisi, questa volta veramente, ed accettai. Ecco che mi sembrava di tornare alla normalità, ma non era altro che una stupida illusione... E quella era maledettamente reale.
-Spero che tu abbia scelto qualcosa di carino Izumo-
Sbuffai.
-Lo faccio sempre, scemo-
Rise, scaldandomi il cuore.
-Io non sono della stessa opinione-
Lo colpii scherzando, come tutte le volte, come sempre, e finalmente arrivammo all'entrata del cinema. Mi ero ripromessa di dirglielo, di dirgli che mi piaceva, e magari le cose sarebbero migliorate, per me, e quell'arpia se ne sarebbe andata. Mentre stavo per entrare Rin mi bloccò, dicendo che dovevamo aspettare un'altra persona; rimasi a fissarlo, sperando che non fosse vero, e proprio mentre stavo per dirgli qualcosa quella spuntò.
-Ciao, scusate il ritardo, ho perso l'autobus-
Potevi anche non arrivare e farti schiacciare dall'autobus; ecco quello che stavo pensando e che avrei tanto voluto dire, ma Rin aveva gli occhi che brillavano e un sorriso strano, che non gli avevo mai visto, che non aveva mai rivolto neanche a me.
-Ma no, siamo appena arrivati-
Schifo... Era tutto uno schifo. Sembrava proprio il classico appuntamento, quello che si vede nei manga, nei film... Quello che prevede solo due persone, perchè tre sono troppe. Quello che vede me come persona di troppo...
-Izumo si può sapere che ti prende?-
Gli lanciai un'occhiata, per poi continuare a camminare per i corridoi della scuola.
-Perchè, ho forse qualcosa che non va, Rin?-
-Perchè non vuoi mangiare assieme a tutti noi?-
Mi bloccai, stringendo i pugni.
-Noi? Intendi tu e Moriyama?-
-Ci sono anche gli altri!-
Lo sapevo... Eppure...
-Non mi interessa, voglio stare da sola-
E ripresi a camminare.
-Hai qualche problema con Shiemi?-
Chi, io? Figuriamoci!
-Sei sveglio, Rin-
-Ma perchè? Che ti ha fatto?-
Esiste, e tu lo sai anche fin troppo bene...
-So che per te è difficile relazionarti con le persone, Izumo-
Mi fermai un'altra volta. Credeva davvero che fosse quello il problema? Sentii che si avvicinava a me, ma non mi voltai.
-Però così come sei diventata amica mia puoi diventare amica loro-
Loro? Cioè di Moriyama? Piuttosto la morte. Ma proprio mentre stavo per esprimere tutto il mio dissenso mi sorrise togliendomi il respiro.
-Posso immaginare che non sia facile per te, però anche Shiemi desidera diventare molto tua amica-
Sbuffai.
-Fai così solo perchè lei ti piace, idiota!-
A quel punto rimase in silenzio a guardarmi; evidentemente non sapeva che dire o fare. Avevo colto nel segno, lo sapevo bene... Però una parte di me continuava a sperare che Rin non fosse così egoista, che pensasse sempre e solo a me... Che quella fosse solo una delle tante...
-Credi davvero sia solo per questo?-
Non risposi, mi limitai a guardarlo.
-Forse è vero che Shiemi mi piace... Un pochino...-
Diceva “forse” ma poi arrossiva come uno scemo. Era carino e irritante allo stesso modo.
-Però io tengo molto anche a te, Izumo, e non voglio che tu rimanga così per sempre, vorrei ti facessi altri amici-
Lo fissai come se avesse detto la cosa più complicata del mondo. Io non potevo, non potevo avere nessun altro oltre Rin. Io non volevo nessun altro oltre lui... Era così difficile da capire?
-Certo, forse mi darebbe un po' fastidio-
Ammise grattandosi la guancia imbarazzato; in quel momento mi sentii la più felice del mondo. Eppure sapevo che le sue parole avevano un significato diverso rispetto a quello che volevo io.
-Però sarei anche felice, perchè saprei che non sei più sola-
Ma io non ero sola... C'eri tu... Era tutto quello che desideravo...
-Potrei sbagliarmi, però...-
Mi sorrise ancora una volta e cominciò a scompigliarmi i capelli; arrossì immediatamente al suo contatto.
-Potresti provare per me?-
E Rin sapeva che non avrei mai potuto rifiutare una proposta del genere; era davvero spietato.
-Izumo, sono davvero contento che tu sia qui oggi, vedrai ci divertiremo al mare tutti insieme-
Lanciai un'occhiataccia a Shima, che aveva appena parlato. Ci divertiremo? Tsk. Forse loro. Io no di certo. Era finito il primo anno ed erano cominciate le vacanze estive; io cercavo di non impazzire in mezzo a quegli idioti e intanto speravo che succedesse qualcosa di brutto a Moriyama, che se ne andasse, che cambiasse casa, città, paese...
-Ah, che bello il mare!-
Esclamò quella tutta contenta e sorridente; sorrideva anche Rin...
-Se ti piace così tanto perchè non ci rimani per sempre?-
Mi guardarono tutti. Ops, avevo forse detto qualcosa di brutto alla piccola Moriyama?
-Sarebbe bello... Avere una casa al mare...-
Rimasi di sasso; ma era cretina? O lo faceva apposta? Addirittura mi sorrideva... Roba da pazzi...
-In effetti non sarebbe