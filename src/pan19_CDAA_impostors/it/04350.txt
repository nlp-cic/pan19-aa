, non importa cosa c’è in ballo! Vuoi prendere lui come esempio? Bene, allora prendilo seriamente! -Adesso era diventato un discorso diverso, parlavano di carriere e di tennis e non più di convincersi a giocare o ad andarsene. Ne erano entrambi consapevoli. - Non mi interessa arrivare a quei livelli, io odio il tennis, lo faccio perché sono capace e mi fa guadagnare soldi. - Alex odiava quando faceva quei discorsi, perché vedeva il grande talento che aveva e quando faceva sul serio davvero non aveva rivali e per la giovane età che aveva era incredibile. Doveva solo lavorare seriamente, volerlo seriamente. - Però ti piace vincere… - Insinuò con un pizzico di sarcasmo.- Sì che mi piace, ma comunque non mi importa un cazzo del tennis! - - Più vinci e più ne vuoi. Devi trovare quella fame lì, Nick. Tu hai la stoffa del numero uno, ma non la testa… non la voglia… - Nick mise in pausa il gioco e rimase a fissare per terra davanti a sé con aria dura ed infastidita, voleva smentirlo e avere l’ultima parola, ma non aveva idea di cos’altro dire. Così alla fine scosse il capo e duramente concluse: - Non mi interessa Ale, la mia vita non è solo tennis, lo odio troppo per farla diventare così. - Alex sospirò più dolcemente, si stese a pancia in giù appoggiandosi sui gomiti fino a spuntare sulla sua spalla, appoggiò il mento e lo guardò con aria da cucciolo tenero che poteva assumere facilmente grazie al suo bel faccino: - Un giorno diventerai il numero uno ed allora lo amerai. - Nick si ammorbidì sentendolo così tenero e così vicino, si sciolse al contatto del suo mento contro la sua spalla e sorrise con uno dei suoi ghigni strafottenti girandosi a guardarlo da vicino come erano: - Nei tuoi sogni, bello! - Alex sorrise a sua volta divertito con una luce brillante negli occhi: - Pensa a Rafa, Nick. Non rinuncia alle sue passioni, ma riesce a fare tennis seriamente e guarda cosa ha ottenuto fra i mille problemi fisici che ha avuto. Pensa alla sua fame, alla sua voglia di vincere solo perché sì punto e basta. Lui non ha rinunciato a nulla. Puoi essere come lui anche tu, ti basta solo volerlo di più. - Divenne quasi ipnotico mentre immaginava un futuro con loro due al vertice a lottare finale dopo finale uno contro l’altro come avevano fatto Roger e Rafa per molto tempo e continuavano tutt’ora. Perché le vette migliori erano quelle più lottate, ovviamente. - E tu saresti Roger, quindi? - Disse malizioso e divertito girando di più la testa verso di lui, spostandosi leggermente col busto per guardarlo meglio. Si ritrovarono ancor più vicino a guardarsi, nessuno dei due si allontanò, il mento di Alex ora era appoggiato al palmo della propria mano, si guardarono ridacchiando e pieni di sogni. Per una volta gli stessi in Nick, occhi finalmente vivi per la prima volta, forse, e solo perché aveva appena capito quale era il grande desiderio di Alex e gli piaceva vederlo così idealista e pieno di speranza. - Certamente. - Disse senza un minimo dubbio. Poi alzò gli occhi in alto pensando a chi potesse essere Dom, il suo grande amico che adorava già da tempo. - Domi sarebbe Stan, invece, perché sono entrambi incostanti, ma quando hanno i periodi buoni sono fortissimi e poi Domi ha iniziato un po’ dopo col tennis, mentre Stan ha fatto il salto di qualità più tardi nel tempo rispetto a quand… - Ma non riuscì a finire la frase che Nick gli tappò la bocca in fase loquace con la propria. Alex trattenne il fiato, sollevò il mento dalla mano e spalancò gli occhi sorpreso, Nick ne approfittò per prendere meglio possesso della sua bocca fino a riuscire ad aprirgliela e infilarsi con la lingua. Alex rimase inebetito senza reagire, poi quando si sentì invadere invece di respingerlo andò a fuoco, l’intero corpo divenne molle e si trovò contro ogni previsione a chiudere gli occhi e a rispondere. Gli andò incontro con la lingua rilassandosi, piegò la testa meglio e diede vita ad un bacio un po’ strano, intorpidito, sorpreso, ma al tempo stesso bello. Il calore esplose in ogni particella e finì anche per eccitarsi. Non aveva mai pensato a Nick in quel senso, a Dom sì, ma a Nick no. Aveva capito di avere tendenze qualche anno prima di entrare nel circuito, ma aveva deciso di far finta di nulla e provare comunque a concentrarsi sul tennis e poi in caso sulle ragazze. Ma poi era diventato amico di Dom ed aveva capito che gli era piaciuto sempre di più anche per altri motivi ed in altri modi. Poi Nick. Nick e quell’invasione sempre più consistente nell’arco di due o tre mesi circa, quella scoperta uno dell’altro, quello stare incredibilmente bene insieme nonostante le differenze abissali e le continue discussioni su cosa fare insieme nel tempo libero. Ora quel bacio lo spiazzava, ma gli stava piacendo incredibilmente e la sua bocca… oh, la sua bocca era così morbida e carnosa. E baciava anche bene. Si separarono con calma dopo un tempo quasi interminabile, rimasero vicini a guardarsi, la mano di Nick sulla sua guancia