quando si fiondava sul divano mettendosi tra Merlin e Gwen ma si buttava tutto su Merlin, schiacciandolo di proposito. E poi, a mano a mano che le ore scivolavano via, i suoi commenti su quanto fosse trash il reality si facevano sempre più leggeri perché Gwen si addormentava e lui non la voleva disturbare, e allora disturbava Merlin, e gli si avvicinava all'orecchio sussurrandogli piano piano piano: «Secondo me eliminano Patrick». Fino a farlo rabbrividire. E ne rideva, soddisfatto come un felino.

Arthur non era ingombrante solo nello spazio di Merlin, che occupava tutto senza chiedere permesso, ma lo era anche nei pensieri di Merlin, che invadeva e infrangeva con la violenza di una risata. E la notte, quando Merlin stava da solo e sentiva... poteva percepire il brusio, l'accenno di un mormorio nella stanza accanto, nulla più... allora si immaginava.

Ed era terribile, terribile la mancanza dell'ingombrante calore di Arthur sulla pelle, mentre Merlin non sentiva mai abbastanza peso addosso, e aggiungeva una coperta in più, ancora una in più.

 

Una mattina stavano facendo tutti e tre colazione insieme. Gwen leggeva un giornale, sicuramente controllava i titoli in borsa (studiava economia), Arthur era impegnato a fissare con quella sua adorab- tipica, tipica aria assente lo schermo del telefono, mentre girava il cucchiaino nella tazza; Merlin era occupato a fissare lui.

Poi Merlin schizzò su quasi (quasi) squittendo, perché qualcosa stava strusciando contro il suo calzino di lana, qualcosa... un piede?

Merlin fissò allarmato i due davanti a sé: nessuna reazione. Allora si tirò indietro quanto più poteva senza alzarsi, schiacciandosi contro lo schienale della sedia, e gettò lo sguardo sotto il tavolo. Non era un piedino scuro, quello che accarezzava il suo. Non lo era affatto. Né scuro, né un piedino.

Merlin si sentì scuotere da un unico, lungo e lento brivido che gli rizzò tutti i peli del corpo. Arthur... Arthur stava facendo finta di niente, come se effettivamente accarezzare la caviglia di Merlin con il proprio piede fosse una cosa normalissima che si poteva permettere di fare sovrappensiero. Ma non lo era, non lo era affatto.

«Scusate, devo...» borbottò Merlin, alzandosi di botto, ma in realtà disse più qualcosa come 'sctdev-' e scappò come se avesse avuto la polizia alle costole, tirandosi dietro la tovaglia e metà della roba presente sul tavolo.

Si chiuse la porta del bagno alle spalle e ci appoggiò contro la schiena, tenendosi la testa tra le mani.

Dio, stava andando in iperventilazione. Sì, lo stava facendo. Dio. Lui non era così, lui era scaltro, sapeva flirtare e non lasciava che la gente lo riducesse in quel modo. Ma erano anni che non amava nessuno e Arthur, lui... lo amava, oh, se lo amava – e Arthur era di Gwen. Dell'amica di Merlin, la ragazza bellissima che leggeva i titoli di borsa tutte le mattine, un raggio di sole.

Non poteva, lui non...

«Mer-lin!» disse Arthur, bussando con la grazia di un orso. «Merlin, sei completamente rimbambito? Sapevo che eri sulla buona strada, ma...»

«Arthur, falla finita» sibilò Gwen. Poi si accostò alla porta. «Merlin, tesoro, stai bene? Dimmi qualcosa, sei corso via in quel modo, siamo preoccupati da morire.»

Merlin gemette piano. «Ho solo bisogno di un attimo.»

«E' per il piedino?» disse Arthur e, oh, perfetto.

Ci si poteva affogare nella tazza del water?

«E' per il piedino, Mer-lin? Davvero, non ti facevo così pudico. Eppure hai l'aria di essere smaliziato... sei una verginella che si imbarazza per così poco?»

«Il piedino?» chiese Gwen.

«Sì, sai, prima-»

«Dannazione» saltò su Merlin, e aprì la porta, rosso come un peperone. La faccenda era durata anche troppo. «Sentite, voglio essere onesto e non ce la faccio più e non riesco a trovare il modo migliore per dirlo, e ti voglio bene, Gwen, quindi – mi sono innamorato di Arthur.»

Quattro sopracciglia schizzarono al soffitto.

«Sì, lo so, lo so che è un casino» disse Merlin, passandosi i palmi sulla faccia, «ma...»

Gwen agitò una mano in aria. «... E?»

Merlin sbirciò da dietro le dita. «E...?»

«Sei innamorato di Arthur e...?»

Arthur sbuffò una risata dal naso, l'idiota. «Chi è che non lo sapeva, Mer-lin? Insomma, avrei preferito che me lo dicessi in un'altra circostanza, non sei niente affatto romantico. Il tuo tempismo fa schifo, comunque.»

«Cosa?» balbettò Merlin, e sentì i nervi sciogliersi come dopo una lunghissima corsa e la tristezza scivolare via nel sangue che ribolliva. «COSA?»

A quel punto Gwen si illuminò come se avesse avuto una rivelazione. «Arthur ma... Merlin sa che voi state insieme, giusto? Gliel'hai detto?»

«Cosa?» ripetè Merlin, ma stavolta fu un sussurro acuto appena udibile.

Le labbra di Arthur si arricciarono come se l'avessero messo davanti a un problema di fisica avanzata. «