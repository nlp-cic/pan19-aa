
“Almeno sbrigati.”
 “Sbrigarmi?”
 “Comincia a far freddo e non mi sono nemmeno portato la giacca.”
 “Solo questo, sai fare. Lamentarti.”





In realtá no, sa fare estremamente bene fin troppe cose, ma tipicamente un albero che cade fa piú rumore di cento alberi che crescono e allora lui, anche in quel momento, solo questo sa fare: lamentarsi.
 E poi a dirla tutta fa cosí freddo che nemmeno i lupi s’azzarderebbero a uscire e avrebbe pure ragione di lamentarsi, ma non l’ammetteva prima e non l’ammetterebbe certo ora, neanche per tutto l’oro del mondo. Chi é nel giusto non chiede mica scusa. Giusto? Giusto.
 Peró si é ugualmente sfilato la giacca e gliel’ha tirata dietro con un toh di concessione, e se ne pente istantaneamente perché lui é di spalle e non l’ha afferrata in tempo, e allora gli é finita in testa in maniera buffa, facendolo somigliare al piú banale ed economico dei travestimenti di Halloween. Sensi di colpa per averlo umiliato gratuitamente con quel gesto scortese, “Odio sembrare sciocco”, il ricordo di una frase banale come tante, davvero? Di già?



E come avrebbe esattamente intenzione di arrivare fino in fondo?



Lo percepisce togliersi la giacca di testa e stranamente, di quello, non si é mica lamentato. Dal canto proprio si tiene impegnato a stabilire entro quanto avrebbe cominciato a piovere per non dovergli guardare la nuca bianca, una volta. L’ha colpito proprio forte.
 Il grano odora di estate sciupata, e a pensarci bene, cosa gliel’ha data a fare la giacca? Poi dovrá lavare anche quella e solo dio sa quanto siano difficile da rimuovere quelle macchie schifose.
 ..Davvero l’ha appena pensato?
 Preferisce incolpare il nervosismo cosí da non dover credere di essere diventato sul serio come uno di loro, e aver di conseguenza pensato quelle parole per abitudine.
 Lui intanto si é sistemato la giacca sulle spalle ed é rimasto in quella medesima posizione, a mani giunte, capo sollevato. Non ha niente di cui essere fiero, proprio niente, eppure ha il mento alto di chi non si vergogna nemmeno un briciolo. Gli verrebbe di prenderlo a calci perché sta rendendo tutto cosí tanto piú difficile e sa per certo lo stia facendo apposta.



“Che cazzo fai ora?”
 “Prego.”
 “Credente? Tu?”
 "Prego me stesso affinché possa perdonarti per ciò che stai per farmi.”



Eccome, se l’ha appena detto, chiaro e limpido, forte e chiaro. E allora ha proprio fretta di morire e di certo non é colpa sua se gli sta riaffiorando il nervosismo come un secondo involucro immediatamente sotto lo strato di pelle d’oca e d’improvviso si sente davvero in grado di farlo. É colpa sua, della sua saccenza, del suo modo di intrecciare le dita e delle sue spalle strette. Dei suoi capelli chiari e del suo tono di voce e persino delle fibre di quel maglione che non gli é mai piaciuto, colpa del colletto consumato e imbrattato di rosso che spicca dalla giacca prestata come un monito. Colpa del colore del grano e del cielo e dello schifo di mondo tutto.
 Colpa del foglio che ha in tasca, delle due righe che stabiliscono che lui non sia piú solo lui.



“Porca puttana, facciamola finita in fretta. Hai un desiderio? Non dovrei nemmeno concedertelo.”
 “Non uccidermi.”
 “A parte quello..”
 “Allora niente. Che tu non mi uccida é l’unica cosa che desidero.”



Alla voce ‘complicazione’ figura il suo volto tra le pagine di un dizionario. Lui gli ha appena chiesto di non ucciderlo ed é immediatamente certo che sognerá questa immagine a ripetizione fino a doversi far rinchiudere in manicomio. Non l’ha mai odiato tanto quanto in quel momento, ma di sfuggita immagina come sarebbe invertirsi i ruoli, e la certezza che avrebbe posto esattamente la sua stessa richiesta é altrettanto immediata.



“Allora niente.”
 “Okay.”
 ”Okay?”
 “Sí, okay.”



Rettifica, prima non l’odiava tanto quanto l’odia adesso. Se solo smettesse quella sceneggiata da due soldi sarebbe giá un passo avanti, ma ha seri dubbi riguardo l’eventualitá che voglia facilitargli il compito in alcun modo, ormai. Ha il collo cosí sottile e gliel’ha rovinato tutto con quel livido, é un sacrilegio, é un sacrilegio anche che debba stare in ginocchio al freddo in un campo di grano dimenticato da dio e dagli uomini, e pure che la sua ultima parola sia un banalissimo “okay”.
 L’ha visto serrarsi le mani sulle braccia come tenaglie, sopra la giacca. Forse si aspetta che il colpo esploda da un momento all’altro, dunque si prepara. Gli é anche parso che abbia contratto un po’ le spalle in una curva pietosa, ma non ne é sicuro, é stato impercettibile. 
 Se non altro ha smesso di far finta di pregare.
