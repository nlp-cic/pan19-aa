le mani dal volto di Sherlock, mantenendo lo sguardo fisso nei suoi occhi.

John cominciò a slacciarsi gli abiti, gettandoli dove capitava, poi spogliò Sherlock.

Lo prese per mano e lo portò al letto.

John si sdraiò sulla schiena, facendo mettere Sherlock sopra di sé, in modo che potesse vederlo bene in viso.

Sherlock studiava ogni espressione del volto di John.

Non c’erano orrore o disgusto in quegli occhi colore dell’oceano profondo.

C’erano amore, desiderio e felicità.

Sherlock sorrise.

“Sono stato sempre solo, in questi due anni. – mormorò John – Il dolore per la tua morte era così grande che non potevo nemmeno immaginare che qualcuno potesse colmare la tua assenza nel mio cuore. L’unica mia ragione di vita era uccidere chi ti avesse portato via da me, per poi poter morire e tornare fra le tue braccia. Ora, invece, siamo di nuovo insieme.”

John si allungò e baciò di nuovo le labbra di Sherlock, scendendo sul collo e sul torace.

Sentì il pene di Sherlock diventare duro, al contatto delle sue labbra con la pelle dell’altro.

John sorrise ed aprì le gambe, in modo che Sherlock potesse penetrarlo comodamente.

“Entra in me. – lo supplicò, con voce roca – Fammi sentire che sei veramente vivo. Riempi il vuoto immenso che hai lasciato e che nessuno avrebbe mai potuto colmare.”

Sherlock si abbassò e baciò le labbra di John, penetrandolo lentamente e delicatamente.

John mosse il bacino incontro al movimento di Sherlock.

Non gli importava di sentire dolore, voleva avere nuovamente il suo amante dentro di sé, sentirlo muoversi dentro di lui, ascoltare i suoi sospiri ed i suoi ansiti mentre lo prendeva, vedere il viso estasiato di Sherlock nel momento in cui raggiungeva l’orgasmo.

Il pirata lasciò che il medico conducesse il rapporto, desideroso solo di riprovare l’ebrezza di essere amato.

Trascorsero tutta la notte a fare l’amore.

Si addormentarono con il sorgere del sole, uno fra le braccia dell’altro.

 

 

Come Sherlock aveva ordinato, nessuno osò disturbarli.

Sherlock e John trascorsero anche buona parte della mattina a fare l’amore.

Mentre riposavano, John pose la domanda che Sherlock si aspettava da quando era entrato nella cabina:

“Come ti sei salvato?”

Sherlock prese John fra le braccia ed iniziò a parlare con voce bassa e profonda:

“Avevo scoperto che il governatore era in contatto con la Spagna per consegnare loro le isole britanniche dei Caraibi. Ho letto dei documenti e la notte prima di partire li ho trascritti completamente. Sai chi ho una memoria prodigiosa e non mi è stato difficile farlo. Li avrei consegnati a Mycroft, che avrebbe saputo cosa farne. Evidentemente devo avere commesso qualche errore, perché, eravamo salpati da poco, quando il capitano del brigantino mi ha aggredito, colpendomi in viso con la sua spada. Sono caduto in acqua. Credevo che sarei morto. L’acqua era gelida e la ferita perdeva sangue. Pensavo che avrebbe attirato qualche squalo, che mi avrebbe fatto a pezzi. Non avevo completamente perso i sensi, così sono riuscito a riemergere. Il brigantino, nel frattempo, era andato avanti. Il capitano pensava di avermi ucciso. Fortunatamente, passò di lì una nave da pesca che mi portò in un luogo sicuro: il covo dei pirati.”

“Oh, il covo dei pirati lo definisci un luogo sicuro?” domandò John, sarcastico.

“Se un ufficiale inglese, che dovrebbe difenderti, cerca di ucciderti, allora sì: il covo dei pirati è un luogo sicuro. – ribatté Sherlock, assolutamente serio – Inoltre, mi hanno curato, salvandomi la vita.”

“Perché non sei tornato a Londra per smascherare il complotto?” chiese John.

“Ero pur sempre in un covo di pirati! – sbottò Sherlock, in tono irritato – Cosa avrei dovuto dire? ‘Ehilà, amici, mio fratello lavora per il governo di sua maestà britannica, non è che mi dareste una nave per tornare a casa da lui, così gli rivelerò il vostro nascondiglio e lui potrà mandare la flotta inglese a distruggervi?’ – il tono si addolcì, mentre stringeva forte a sé John – Posso appena immaginare quanto tu abbia sofferto, credendomi morto, ma non potevo tornare. Inoltre, dovevo trovare prove schiaccianti contro quel bastardo del governatore, per rovinarlo una volta per tutte. Essere un pirata è il modo migliore. Ho detto di chiamarmi William e di avere tradito la corona inglese, motivo per cui ero stato smascherato dal mio comandante. Mi sono coperto il viso con una maschera per evitare di essere riconosciuto, prima di portare a termine la mia missione. Quindi, ecco a te il pirata senza volto o William lo sfregiato, a seconda delle circostanze.”

“Attacchi vascelli inglesi.” Gli fece notare John, in tono dolce.

“Solo per cercare il capitano di quel vascello e vendicarmi di lui.” Ribatté Sherlock, in tono duro.

“Gli uomini che fate prigionieri …” continuò John, ma Sherlock lo interruppe:

“Mi dispiace per loro, ma se non li attaccassi io, lo farebbe un altro pirata. – si giustificò – Il loro destino non cambierebbe. Qualcuno fornisce informazioni alla Spagna che le passa ai pirati in modo che attacchino le navi inglesi. Ogni tanto qualcuno, per non dare