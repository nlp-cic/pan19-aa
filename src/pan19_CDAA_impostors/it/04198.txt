unghia finta da quanta foga avevano usato per applaudire.
La polemica divampò da una questione di poco conto. Qualcuno aveva accusato un vincitore dell’Uno di aver acquistato casa a Capitol City. Era insensato, impossibile, inaccettabile. Probabile che qualche Patrono avesse azzardato un regalo costoso, accecato dalla prospettiva di onorare un vincitore, o che fosse stato solo un malinteso.
Poi arrivarono diverse dichiarazioni dal Due, dal Tre, dal Quattro su come la presenza dei loro Tributi ben addestrati desse lustro ai Giochi, un lustro di cui nessuno poteva dubitare. Era l’ottima preparazione dei loro atleti a rendere i Giochi unici e irripetibili.
Lo Stratega aveva parlato al talk show di Caesar del significato degli Hunger Games, di come l’arroganza avesse portato ad una sanguinosa guerra civile che minava l’armonia che doveva esserci tra i Distretti e la loro capitale. Era un commento lasciato cadere nel mezzo di un discorso più ampio, ed Effie annuì convinta dal bell’eloquio dello Stratega. Poi fu troppo distratta dal commentare la nuova collezione dell’ultimo stilista alla moda con la sua amica, per notare il resto del discorso.
Le occasioni per parlare dell’argomento furono sempre meno, ben presto altre preoccupazioni pressarono i cittadini della Capitale, quell’anno incerti su quale sarebbe stato il colore dominante.
Fino a quando un giorno nei circoli più alla moda si diffuse il pettegolezzo che qualcuno aveva chiesto la mano di un vincitore. Dopo molte congetture qualcuno pronunciò il nome di Finnick.
Il diretto interessato sfoggiò il suo sorriso, tutto miele e peccato, e negò l’accaduto. Effie sospirò felice, poi passò ad altro.
Vedeva sempre più spesso i vincitori del Primo e del Secondo vantarsi dei loro pupilli. Benché nessuno negasse la preparazione dei tributi di questi distretti, Effie Trinket trovava insopportabile avere una concorrenza così agguerrita.
Passò diversi giorni a telefonare a Haymitch per parlare con lui della situazione, ma dall’altro capo del filo le giungeva la scarica elettrostatica, quando aveva finito una delle sue tirate.
Solo una volta le giunse una risposta.
“Non metterti nei guai, Effie.”
“Hai bevuto di nuovo, vero?” accusò la donna, ma dopo poco lui agganciò senza aggiungere altro.
Quel giorno nella sala dei Mentori la tensione era palpabile. I Giochi erano stimati essere nella sua fase intermedia, i tributi dei  primi tre Distretti erano in evidente vantaggio e tutti seguivano i loro Mentori che procedevano a testa alta nel Centro di Preparazione. Ogni tanto si lanciavano sguardi pieni di odio, e tutti cercavano di stare alla larga da loro.
Anche Haymitch la stava evitando, per quanto fosse possibile, dovendo condividere lo stesso appartamento e lo stesso edificio per buona parte del giorno.
Accadde all’improvviso.
Stavano osservando il procedere dei vari gruppi di tributi nelle zone dell’arena, quando furono avvertite le prime scosse. All’inizio nessuno capì che cosa l’avesse causato, quando un Mentore indicò un monitor. La diga che circondava l’Arena aveva una grossa crepa.
Persino lì, nella sicurezza del centro di controllo, avvertirono la vibrazione del terreno.
L’acqua cominciò a salire, ma fu l’onda ad essere davvero terrificante, quando gli ultimi pezzi della breccia cedettero.
Calò un silenzio irreale nella stanza, gli sguardi inchiodati ai monitor, i Mentori che cercavano nelle immagini video tracce dei loro Tributi. Effie lanciò un’occhiata a Haymitch, e capì subito che l’uomo aveva perso qualsiasi speranza. Il Dodici non è un distretto famoso per i suoi nuotatori.
Quando l’onda passò, rimase sul terreno un fagotto di stracci, fango e capelli rossi. Il fagotto si alzò in piedi, mentre sopra la sua testa risuonavano gli spari e i volti dei morti venivano proiettati sulla cupola dell’Arena.
Haymitch alzò una mano.
“Un applauso per la vincitrice degli Hunger Games.”
Quel giorno la ragazzina del Quarto di cui tutti avevano dimenticato l’esistenza, aveva vinto i Settantesimi Hunger Games.

***

Il treno per il Distretto Dodici era in ritardo.
Nella stazione c’era molto fermento, le dichiarazioni della  vincitrice dei Settantunesimi giochi passavano di bocca in bocca, anche se molte erano state cancellate dalle trasmissioni ufficiali. Johanna Mason aveva pochissimi peli sulla lingua, e questo divertiva gran parte della città, non le alte sfere.
Haymitch era rimasto impressionato dalla ragazza, capace di una furia omicida che aveva visto di rado nei concorrenti giovani, allo stesso tempo qualcosa in lei, nella sua prodigiosa vittoria, lo rendeva inquieto.
Girò lo sguardo, le mani che fremevano nel cercare la fiaschetta sotto la giacca. Quando incontrò il cappellino tutto pizzi e altre porcherie di colori fluorescenti, in equilibrio precario sulla testa di Effie, si bloccò. Lei lo aveva visto, lei stava andando nella sua direzione e lui non aveva nessun posto dove rifugiarsi.
“Haymitch! Pensavi di scappare prima di salutarmi?”
Maledetta fiaschetta, chissà dove era finita…
“Dolcezza, sono sicuro che c’è qualche festa da qualche parte in cui sei stata invitata.”
Che cosa ci faceva lì? Era tutto molto confuso, ma l’intera edizione era passata come un sogno ovattato, di quelli che talvolta faceva sospeso nel limbo tra il sonno e il risveglio. Non erano mai sogni piacevoli.
“Hai capito, Haymitch?”
Lui la fissò,