legami che sarebbero durati anche molto tempo dopo il diploma.

Sfida: Marco Bodt WeekFandom: Shingeki no KyojinPersonaggi: Marco Bodt, Jean KirschteinPair: Marco/JeanPrompt: Love is in the airNumero capitoli: 3/7Generi: sentimentaleAvvertimenti: Hogwarts!AU, Hufflepuff!MarcoRating: verdeNumero parole: 286

Marco Bodt aveva conosciuto Jean Kirschtein sul treno che li avrebbe condotti ad Hogwarts quando stava per iniziare il secondo anno. Il treno era pieno, eppure lo scompartimento in cui sedeva il ragazzo era vuoto. Solo lui ed un bellissimo gatto nero dagli occhi che sembravano smeraldi.

Marco aveva notato lo stupore negli occhi del ragazzino quando gli aveva chiesto se poteva sedersi e quando poi gli si era presentato con un sorriso. Jean era ancora più stupito quando lui non aveva battuto ciglio al cognome che dopo tanta esitazione gli aveva detto.

Jean Kirschtein, smistato quella sera tra i Serpeverde come tutti i Kirschtein prima di lui, era diventato velocemente il suo migliore amico. Amico per il quale ben presto si era reso conto di provare sentimenti che andavano oltre alla mera amicizia. Sentimenti che si facevano sempre più forti e di cui lui non aveva il coraggio di parlare. Soprattutto non con Jean.

Anche se qualcosa si era finalmente mosso quando era al quinto anno e nessuno dei due era tornato a casa per le vacanze di Natale e trascorrevano la maggior parte del loro tempo giocando agli scacchi dei maghi nella Sala Grande.

Era successo subito dopo i rintocchi che davano inizio al Nuovo Anno. Era successo probabilmente a causa del Whisky Incendiario che qualcuno alla tavolata degli studenti era riuscito a comprare a Hogsmade. Anche se Marco sapeva bene che era una cosa che lui aveva desiderato da molto tempo. Non ricordava neppure com'era successo esattamente. Sapeva solo che ad un certo punto le sue labbra avevano incontrato quelle di Jean. E le dita di Jean erano tra i suoi capelli.

E lui aveva desiderato che quel bacio non finisse mai più.

 

Sfida: Marco Bodt WeekFandom: Shingeki no KyojinPersonaggi: Marco BodtPair: Marco/Jean(?)Prompt: HolidayNumero capitoli: 4/7Generi: slice of lifeAvvertimenti: Hogwarts!Au, Hufflepuff!MarcoRating: verdeNumero parole: 178

I primi due anni che aveva trascorso ad Hogwarts, Marco era tornato a casa per le vacanze di Natale. I babbani della sua famiglia lo avevano riempito di domande sulla scuola, sulle materie di studio, sui suoi amici. Così gli aveva raccontato di Jean. Il suo migliore amico, che era rimasto a Hogwarts durante le vacanze. Il ragazzo gli aveva spiegato che i suoi erano partiti, e che tornando a casa sarebbe solo stato circondato da elfi domestici e forse qualche animale.

Quando Marco lo aveva raccontato alla sua famiglia, nonostante suo padre fosse in principio contrario poiché i Kirschtein non erano proprio tra i maghi più apprezzati, alla fine avevano costretto Marco ad invitare il giovane Serpeverde per Natale e avevano costretto Jean ad accettare.

Avevano diviso la camera. Un paio di volte anche il letto. E Marco si era svegliato con l'altro ragazzo avvinghiato a lui. Avevano passato delle vacanze di Natale piacevoli. Si erano scambiati dei regali, e Jean aveva per la prima volta in vita sua ricevuto dei regali babbani che scrutava con curiosità.

 

Sfida: Marco Bodt WeekFandom: Shingeki no KyojinPersonaggi: Marco BodtPair: Marco/JeanPrompt: LettersNumero capitoli: 5/7Generi: sentimentaleAvvertimenti: Hogwarts!AU, Hufflepuff!MarcoRating: verdeNumero parole: 194

Il periodo estivo era quello che più odiava. Poteva vedere i suoi amici raramente. Soprattutto, non poteva vedere Jean. Anche se lo scambio epistolare continuava con una frequenza di una lettera a settimana. A volte erano lettere molto brevi, scritte giusto per informarsi l'un l'altro su come procedessero le loro vacanze estive. Altre erano più lunghe, e si raccontavano nel dettaglio cosa fosse successo, se erano partiti per andare da qualche parte, se avevano fatto qualcosa di particolare. Di solito le lettere più lunghe erano da parte di Marco. Gli raccontava della sua famiglia babbana, di come sua nonna avesse cucinato qualcosa, oppure di come in pieno agosto si metteva a sferruzzare dei maglioni che poi lui era costretto ad indossare.

Con cadenza regolare, il magnifico gufo dei Kirschtein portava le risposte di Jean. Jean che si lamentava di suo padre. Jean che gli diceva che voleva passare le vacanze con lui. Jean che gli raccontava dei posti che visitava con la famiglia.

Jean che gli diceva quanto gli mancasse, e Marco che gli rispondeva allo stesso modo. E cercava di ricordargli che l'estate sarebbe presto finita e che settembre era già alle porte.

Sfida: Marco Bodt WeekFandom: Shingeki no KyojinPersonaggi: Marco Bodt, altriPair: Marco/Jean(?)Prompt: 60's ThemeNumero capitoli: 6/7Generi: slice of lifeAvvertimenti: Hogwarts!AU, Hufflepuff!MarcoRating: verdeNumero parole: 310

Marco si sentiva osservato. Era una bella giornata di primavera, e lui e suoi amici stavano studiando in giardino. Ognuno una materia diversa, ed erano sembrati concentrati. Solo che lui si sentiva osservato.

“Marco, è da quando stamattina è arrivato il tuo gufo che te lo volevo chiedere. Che tipo di amuleto è?” Sasha aveva continuato ad osservare il suo polso, incuriosita da qualcosa che non aveva mai visto.

“E' solo un braccialetto di