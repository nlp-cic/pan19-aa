la bocca ancora piena, Nataliya provò a rispondergli e provocò una pioggia di briciole sul tavolo. «Non tanto presto. Leon miagolava fuori dalla porta e mi ha svegliato.» accarezzò la testa del gatto. «Fa sempre i capricci.» borbottò, ma stava sorridendo.

«Ainalaiyn che ne dici di andare a svegliare papa mentre faccio il tè?» non ebbe nemmeno il tempo di finire, che Nataliya si era infilata in bocca un ultimo biscotto ed era corsa lungo il corridoio; il tonfo attutito di un corpo che cadeva sul materasso e il consequenziale miagolio irritato di Kira lo avvisarono che era giunta a destinazione. Sorrise quando la voce roca e ancora insonnolita di Yuri gracchiò qualcosa di inintelligibile da quella distanza e con il fischio del bollitore che si intensificava ogni secondo di più.

Versò l’acqua calda nelle tazze e vi mise in infusione le bustine di tè, alzando lo sguardo in tempo per vedere Nataliya che trascinava per la mano uno Yuri con i capelli arruffati e l’espressione di chi non avrebbe voluto altro che tornare a dormire, Kira li seguiva a distanza, probabilmente ancora innervosita per essere stata svegliata in quel modo traumatico. Otabek credeva che in realtà la gatta fosse la sorella gemella perduta di Yuri.

«Buongiorno, Yura.» lo salutò con un altro sorriso a cui Yuri rispose con un grugnito. Portò piano le mani verso la tazza di tè, cominciando a berlo. I suoi lineamenti si sciolsero, e finalmente aprì del tutto gli occhi; non importava quanti anni fossero passati, non passava giorno senza che Otabek si sentisse incredibilmente fortunato del fatto di poter guardare quegli occhi ogni mattina e ogni sera.

Gli passò una mano sulla testa, districando qualche nodo, prima di piegarsi in avanti e baciargli la guancia. Yuri fece una smorfia, ma poi sorrise e voltò il viso per ricambiare brevemente il bacio.

«Hai già chiamato l’agenzia?» gli chiese Yuri, mentre lui si allontanava, con tutta l’intenzione di togliere i biscotti dalla portata di Nataliya: ne aveva già mangiati troppi. Rifilando un’occhiata severa a sua figlia che smise di lamentarsi e mise un piccolo broncio adorabile, scosse la testa e spinse la tazza di tè verso di lei. «Non ancora, mi sono svegliato da poco anch’io.»

Yuri si stava riferendo all’agenzia di viaggi cui si erano rivolti per organizzare la vacanza che entrambi volevano fare da qualche mese. I viaggi erano sempre stati motivo di stress, per loro, perché erano sempre a fini agonistici e quando Otabek si era ritirato riscoprire i viaggi di piacere era stata una gioia; era anche un modo per mostrare il mondo a Nataliya e la bambina ne era entusiasta. Conosceva già i luoghi a loro cari: Mosca, ad esempio, era sempre la loro meta preferita per il Natale; visitavano anche Almaty, specie per i compleanni, e qualche volta Hasetsu, poiché dopo essersi ritirati entrambi anni prima, Viktor e Yuuri si erano definitivamente trasferiti in Giappone. Nataliya adorava quei due, e ancor più adorava Haru e Beatrisa, i loro figli, entrambi più grandi di lei.

Quell’anno avrebbero passato una settimana a Barcellona, un po’ perché quella città conteneva parecchi ricordi per loro, un po’ perché Nataliya aveva insistito sul voler andar a mare dove l’acqua non era troppo fredda.

Infatti, alla sola menzione del viaggio, la bambina scattò. Scese dalla propria sedia e si intrufolò sotto il braccio di Yuri. «Papa! Partiamo davvero tra due giorni!?» esclamò felice. Yuri le pizzicò una guanciotta piena. «Come promesso, zvyozdochka.» Nataliya rise felice, andando a recuperare Kira dall’angolino in cui si era ritirata e raccontandole la cosa.

Otabek la guardò dalla sua posizione appoggiata al bancone, poi spostò gli occhi su Yuri, ancora impegnato a guardare loro figlia. «Sono contento di tornare a Barcellona insieme.» gli disse, con un sorriso sghembo. Yuri ghignò, e stirò le braccia verso l’alto, nel suo modo di chiedere un abbraccio, ma troppo pigro per alzarsi effettivamente dalla sedia. Quando finalmente sentì Otabek tra le sue braccia, lo tirò verso giù; gli sfiorò l’orecchio col naso. «Anche io, sarebbe la prima volta. Insieme e non per qualche gara.»

Otabek ridacchiò a quelle parole.«E poi dici di non essere un tipo romantico, Yura.» gli piazzò un altro bacio sulla guancia, allontanandosi prima che Yuri potesse protestare, cosa che avrebbe assolutamente fatto, se non fosse stato per Nataliya la quale, accortasi di quelle effusioni, si era avvicinata di nuovo al tavolo con Kira accucciata sulla spalla. «Ake, papa, perché siete così contenti di andare a Barcellona?» chiese.

Dal modo in cui Nataliya ridacchiò, la velocità con cui i loro sguardi s’erano cercati doveva essere stata vicina quella della luce. Otabek incrociò le braccia, passando il testimone a Yuri. Questi si schiarì la voce e si voltò con il busto verso Nataliya, facendole cenno di avvicinarsi. La prese in braccio e cominciò a raccontare, la voce che non nascondeva la sua reale emozione.

«È la città in cui ci siamo conosciuti, quando ancora eravamo ragazzi.» le disse, e Nataliya si fece seria, ascoltandolo con attenzione, la guancia poggiata contro la sua spalla.

«Era la