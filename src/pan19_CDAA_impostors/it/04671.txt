cadere all'indietro, la schiena contro il pavimento, chiudendo gli occhi per la stanchezza, i muscoli irrigiditi. Kaworu gli si sdraiò accanto, mimandolo, come credeva naturale fare. Intrecciò le dita assieme alle sue, e Shinji come ormai di prassi non si scompose. A questo punto gli sembrava normale, e gli faceva piacere sentire le dita sottili e lunghe di Kaworu fra le sue. Gli sembravano fragili, così tanto che aveva paura di romperle se le avesse strette un po' più forte. Guardò il persocom, sorrise lievemente e sbadigliò. "Giusto, stasera devo uscire con… Asuka," disse, già preoccupato, le sopracciglia corrugate. Kaworu non disse nulla, si limitò a stringere la sua mano più forte e a guardarlo tranquillamente, poi rotolò sopra di lui con delicatezza, abbracciandolo affettuosamente. Shinji si stupì, si rilassò poi lentamente, passò le dita fra i suoi capelli dimenticando per un momento le circostanze. Annusò la sua pelle - ed aprì gli occhi. Sentiva come il rombo di un fiume in piena dentro di sé, qualcosa di insolitamente intenso che lo spaventava, e lo respinse imbarazzato, sedendosi dritto guardandolo fisso, per poi alzarsi ed affrettarsi verso la cucina. Mentre Rei sedeva leggendo, si mise a preparare un tè, cosa che la sorprese e la fece voltare.

"Vuoi che ti faccia un tè, Shinji-kun?"

Scosse la testa, impensierito su quello che aveva appena provato. Era stata una sensazione forte che non l'aveva mai colto, come se per una volta non avesse dovuto tendere tutti i muscoli per trattenere un lungo grido di tristezza, aveva provato per una volta la mancanza di un peso sul petto, quello che lo soffocava da un'intera esistenza. Non sapeva nemmeno che nome dare ad una sensazione simile. In ogni caso, aveva provato paura, perché mai gli era capitato di sentirsi in quel modo, le emozioni nuove sembravano portatrici di confusione e di cambiamento, e nonostante tutto a Shinji non era piaciuto, per niente. Non si sentiva pronto ai cambiamenti, ed aveva sempre avuto l'impressione che non sarebbe mai stato davvero pronto. Pensò poi che a dargli quella tremenda scossa era stato un persocom, per di più un persocom di genere maschile, e la cosa lo metteva tanto a disagio da procurargli un groppo alla gola impossibile da deglutire, un malessere quasi fisico. La mano tremò mentre metteva l'acqua a bollire, e si appoggiò per recuperare il suo solito io. Improvvisamente però quella sensazione tornò quando Kaworu, giunto silenziosamente, insistette stringendo la sua vita con le braccia, poggiando il petto contro la sua schiena e la testa sulla sua spalla.

"Mi hai ridato la vita, Shinji-kun…" disse, in tono pacatamente felice in tono apparentemente vacuo, un sorriso che sembrava irradiarsi a tutto il suo viso e che Shinji percepì nonostante fosse voltato di spalle. E l'altro rimase immobile, cercando di accogliere quella nuova sensazione che iniziava finalmente – e gradualmente - a sembrare piacevole. Libertà? Sollievo?

Si raddrizzò per poi voltarsi, prendendo i polsi di Kaworu e parlandogli cercando di suonare tranquillo. "Kaworu, non puoi abbracciare così le persone."

"Ma Shinji-kun, tu non sei una persona o un persocom, tu sei Shinji." 

L'altro gli restituì uno sguardo confuso e non disse nulla, si limitò ad osservare la teiera dopo avergli dato le spalle, immerso nei propri pensieri. 

"Rei, mentre io sarò fuori con Asuka puoi tenere d'occhio Kaworu e fare in modo che non mi segua? Sarebbe un problema."

"Ho capito," disse Kaworu incolore, annuendo e guardando in basso abbattuto prima che Rei dovesse assentire. 

Shinji lo guardò, provando un vago senso di colpa nel petto.

La sera si presentò puntuale - persino in anticipo - al piccolo ristorante a gestione famigliare che Asuka aveva indicato nel suo biglietto, in imbarazzo perché in piedi da solo fuori dall'entrata sembrava uno stupido. Non aveva nemmeno della musica per darsi un tono casuale, e le persone che passavano vicino a lui con i loro persocom sembravano giudicarlo. Non si stupì, però: era la normalità.

Quando Asuka arrivò, bellissima in un vestito semplice dai toni accesi, lo squadrò subito con diffidenza. "Pensavo saresti stato in ritardo, Ikari."

Shinji la guardò confuso e vagamente offeso. Non un buon inizio per la serata. Le luci intermittenti del ristorante brillavano sul suo vestito che scendeva lungo il suo corpo senza intoppi, andava giù liscio e seducente.

Lei lo osservò con un sottile, bambinesco sorriso e gli fece segno di entrare. Shinji obbedì, lanciandole uno sguardo ancora diffidente. 

"Perché mi hai invitato?" chiese il ragazzo, guardandola da sopra il menu, una volta all'interno, mentre una musichetta neutra faceva da sottofondo alla loro solitudine.

"Perché sei il figlio di Gendo Ikari, ovviamente. E perché odio la gente depressa che non esce mai,” rispose, facendo una smorfia e ostentando un'aria di superiorità.

Shinji rimase colpito e si mosse a disagio sulla sedia, sentendosi già in ansia di fronte allo sguardo di una sconosciuta. "Io non sono depresso," protestò debolmente.

Asuka non rispose, ma lo guardò a lungo e finalmente si decise a cambiare argomento. "Comunque, avevo anche