l’altro non avrà quasi senso.
 
“E perché vorresti perderti?”
 
Chiede John, quasi in un sussurro.
Le cicale hanno ripreso il loro canto, e due lucciole brillano appena, aggrappate alla fila di canne, prima di sparire.
Si sono trovate, non hanno più bisogno di richiami.
 
“Mi piace, qui.”
 
Gli concede Sherlock, seguendo con gli occhi l’argento che si forma tra i flutti morbidi.
 
“Mi piace più di Londra.”
 
Specifica, e non sa perché lo stia facendo.
 
Il fuoco che gli corrode polmoni e pelle si sta allargando, arrivando alla gola.
La sente chiudersi un po’, mentre cerca di mantenere il respiro normale.
 
“Hai sempre amato Londra.”
 
John vibra appena, scosso da un brivido.
Guarda il detective accanto a sé, con addosso solo il suo completo, e di getto si fa più vicino, coprendolo con parte della coperta.
 
Spalla contro spalla, smettono per un attimo di respirare, entrambi.
 
Sherlock percepisce adesso ogni parte del proprio corpo, più reale e concreto di quanto non gli sia mai sembrato.
Tutto, in lui, sta pulsando, dal cuore alle dita, passando per il petto e, inconcepibilmente, per i lombi, ormai raggiunti dalla risalita dell’acqua lungo la stoffa dei pantaloni.
 
John sembra avere, se possibile, ancora più freddo di quando ha deciso di condividere con lui il suo mantello di lana intrecciata.
 
A Sherlock ricorda una corda ben tesa, perché è rigido, ma si muove in ogni sua parte.
Ondeggia e suona dei suoi respiri affannosi, ma resta inflessibile, ed impassibile.
 
“Perché sei qui?”
 
Chiede di nuovo il medico, e la voce assomiglia ad una supplica.
 
Tiene le ginocchia al petto e le mani lungo i fianchi. Quello destra sfiora con il dorso le dita di Sherlock, ma non le cerca. O forse sì, ma senza muoversi.
Lascia che sia quello che sta scorrendo tra loro, in loro, a raccontare cosa vorrebbe ma non ha il coraggio di fare.
 
“Perché non voglio tornare a Londra e vederti andar via.”
 
Sherlock non è certo di averlo detto, ma deve averlo fatto, perché John annuisce prima di sparire sotto una nuvola passeggera.
 
 
 
Se questo è amore, pensa il detective, lo amo più di quanto ami qualsiasi cosa al mondo.
 
Se questo è amore, pensa il medico, non credo di poterlo lasciare andare.
 
 
 
Qualcosa, nel fondo dei pensieri di John, gli ricorda che a casa ha una moglie ed una figlia.
 
Ma quello che sente bruciare sotto la pelle al loro solo sfiorarsi è qualcosa che sotterra ogni rimorso, portando in dono contrario tutti i rimpianti.
 
“Se io…”
 
Comincia il medico, ma la voce trema al tal punto che se la sente morire tra le labbra.
 
Sherlock si volta, osservandolo scuotere la testa e appoggiarla alle ginocchia, sconfitto.
 
Stanno comunicando, ma senza parole.
Lasciano ad emozioni cangianti ed intermittenti il compito di parlare per loro, due lucciole così stanche da essere fioche, appena visibili.
 
Si sentono, e Sherlock lo sa, lo percepisce, che anche John - oltre il muro delle proprie gambe alzate come una barriera - vorrebbe rompere la parete di paura e silenzi che li separa da anni.
 
Ma gli arti sono diventati pietra.
 
Sherlock non si è fuso con la sabbia, ma ne è rimasto imprigionato.
 
“John…”
 
Lo chiama.
Aiutami.
 
John lo sente, lo capisce, di aver raggiunto il limite.
Lo sa che non potranno andarsene da lì, se non avranno infranto anche quell’ultima barriera, attraversando lo specchio dei loro riflessi apparentemente indifferenti.
 
Sente lo stomaco contorcersi, ed è una sensazione così lontana nei suoi ricordi che ne rimane, per un attimo, affascinato.
 
Lo ama.
 
Lo ama di quell’amore che sconvolge gli adolescenti, che blocca i pensieri, che agita le carni.
 
Lo ama al punto che il pensiero di non sfiorarlo per un solo altro secondo è insopportabile, una condanna che non vuole infliggersi.
 
Lo sa, John, che è ingiusto. Che è crudele, in parte.
Ma cede e si lascia cadere sul suo viso, portandogli una mano al volto, per aiutarsi a farlo voltare verso sé.
 
Sherlock sgrana gli occhi, ed allo stesso tempo si scopre nuovamente libero di muoversi.
Vorrebbe scappare, perché da quel momento nessuno dei due potrà più fingere che “sì, va tutto bene”. Invece poggia una mano su quella di John e si fa guidare verso le sue labbra.
 
Basta un contatto, uno solo, per far esplodere ogni cellula del detective.
Ogni cosa si amplifica, ogni respiro del medico contro la sua pelle diviene un frastuono che inghiotte ogni cosa, tranne il lago davanti a loro che, testardo, continua a cercare di raggiungerli.
 
John allontana la coperta con un gesto stizzito, perché per un attimo gli ha impedito di portare anche l’altra mano attorno al volto del detective.
 
Il freddo li avvolge, ma Sherlock quasi non se ne accorge, mentre con il bisogno, il desiderio di anni si lascia accompagnare a terra, una mano di John dietro la nuca, attenta.
 
“Dio…”
 
Gli soffia contro la bocca John, ed entrambi si scoprono a tremare di bisogno, e non di freddo.
 
“Sherlock tu mi devi dire