tu no?»

«Tu hai le labbra grandi e soffici, no che non ti faccio male!» spiega assestandogli un altro morso sul labbro inferiore.

Gennaro sospira indignato e lo spinge a stendersi a terra, comincia così una lotta per la conquista delle labbra dell'altro, come colonna sonora il rumore dei denti coazzati tra loro. Tra morsi a vuoto e baci scentrati, anche i loro arti si muovono. Sotto agli occhi di tutti si abbracciano distrattamente assestandosi piccoli schiaffetti ovunque, e intrecciando le loro gambe.

Poi Alessio si accorge della situazione, che forse tutti li prenderanno in giro e che è meglio finirla. Allora si arrende e si lascia mordere un po' infastidito da un Gennaro sorridente e vittorioso. Il biondo, steso sopra di lui, gli sorride raggiante, e sta per baciarlo di nuovo, quando un «Ancora Gennà.» fa accorgere anche lui degli altri e cambia idea.

«Eh no, adesso basta.» sbuffa mettendosi a sedere sul basso ventre di Alex. «Io non gioco più.»

Gennaro vuole giocare ancora invece, vuole baciare Alessio e mettere gli altri in ridicolo assieme a lui, ma in quelle condizioni non può. Deve andare a prendere qualcosa da bere prima di fare sciocchezze.

Si alza senza nemmeno guardare gli altri, nemmeno Alex, pronto a scattare verso il fantastico bancone del bar, ma una voce lo blocca.

«Alessio, bacia un ragazzo.»

Per un attimo è tentato di girarsi e baciarlo un'altra volta, ma che figura ci farebbe, adesso che non ha ancora un bicchiere in mano?

Un braccio però si arrotola attorno alla sua gamba e la tira un po', il giusto per richiamare la sua attenzione.

«Gennà?» gli chiede il moro, lasciandolo intendere.

Gennaro si avvicina e gli lascia un bacio a fior di labbra, poi sparisce tra la folla.

A dire la verità, quando occupa un posto a sedere per ordinare da bere già si sente stordito. Vorrebbe avere un Alessio davanti a sé da fissare mentre pensa, ma non c'è e deve accontentarsi del suo bicchiere che sta assumendo un colorito aranciastro mentre il ragazzo del bar gli versa ciò che ha ordinato.

Avrebbe dovuto chiedere ad Alex di seguirlo, si sarebbe ubriacato con lui e avrebbe avuto una delle sue idee geniali e stupide per far passare il tempo. Chissà se ora sta ridendo, o se sta continuando da solo a mettere in imbarazzo la gente. Non era così male, farlo con lui, forse Genn vorrebbe continuare a farlo e a stare con lui. Forse invece è il contrario, forse qualcuno sta mettendo in imbarazzo Alessio, forse lo stanno prendendo in giro per qualcosa, forse lo prendono in giro proprio per colpa sua, e forse, ancora peggio, sta baciando qualcuno. No, no, no, Alessio non può baciare più nessuno all'infuori di Genn, lo trova sbagliato e terribilmente addolorante.

Gennaro lascia il suo bicchiere dov'è e focalizza ogni suo pensiero sul fatto che debba andare a prendere Alex, prima che sia troppo tardi.

Invece è troppo tardi, e lo trova a baciare Cecio.

«No, fermi, fermo Alè, lo bacio io Alessio.» esclama prendendolo per le spalle e tirandolo indietro, a staccarsi dall'altro.

«Giochi ancora, allora?» gli chiedono, mentre Alessio lo guarda intontito.

«No, ma Alessio non gioca più. Alè, voglio qualcosa da bere, vieni con me? Ti prego.» mormora tirandogli un braccio per farlo alzare.

«Aspetta, prima devi baciarlo.»

Gennaro alza un dito medio e se lo trascina via, senza aspettare risposta. Lo porta in una angolo del locale dove la musica è un po' più bassa e non c'è troppo bisogno di urlare perchè lo senta.

«Cosa cazzo ti è saltato in mente?!» grida stringendogli il polso.

«Perchè? Che ho fatto adesso?» domanda capendoci sempre meno.

«Hai baciato Cecio, Alè.» piagnucola.

«Ho baciato anche te. E allora?»

«E allora?» ripete Gennaro tra sé e sé, cercando una risposta. «Allora? Alè, baciami di nuovo.» si affretta a dire prima che i pensieri possano sovrastargli la mente e fargli capire che tutto ciò non ha senso.

«Cosa?»

«È un obbligo. Baciami ancora. Bacia un ragazzo. Bacia me.»

«Gennà, ma quanto hai bevuto?»

«Dai Alè.» e si alza goffamente in punta di piedi per dargli un bacio umido, senza nemmeno centrare del tutto le sue labbra. «Non ho bevuto, non sono ubriaco.» mormora poi.

«Allora spiegami perché ti sei arrabbiato di punto in bianco.» esorta incrociando le braccia.

«Magari sono gli ormoni.» sbuffa, e Alessio scoppia a ridere, sempre meno convinto della sobrietà di Gennaro.

Il biondo lo guarda mortificato, Alex proprio non capisce, lo spintona e se ne va pestando bene i piedi a terra. Non è giusto, pensa, Alessio l'ha baciato per tutta la sera, e adesso che lo vuole davvero non lo fa. Alessio dovrebbe anche accorgersi di quando Genn ha bevuto o no, dovrebbe essere abituato, dovrebbe essere lì a migliorare la serata, non a peggiorarla. E se fosse lui l'ubriaco, invece?

Corre da Antonio, che ha preso