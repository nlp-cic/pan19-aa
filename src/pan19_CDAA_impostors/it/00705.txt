faccia davvero male, Yukio decide di procedere in avanti, senza più guardare indietro.


    


Pranza con un ritmo posato, tranquillo, nella solitudine di un tavolino riservato soltanto a lui, alto e in legno chiaro. Si è posizionato apposta accanto a una grande vetrata, da cui può vedere l'esterno della sala senza sforzo e senza neanche piegare il collo in modi strani. Gli piace osservare il sole nel cielo e le nuvole che corrono veloci, come stracci bianchi buttati per lungo su una tela enorme – qualche gabbiano molto grosso ogni tanto, che plana veloce verso il confine azzurro del mare attratto da qualcosa che ha potuto vedere soltanto lui.



Questa volta ha ordinato pesce, attratto dall'invitante figura sul menù di un grosso salmone rosato senza lische e con tante spezie sopra, in una piccola crosta marroncina. Si è ovviamente ritrovato in imbarazzo con forchetta e coltello, in un primo momento, per poi convenire di potersene fregare abbastanza di questioni d'etichetta e mangiare nel modo più funzionale possibile.



Con buoni risultati:è arrivato a metà del pesce e ha fatto cadere soltanto due bocconi, una volta ciascuno, e mettere tutti gli altri in bocca al primo colpo. Considerando l'impegno, è un ottimo traguardo.



I camerieri che si muovono tra i tavoli sono particolarmente silenziosi, e anche gli ospiti. Il brusio di chiacchiere leggere accompagna il tintinnare distratto di qualche posata, e persino le risate lontane dei bambini intenti a giocare nel giardino è poco fastidioso.



Quel posto continua a essere ameno, senza difetti. Yukio un po' ci sperava, invero, di riuscire a trovare qualcosa con cui lamentarsi al proprio ritorno, che fosse anche soltanto un particolare irrisorio. E non può certo tornare e raccontare di Nick a Ryouta o Daiki senza esserne imbarazzato a propria volta, quindi sorvolerà su quel fatto come se non sia mai e proprio mai esistito.



Ha sperimentato a lungo qualcosa che della calma aveva soltanto l'apparenza, perché silenziosa e quieta. Se il suo orgoglio gli avesse permesso di fare un briciolo di psicanalisi, avrebbe potuto riconoscere l'implosione terribile dell'ansia che tutta, tutta gli si era concentrata nello stomaco e nel cervello, trasformandosi in uno stato di tristezza molle perenne.



E la tristezza invade tutto, non si riesce a sconfiggere neanche con l'alcool o col sesso o col sonno, perché impedisce alla persona che la prova lo stato d'incoscienza, anche minimo e velocissimo.



Un cameriere si avvicina per prendergli il piatto vuoto, quando ancora è appoggiato con la testa sulla propria mano e non si è accorto che ormai, attorno a lui, non c'è più nessuno. Chiede con tono gentile se il signore vuole un dolce o un caffè, o anche altro se lo desidera. Yukio chiede un sorbetto al limone e basta, senza aggiunta d'altro – e il giovane uomo sparisce silenziosamente com'è arrivato, muovendosi su scarpe nere eleganti.



Yukio sospira, accomodandosi un po' meglio sulla propria sedia. Tutta quella calma gli fa male alla testa, e stare da solo anche perché non può arrangiare qualche giustificazione o qualche distrazione alla immagini che la sua mente gli ripropone, molto poco casualmente.



Per arrivare a capire quale fosse la causa dei suoi mali, ha impiegato quasi due anni. Tutto da solo, col proprio orgoglio che scalpitava e scalciava indignato e la rassegnazione di chi si sente vecchio e vinto all'improvviso. Non ha potuto certo confidarsi ai suoi due coinquilini, ma crede che anche loro lo abbiano capito, e molto prima di quanto lui stesso lo abbia fatto.



Però, fare i conti con qualcosa che non si può più modificare è ben difficile. Poter soltanto ripensare al passato e alle mancate occasioni, avere rimorsi su cose non dette o non percepite con la giusta velocità, diventa soltanto fonte di frustrazione. E Yukio ha provato in diversi modi di risolvere da solo la faccenda, sia impegnandosi in qualcosa che gli occupasse la mente sia proprio imponendosi di non pensarci.



Ma niente lavoro, niente nuovo amore.



Soltanto il ricordo di cosa non è stato, anche per causa sua.



Ha di nuovo male alla pancia – il cameriere arriva con un bel calice ricolmo di ghiaccio bianco e una cannuccia verde chiaro. Fa una smorfia e ne prende il manico, sospirando.


    


Nell'elenco delle attività organizzate e proposte del pomeriggio, non trova nulla che possa interessarlo davvero. Così, dopo un riposo che copre le ore più calde del dopo pranzo, decide di fare una lunga passeggiata sulla spiaggia, seguendo il confine del mare.



Cappello largo sulla testa e borsello alla vita: un costume nel caso decida di farsi un improbabile tuffo e niente ai piedi, per sentire la sensazione della sabbia contro la nuda pelle. Attraversa così il giardino dell'albergo, lasciandosi persino guardare da qualcuno senza esserne troppo infastidito, e oltrepassato il piccolo cancello incastrato nel muro della siepe, ecco che deve seguire un vialetto di mattonelle di pietra per qualche metro ed è giunto a destinazione.



Il mare è parecchio lontano – la marea lo ha distanziato dalla terra ferma di quasi un chilometro, come detto più volte dal depliant che ha letto nei momenti morti della sua vacanza appena iniziata, lasciando sulla sabbia un velo bagnaticcio pieno di piccoli molluschi e conchiglie abbandonate. Cammina dritto verso il mare, giusto per darsi una