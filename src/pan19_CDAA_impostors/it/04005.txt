che si avvicinava a passo veloce.



Cassian si alzò in piedi e salutò con un cenno della testa. “Kallus.”



“Come va, collega? Devo dire che non mi dispiace che tu non ti sia ancora fatto uccidere.”



Sorridendo cordiale, tese la mano all’uomo che torreggiava su di lui di almeno una spanna, che gliela strinse calorosamente, poi fece un cenno verso gli altri due. “Beh, grazie mille. Conosci Jyn Erso e Bodhi Rook? Questo è Alexsandr Kallus, è nell’intelligence ribelle anche lui.”



Era già successo più volte negli ultimi due mesi, ma ogni volta Jyn rimaneva incredula: Cassian era raggiante, felice di poterli presentare perchè era orgoglioso di loro, di lei. Era la prima persona che incontrasse che fosse orgogliosa di poter vantare la sua conoscenza: il suo nome era stato nascosto per la maggior parte della sua vita, maledetto dall’associazione con suo padre o con i partigiani di Saw Gerrera, eppure adesso Cassian Andor, capitano dell’Alleanza Ribelle, eroe di Scarif, era impaziente di farlo conoscere a tutti.



Il nuovo venuto, che Jyn nella sua testa aveva già soprannominato 

Basettoni

 per ovvi motivi, salutò con deferenza. “Signor Rook. Signora Erso. È un piacere fare la vostra conoscenza.”



Bodhi, allibito, se possibile più incredulo di lei, ancora con mezza fetta di dolce in mano, balbettò automaticamente: “Io, io sono solo il pilota...” 



“Suvvia, Signor Rook, lei non è solo un pilota. Sappiamo entrambi quanto sia difficile e pericoloso disertare dall’Impero. Ci vuole molto fegato. Ha tutta la mia stima per questo.”



“Anche lei..?” Bodhi deglutì.



“Sì”, spiegò Cassian, “il nostro Kallus ha passato anni a darci la caccia prima di decidere che dopotutto noi sporchi ribelli gli andavamo più a genio. ”



Basettoni sogghignò: “Non ho mai ritrattato sull’aggettivo ‘sporchi’, però.”



Questo fu abbastanza per suscitare una risata in Cassian, che ribattè: “Così però mi spezzi il cuore!”



Finora la mattinata le aveva dato una sconfitta a Sabbac, una colazione piena di dolci, Bodhi con una forchetta tra i capelli, Basettoni con i suoi buffissimi peli facciali, e una risata di Cassian che probabilmente era il suono più bello di tutta galassia: tutto sommato, la giornata si prospettava non male. Siccome Bodhi era ancora impietrito, Jyn gli rubò un altro pezzetto di dolce, perchè i buoni presagi non sono mai troppi.


 

 


Quando Kallus si avviò verso il quartier generale di Draven, Cassian lo seguì zoppicando leggermente a causa della gamba uscita dal gesso pochi giorni prima. Fin dai primi tempi della sua convalescenza, aveva gironzolato intorno agli uffici sede del servizio di spionaggio dell'Alleanza, attirato inesorabilmente come da un buco nero, e nelle ultime settimane, da quando le costole avevano smesso di dargli problemi, aveva passato sempre più tempo ad aiutare come poteva a mantenere la rete di spie ribelli sparse in tutta la galassia. Inizialmente aveva dovuto usare datapad e computer con una mano sola perché l’altro braccio era ingessato. Non era esattamente facile, ma non era neanche il peggio che gli fosse capitato. 



Kallus gli piaceva: era intelligente, metodico, sfacciatamente cinico. Sfortunatamente, a metà strada decise di fare conversazione. “Ora capisco perché sei andato a rischiare la pelle su Scarif.”



“Che intendi dire?”



“Andiamo, Andor, è davvero una bella ragazza, solo un cieco potrebbe negarlo.”



Se Cassian non fosse stato una spia stagionata, avrebbe potuto arrossire, invece automaticamente indossò l’impenetrabile “faccia da spia” che Jyn detestava, svuotando il volto da qualunque emozione. “Non l’ho fatto per quello.”



“No? E per cosa, allora? Non mi sei mai parso il tipo da azioni del genere.”



Cassian ci riflettè su: perchè l’aveva fatto? Perché andava fatto. Perché era l’unica speranza, per quanto tenue, di dare alla Ribellione una speranza di sopravvivenza. Perché senza la Ribellione, gli ultimi vent’anni della sua vita avrebbero perso di significato e lui sarebbe stato soltanto un mostro. Disse tutto questo a Kallus, ma tralasciò l’ultimo motivo: perché Jyn aveva bisogno di qualcuno su cui contare e lui l’aveva già delusa una volta, non intendeva farlo di nuovo. Con una fitta di dolore al petto che non aveva niente a che vedere con le costole appena guarite, aggiunse: “In ogni caso, siamo solo amici.” 



“Davvero? Interessante.” Kallus restò silenzioso con aria meditabonda per qualche passo. “Avresti qualcosa in contrario se la invitassi a bere qualcosa?”



Il suo cuore perse un colpo. ‘

Sì.

’ “No no, certo.” Gli si erano annodate le budella e la colazione gli era improvvisamente diventata un macigno nello stomaco. Sperò che la sua agitazione non fosse trasparita nella sua voce.



Kallus era stranamente imbarazzato e aveva ripreso a parlare. A Cassian ci volle un attimo prima di riuscire a concentrarsi di nuovo sulle sue parole. “...insomma, sembra non avere problemi a socializzare coi disertori imperiali... E sapevo già che è una donna straordinaria, ne parlano tutti… Però nessuno mi aveva detto che è anche bella come gli angeli di Iego...”



Anche se avrebbe gridare che Kallus era troppo vecchio