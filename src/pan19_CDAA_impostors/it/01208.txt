ne era ancora ripreso.
“Ti piacerebbe, ma non sei il mio tipo, fattene una ragione, amico”
Novak rise compiaciuto dal loro scambio: la consuetudine di battibeccare in continuazione era ciò che aveva sempre caratterizzato la loro amicizia.
“Scherzi a parte, stasera vado a cena da mio fratello”
“Mh”.


Mentre i due continuavano a cambiarsi, Dean faticò a mantenere una facciata impassibile; purtroppo per lui, però, la semplice menzione del fratello di Gabe, Castiel, stava minacciando di mandargli in corto il cervello.
Era da quando lo avevano assegnato alla caserma di Singer e aveva fatto la conoscenza, tra gli altri, di Gabriel e di suo fratello insegnante, che Dean nutriva una tremenda cotta per il Novak più giovane. Si erano incontrati già diverse volte: spesso avevano scambiato qualche parola quando Castiel veniva a riprende il fratello maggiore a fine turno; altre volte se lo era ritrovato seduto accanto nelle cene che Bobby era solito organizzare per la squadra e le loro famiglie; in ogni singola occasione che Winchester aveva avuto di avvicinarsi all’insegnante, non aveva mancato di fissarsi su quell’aspetto così intenso che scaturiva da ogni gesto dell’uomo; non raramente Dean si era affermato a pensare ad una possibile relazione con l’altro: sapeva che Castiel aveva avuto storie con altri ragazzi, quindi il maggiore dei possibili problemi non sussisteva per loro due. Ciò che aveva sempre impedito a Dean di farsi avanti era stata la personale convinzione di non essere all’altezza dell’insegnante: come avrebbe mai potuto trovarlo interessante, lui, semplice pompiere? Castiel era tutto ciò che non era lui: colto, aveva studiato, impegnato nel lavoro più bello e delicato del mondo, occupato da tanti affascinanti hobby…
Le attenzioni di uno come Dean gli sarebbero potute apparire solo sgradevoli.


“Sei pronto, Dean-o?” lo richiamò all’attenzione l’altro Novak. Dean gli fu grato per averlo distratto da quei pensieri così deprimenti.
“Sì, ci sono. Ti serve un passaggio?”
“No, grazie, c’è Cassie che mi aspetta in macchina”
I due si avviarono fuori dallo spogliatoio; ma questa volta Dean non poté trattenere il moto di agitazione al riferimento, così si ritrovò a soccombere alle proprie guance in fiamme. Se Gabriel notò la sua reazione, evidentemente provò pietà per lui, perché non fece alcun commento.
Dannazione, gli ci mancava solo di iniziare ad arrossire come una dodicenne alle prese con le prime cotte.
Salutando i colleghi del turno di notte, furono finalmente nel parcheggio esterno alla caserma.
Dean scorse subito la macchina dell’altro Novak, perché era parcheggiata proprio accanto alla sua Impala.
Nel vederli arrivare insieme, Castiel scese dall’abitacolo per andare loro incontro e salutare Winchester.
Il pompiere lottò contro se stesso per mantenere una camminata naturale e non inciampare, distratto, dalla visione di quegli occhi così blu. Fedele ai suoi standard, Castiel era anche quel giorno vestito in maniera impeccabile e sprizzava fascino da tutti i pori; non era poi colpa di Dean se quell’uomo riusciva ad essere tanto sexy senza fare nulla!

“Ehi, Dean! Come va?”
Castiel gli porse la mano, che il pompiere strinse prontamente.
“Bene, grazie, e tu?”
Dean rilasciò la mano dell’uomo un secondo più tardi di quanto potesse essere considerato socialmente accettabile per una stretta di mano; le maledizioni si moltiplicarono per quel suo gesto così stupido.
Il Novak più giovane gli sorrise pacato, dimostrando di non aver dato peso all’accaduto; in quel preciso istante Dean si innamorò ancora di più dell’uomo che aveva davanti.
“Tutto bene anche per me” riprese Castiel, “è davvero un piacere per me rivederti”.
Per la seconda volta in quel pomeriggio Dean si ritrovò ad arrossire.


Da qualche parte dietro di loro Gabriel si schiarì la gola: come osava interrompere il loro scambio?
“Beh, sembra proprio che io debba scappare, Dean: il bambino”, disse indicando con il pollice in direzione del fratello, “è impaziente. Spero di rincontrarti presto.”
Dean rise della battuta, scuotendo la testa; evidentemente anche Castiel era abituato alla petulanza di Gabriel, e il pompiere provò un subitaneo moto di compassione per lui.




“Magari possiamo andare a bere qualcosa insieme”.



Castiel si bloccò nel punto in cui si trovava e Dean trattenne il respiro.
Non aveva idea da dove gli fosse venuta l’idea di invitare l’uomo fuori.
Che cosa diavolo gli passava per la testa?!
Forse era colpa di quella rivoluzione che aveva iniziato, tagliando la barba; magari era stata una manifestazione del suo subconscio, che – prima di lui- aveva deciso di mettere fine a decenni di autocommiserazione; sicuramente era il segno che qualcosa in Dean doveva, stava cambiando.

L’uomo non ebbe però il tempo di celebrare quella prova di sé, perché immediatamente dopo quelle riflessioni si rese conto che Castiel non gli aveva ancora risposto.
Era come trovarsi a bordo di una montagna russa: dopo il momento di sollievo in cima alla parabola, ora Dean si trovava ad affrontare l’orribile discesa.
Ora il piccolo germoglio che il pompiere aveva prontamente accolto dentro sé fu spazzato via dall’evidenza che ovviamente l’insegnante non desiderava avere nulla a che fare con lui.