sono come te!» ribatte la ragazza, stizzita. «Beh, sei un’adolescente che adora fumare. Il che è abbastanza comune, te lo concedo; se non fosse che sei stata addestrata da Slade. Hai lottato contro i Titani…» Tara si prende una piccola pausa, così da rendere la sua stoccata finale molto più dolorosa, poi continua, «ti sei scopata paparino…» «Io…» mormora Rose, abbassando lo sguardo. (Touché.) «Nessuno ti sta giudicando, qui. Siamo all’Inferno, tesoro, niente ci sconvolge più. Potresti pensare di rimanere per sempre, dopo qualche anno il dolore per le cazzate che hai compiuto in vita diminuisce, sai?» La ragazza la guarda confusa, senza sapere che rispondere, per una volta. «Magari potresti anche dimenticare quanto stupendo ed orribile è stato, il sesso con tuo padre.»


«Perché sei qui, Rose?»
 «Non riesco a dormire, papà. La ferita mi fa male. È come se le vene mi stessero per scoppiare.»
 «Non posso aiutarti, principessa. Devi essere forte, sopportare il dolore.»
 «Sì, papà. Lo so. Però posso dormire con te, almeno per questa notte?»
 Una breve pausa. Un silenzio più denso del sangue che sente ancora adesso colare lungo la propria guancia e, poi:
 «D’accordo.»
 Rose ricorda con chiarezza la gioia che aveva provato, nel momento in cui lui aveva sollevato le coperte per accoglierla là sotto.
 Non c’era nulla di sbagliato nella sua felicità, nessun segno che lasciava presagire quello che, nel giro di poche ore, sarebbe successo.
 Forse era stato il siero che le aveva iniettato nella giugulare per mandare via il dolore, forse era stato il dolore stesso, fatto sta che Rose si era ritrovata con la mente annebbiata e le mani nelle mutande di Slade. La bocca sulla sua.
 E l’uomo che rispondeva al bacio.


 Per un attimo la proposta le sembra allettante. Per un attimo ci crede anche, pensa che fidarsi della Markov, magari, non è un’idea così pessima. Ma soltanto per un attimo. Per schiarirsi le idee si accende un’altra sigaretta e si copre il volto con la maschera, in modo da non fare trasparire nessuna emozione. «Sei davvero convinta di poterlo dimenticare? Di potertelo lasciare alle spalle ed uscirne indenne? Fidati di me, ragazzina, ci sono già passata,» continua Terra, riavviandosi il caschetto perfetto con le dita. «Io non sono come te!» esclama nuovamente Rose, esasperata. «Ovvio. Io ero molto meglio di te. Non c’è proprio paragone, mocciosa,» sorride Tara, dolcemente – troppo dolcemente per essere sincera. «Almeno io non indosso i colori dell’uomo che odio.» (Touché. E due.) La ragazza sta per impiantarle una spada nello stomaco – è già morta, d’accordo, ma la soddisfazione di trafiggerla non se la vuole comunque negare – quando un’altra voce sconosciuta interviene. «Immagino di non essere più il preferito di papà, allora.» Rose si volta di scatto, ormai totalmente smarrita. «Tu…» mormora. «Sono Grant, sorellina. E sei riuscita a rendere il mio costume sexy, complimenti. Ti sta davvero bene.» «Voglio tornare a casa,» sussurra lei, stanca, succhiando fino all’ultima briciola di tabacco presente nel mozzicone che tiene fra l’indice e il medio. «Vuoi scappare?» ride suo fratello, «mi sarei aspettato di meglio dalla nuova Ravager. Da colei che ha ereditato il mio nome.» «Voglio. Tornare. A. Casa,» sillaba Rose, stringendo l’elsa della katana tanto forte da sentire male. «E allora corri, piccola. Corri finché non vedi l’uscita,» risponde Grant, in tono di scherno. Lei ignora il sarcasmo – l’orgoglio è l’ultima delle sue priorità, in questo momento – e inizia a fuggire, avvertendo il suolo infuocato su cui cammina farsi sempre più inconsistente ad ogni passo e le proprie palpebre sempre più leggere. Si sta svegliando, finalmente. Si sta svegliando, lasciandosi alle spalle tutto quello schifo. Si sta svegliando senza avere incontrato Wade – il suo primo omicidio. O la mamma e Wintergreen. Non avrebbe mai potuto sopportare anche le loro accuse. O, peggio, le tenere bugie che avrebbero detto per consolarla, per convincerla che quello che ha passato non l’ha resa una persona talmente orribile da meritare l’Inferno. Si getta in mezzo alle fiamme – è un sogno, tanto, non possono di certo bruciarla – e si ritrova seduta sul proprio letto, gli occhi dilatati per la paura, il battito cardiaco a mille e la pelle completamente madida di sudore. La bottiglia di vodka è a terra, in pezzi. «Cazzo,» mormora, fra i denti stretti. Deve smetterla di bere prima di addormentarsi, perché poi sono questi i risultati: incubi deliranti e frammenti di vetro da raccogliere. «Cazzo, cazzo, cazzo!» esclama, un singhiozzo che le fuoriesce dalle labbra. Adesso non c’è più nulla di confuso. Adesso ricorda chiaramente ogni cosa.


«Farà male?»
 La sua bocca era gonfia e rossa per i troppi baci. E per la barba