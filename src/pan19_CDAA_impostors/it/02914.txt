, il destino, gli stupidi Salvatori del Mondo, gli pongono davanti con orgoglio e forza e ne escono a testa alta.
Così, dopo sette mesi di attività riprovevoli per un Malfoy, si era lasciato trascinare in quella follia e aveva iniziato ad uscire con Astoria Greengrass, tra tutte le possibilità esistenti. Gli sembrava un grande scherzo cosmico. Harry era stato geloso proprio di Astoria. Si erano lasciati perché Harry aveva temuto quello che stava avvenendo davvero.
Poi, quasi due settimane prima, al loro quarto, imbarazzato e impacciato, appuntamento, Astoria l’aveva baciato. E lui era stato assalito dalla paura. Paura perché quello che sentiva in quel momento non si avvicinava nemmeno a quello che aveva sempre provato, sin dal primo bacio, con Harry. Harry che lo aveva baciato subito prima della consegna dei diplomi e poi l’aveva guardato, con quel suo sorriso sghembo, e gli aveva detto “Se vuoi tirarmi un pungo liberissimo di farlo, ma io dovevo farlo. Non potevo rischiare che scappassi via subito dopo la consegna dei diplomi. Non avresti mai saputo cosa… ehm, quello che io provo. Ecco, non avrei mai potuto farlo, dopo. Però, se non vuoi tirarmi un pugno, allora ti andrebbe di uscire con me?”. Quel ricordo smuoveva sempre qualcosa nel suo petto. Era proprio quella la sua paura. Ricordava ogni singola emozione che Harry gli aveva scatenato, ma le emozioni in sé stavano iniziando a sbiadire e lui aveva paura che un giorno anche il ricordo che Harry fosse stato parte della sua vita sarebbe sparito. Non voleva che accadesse, non avrebbe saputo come vivere. Harry era stato parte della sua vita, nel bene e nel male, da quando avevano undici anni.
Harry non poteva scomparire dalla sua vita, non più di come aveva già fatto.
“Tutto sommato è stato divertente.”
La voce di Astoria lo risvegliò dai suoi pensieri, di nuovo. La guardò e fu come se un bolide lo avesse colpito. Tra tutte le cose che avrebbe potuto prendere dal suo armadio aveva preso quella camicia. La sua camicia. La stessa camicia rossa del loro primo appuntamento, quando erano andati in quel pub, per festeggiare la fine della scuola, l’inizio di una nuova vita e l’inizio della loro storia. Quella sera Harry aveva ballato e cantato. Si era divertito e aveva costretto anche Draco a divertirsi, fregandosene di convenzioni, buone maniere e bon-ton. Avevano ballato in ogni pub in cui erano riusciti a entrare e quando avevano chiuso tutti avevano iniziato a ballare per strada. Si erano baciati, perché stava nascendo un nuovo giorno e loro volevano festeggiare. Avevano cantato a squarciagola, anche se quella era più colpa dell’alcool. E nonostante tutto, nonostante Draco sapesse che i suoi non avrebbero mai approvato, che lui e Harry Potter erano un’accoppiata impensabile. Sapeva che, probabilmente, avrebbero trascorso gran parte del loro tempo a litigare. Nonostante tutto questo, Draco si ricordava di aver pensato di non voler essere da nessun altra parte. Di non voler essere con nessun altro.
Adesso, quella stessa camicia, che aveva preso con sé quando aveva portato via tutte le sue cose dal loro appartamento, era addosso ad un’altra persona. Una parte di lui non riusciva a sopportarne nemmeno il pensiero. Quella era la camicia di Harry, quello era uno dei più bei ricordi che possedesse.
Però, cosa sarebbe cambiato se anche Astoria l’avesse tolta? Lui stava cercando di andare avanti. Stava cercando di non pensare a tutti i momenti che aveva vissuto con Harry, quindi anche quello collegato a quella assurdamente “Grifondoresca” camicia rossa.
Stava cercando di dimenticare quell’ultima discussione, in realtà quell’ultimo anno insieme.
Stava cercando di non soccombere alla paura di riuscire a fare quello che si era proposto.
Stava cercando, senza troppo successo, di convincersi che averlo visto, quella sera, non era stato un colpo al cuore. Che aver visto come era ridotto non lo aveva quasi spinto a mollare tutto, di nuovo, e a catapultarsi al suo fianco. Harry era trasandato, fuori posto, spento. Era rimasto sotto la pioggia, come se nemmeno la sentisse, come se avesse altro a cui pensare per poter prestare attenzione a qualcosa di così mondano come la pioggia. Passeggiava, immerso nei suoi pensieri. Oppure passeggiava per non pensare. Draco l’aveva guardato e aveva visto qualcosa che l’aveva sconvolto: i suoi occhi erano straziati. Guardarlo e non avvicinarsi era stata una delle cose più difficili della sua vita.
Non riusciva a capire cosa li stesse tenendo lontani. Perché non erano tornati insieme? Perché si stavano dilaniando? Perché non si parlavano e chiarivano quella situazione? Perché erano arrivati a quel punto?
Ci aveva pensato tanto, in quei nove mesi, ed era arrivato alla conclusione che, forse, in quell’ultimo anno  di vita insieme anche lui aveva smesso di lottare. Dannazione, conosceva Harry così bene, come aveva potuto non vedere le sue insicurezze, le stesse per cui l’aveva preso in giro per anni. Come aveva potuto non fare qualcosa per rimediare? Ma anche se era arrivato a questa conclusione, non agiva come avrebbe voluto. Non era ancora tornato da Harry.
Quella sera, però,