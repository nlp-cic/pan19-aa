sei. Sei sul retro della copertina di ogni libro. » E io che credevo di fare la figura della sconosciuta-appena-scovata. Touché.



« Georgia. »



Mi alzai poco dopo, con l’irresistibile desiderio – che dovetti reprimere – di sgranchirmi le gambe quasi fossi stata a poltrire per ore ed ore davanti alla tv. La sensazione, tuttavia, era esattamente quella.



« Allora biscotti? »



« Perfetto! »



E con altre poche parole ci congedammo silenziosamente, andando di conseguenza in terrazza. Non eravamo i soli ad aver avuto quell’idea, ma era uno spazio abbastanza grande da accontentare tutti.



Non mi fu mai chiaro il perché decisi di avere la compagna di Benedict Cumberbatch per quei pochi minuti di libertà. Forse era il fascino dell’immagine dell’attore, forse era la voglia di parlare con qualcuno di diverso. O forse, più semplicemente, era la fame.



Diedi la colpa a quest’ultima e non ci pensai più.



Armeggiai nella mia borsa, constatando di avere tutto quello che prima avevo elencato, fino a quando non estrassi quei pochi biscotti che mi ero portata da casa: mania che avevo sin dall’università, a prova di attacchi di fame improvvisi.



« Integrali con cereali e frutta. Un po’ tristi. »



Glieli offrii come promesso, accompagnati da un sorriso.


 

 




Promemoria numero quattro:

 non far capire che vorresti mangiare qualche schifezza ipercalorica e soprattutto che saresti capace di mangiarti se ne avessi la possibilità.



 

 


Mi ringraziò, prendendo un biscotto e addentandolo, imitandolo poco dopo.


 

 




Promemoria numero cinque:

 non perdere briciole dalla bocca mentre mastichi.



 

 


Perché diavolo dovevo riempirmi di briciole? Dovevo sembrare incapace di masticare, ai suoi occhi. Velocemente eliminai ogni residuo biscottoso che accidentalmente, ma non troppo, era finito sul mio vestito. Non sarebbe stato l’ideale per la serata.



Con la coda dell’occhio lo vidi sorridere leggermente. Che impacciata! Mi risistemai gli occhiali sul naso e continuai come se nulla fosse successo, evitando di farne un affare di stato.



« Mh, comunque complimenti per il libro. Mi è piaciuto. »



Ironica, risposi. « Non dirlo solo perché ti ho dato un biscotto. »



Rise alle mie parole. Aveva una risata particolare. Profonda, tanto quanto la sua voce. Gli si addiceva.



« Sono serissimo! Mi è davvero piaciuto. Stile, trama. »



« Pacchetto completo, quindi. Grazie, ma ti prego non parliamo del mio libro. Ho tutta la sera per sentirmi chiedere “ Al capitolo tot come sei arrivata a quella soluzione? ” . »



La mia non voleva essere una cattiveria, tuttavia desideravo uscire un po’ da quello schema che la serata stessa mi proponeva.



Mangiammo qualche altro biscotto, riponendo gli altri nella borsa, parlando di cose futili come il tempo e le ultime novità in giro a Londra. In realtà fu una chiacchierata breve, fatta di sorrisetti imbarazzati e silenzi molto scontati.



Gli offrii una sigaretta, come da me nuovamente promesso, pensando in un primo momento che l’avrebbe rifiutata. Mi sbagliai, invece, poiché l’afferrò dalle mie dita e in seguito lo guardai tentare di accenderla con l’accendino che gli avevo passato solo in seguito.


 

 





Promemoria numero sei:



 non fissare la gente mentre fuma. Sembri una maniaca.




 

 


Il vento non era dalla sua parte, facendo così che la fiammella non prendesse vita. Bisbigliò un vago incitamento, tenendo tra le labbra il filtrino della sigaretta.



Fu in quel momento che mi resi conto delle pieghette sul collo. Erano in qualche modo adorabili ai miei occhi. Forse era dovuto al fatto che prediligevo gli uomini con una leggera sostanza e con qualche normalità in più.



Tuttavia non potevo stare lì immobile a fissare il suo collo – che osservai bene, notando la presenza di una spruzzata di piccoli chiari nei -  così mi sistemai davanti a lui, coprendolo parzialmente da quel venticello.



« Aspetta…»



Gli presi l’accendino dalle mani e dopo un paio di tentativi riuscii ad accendergli la sigaretta e feci la stessa cosa con la mia, una volta portato il filtrino alle labbra.



Non restarono altro che nuvole di fumo e qualche breve . E poi niente altro.



« Solitamente sono gli uomini ad accendere alle signore. » fece giustamente notare, espirando dalle labbra. Ora che l’avevo ad una breve distanza, notai quanto strana fosse la forma delle sue labbra. Definita, questo era certo, ma pur sempre strana.



« Mh, non rispetto molto i cliché. Sono noiosi. »



Quello era un ottimo modo elegante per dire che, in realtà, non ero abituata a ricevere buone azioni di galanteria, ma di certo non era il momento per lamentarmi di cose simili.


 

 


« Georgia, tra poco hai il discorso. »



Il viso lentigginoso del mio agente fece capolino nel mio campo visivo proprio nell’esatto momento in cui stavo facendo l’ultimo tiro della sigaretta.



Tempismo perfetto, Patrick.



Feci cenno che sarei giunta subito, con un lieve sorriso sulle labbra che un attimo dopo rivolsi al mio compagno di fughe brevi. Avrei voluto ringraziarlo, come qualsiasi persona normale avrebbe fatto, ma non fui abbastanza accorta nei miei pensieri.



« Ancora biscotti? »



« Oh no, grazie. Ho superato la fase di fame critica. »