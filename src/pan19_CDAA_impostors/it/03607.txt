marciapiede a braccia aperte. Spera che Gennaro sia nel mood giusto per perdonarlo, perché se lui lo avesse visto addosso a qualcun altro, probabilmente avrebbe spaccato la faccia a tutti e due; l'amore fa troppo schifo e amare Gennaro fa particolarmente schifo perché è come avere una relazione con una mina anti-uomo. Era più facile stare con Eleonora durante il ciclo mestruale che con quello là tutti i giorni, ma mica poteva smettere di amarlo dall'oggi al domani. Alessio mugola qualcosa tra sé e sé, perché vuole Gennaro talmente tanto da provare dell'autentico dolore fisico - o forse è la tequila e lui sta seriamente delirando. Gli manca tantissimo, gli sembra di non vederlo da secoli, anche se hanno suonato insieme poche ore prima. Si sono scambiati un bacio asciutto tra le prove e il live, però non ricorda nemmeno l'ultima volta che hanno fatto l'amore in santa pace (invece no, se lo ricorda. Erano a Roma). Afferra il cellulare un'ultima volta. "Scusa" dice, ad alta voce. Spera di stare registrando.

"Madò, Alé"

La voce di Gennaro sembra un'apparizione. Alessio apre gli occhi e il ragazzo lo sta guardando dall'alto, seriamente preoccupato. "Che cazzo ci fai per terra in mezzo alla strada?"

"Ti amo" gli fa, senza fiato. Non ha la forza di alzarsi, ma spera di averci messo abbastanza pathos. "Non volevo stare addosso a quella, mi sono sbagl-" il singhiozzo lo blocca. "Ti amo"

"Ho capito che mi ami e l'hanno capito tutti quelli che erano in macchina di McFly... bella registrazione, coglione" lo sgrida, eppure sta sorridendo. Alessio è troppo ubriaco per decidere se è stato perdonato o no.

"Eravate solo vestiti uguali" pigola. "Ti giuro"

"Ti credo" Gennaro si abbassa quel poco che basta per baciarlo velocemente e poi gli porge le mani. Alessio si tira su a fatica e lo abbraccia, facendolo ridacchiare divertito. "E ti amo anche io. Non ti dovevo mollare da solo con Leo"

"Gennà, non trovo le chiavi" si lamenta.

Le mani pallide di Gennaro si intrufolano nella giacca leggera e, dalla tasca interna, estrae il pesante mazzo di chiavi di casa Iodice. "Ce le avevi nel solito posto. Andiamo a letto"

La mano di Gennaro si intreccia alla sua e Alessio riesce a salire le scale, anche se ad ogni scalino l'altro gli chiede se vuole vomitare o se ce la fa. Annuisce ad ogni cosa, non gli importa cosa sta succedendo, ché tanto Gennaro è accanto a lui e lo sta portando a casa. Alessio ad un certo punto si perde e comincia a galleggiare: si sente leggero, anche se gli gira parecchio la testa. Segue la voce di Gennaro ma non distingue le parole, gli sembra che lo stia spogliando, così si lascia cadere sul suo letto.  "Alé, non ti ubriacherai mai, mai più" sospira il suo compagno, spogliandosi di conseguenza. "E domani dovremmo spiegare a tutti quanti perché mi hai mandato una registrazione dove dicevi mille volte di amarmi"

"Ma io ti amo davvero" biascica, strusciandosi sul lenzuolo. "Non era una bugia"

"Sì, ho capito, ma prima di fare coming out con tutti..." Gennaro sbuffa, perché Alessio si è appena addormentato e figuriamoci se lo sta ascoltando. "Che deficiente" lo copre meglio che può, visto che non è riuscito ad infilargli il pigiama ed è nudo, dopodiché si accuccia alle sue spalle. Gennaro ha dei gravi problemi di insonnia, ma l'attrito tra la sua pelle e quella sudaticcia di Alessio lo rilassa come poche cose al mondo. Chiude gli occhi e sorride, gli bacia anche la nuca. Tempo dieci minuti e stanno russando entrambi (come al solito).

**

Alessio si sveglia col post sbronza peggiore degli ultimi anni. L'ultima volta che era finito in quelle condizioni se lo ricorda benissimo: era Capodanno 2014, Gennaro l'aveva baciato per la prima volta e il resto della serata era avvolto in una strana nebbia che aveva l'odore della marijuana. Riesce ad aprire gli occhi a fatica e, dopo due tentativi, si ritrova in un letto mezzo vuoto, con le lenzuola arricciate e nudo. E si domanda se è stato Gennaro a farlo, perché se sua madre lo ha trovato in quelle condizioni, può pure scordarsi di uscire per i prossimi mille anni. "Cristo" si lamenta, con una mano sulla fronte.

"Inutile che lo invochi, non ti aiuterà" ghigna Gennaro, poggiato contro lo stipite della porta. Almeno lui si è vestito col suo jeans della sera prima e la maglia è sicuramente di Alessio. E' parecchio divertito a vederlo sofferente, ma gli porge comunque il caffè, sedendosi sul bordo del letto.

"E' colpa di Leo" si giustifica. "Mi ha detto che la tequila è ottima per il mal di testa"

"Mica ti ha detto una cazzata. E' vero... è ottima a fartelo venire il mal di testa" ridacchia. "La sai la regola fondamentale delle ragazze, Alè?" lo prende in giro. Alessio alza gli occhi al cielo