i suoi gusti.
« Artemide! Quale insperato piacere vederti qui. Immagino che tu sia super preoccupata per me e quindi tu sia voluta venire ad offrirmi un po' di conforto. »
« Immagini sbagliato, come sempre d'altronde. Non ho intenzione di fare da crocerossina ad un maschio da strapazzo del tuo calibro. »
Si spostò leggermente da lì con passo fiero e gli lanciò un'occhiata che sembrava essere di disgusto – ma Apollo sapeva che in realtà erano tutte manifestazioni del suo immenso amore per lui.
« Sono qui semplicemente perchè Arianna mi ha pregato di farlo. Immagino che il suo fidanzato non avesse il fegato di chiedermelo. »
Dioniso fece un'espressione offesa a quell'affermazione ma Artemide non si scompose minimamente.
« Inoltre, avevano bisogno che qualcuno raccontasse ai dottori come diavolo ti sei fatto tutto questo dato che eri addormentato ed io purtroppo ero l'unica presente. »
« Voglio tutti i dettagli Artemide! So che non puoi negarmelo! » la pregò il riccio, zittito subito da un'occhiataccia della ragazza in sua direzione – un'occhiataccia che, Apollo lo sapeva bene, significava pugno in aria se non si taceva entro trenta secondi.
« Ho capito, sto zitto. Anzi, me ne vado così vi lascio un po' da soli! » ridacchiò Dioniso facendo l'occhiolino in direzione dell'amico che lo stava ringraziando in tutte le lingue del mondo.
« Un giorno o l'altro, giuro che lo infilzo con una delle mie frecce. » sbottò la ragazza appoggiandosi al muro.
« Comunque sappi che tu hai un debito con me. »
Apollo cadde beatamente dalle nuvole: « Di quale debito parli, scusa? »
« Comincio a pensare seriamente che tutte le lampade che ti fai ti facciamo diventare ancora più scemo di quello che già sei. Sei salvo grazie a me, molti al posto mio non avrebbero chiamato l'ambulanza. »
« Grazie carissima, è bello sapere che esista qualcuno che mi ama! »
Il ragazzo si drizzò ancora un po' sul letto e, appoggiando una guancia sulla mano libera, le chiese semplicemente: « Potresti gentilmente spiegarmi per quale motivo mi trovo qui? »
Artemide sospirò un attimo prima di iniziare a raccontare.






 

 






« E' così sei la campionessa del campus di tiro con l'arco, eh? »
Apollo davvero non ce la faceva a lasciarla stare, eh?
Era una giornata così bella – luminosa, immersa nella natura e nel silenzio del parco – quando quell'idiota le era arrivato tra i piedi a rovinarla.
Artemide non sapeva davvero cosa fare – era meglio strozzarlo in modo veloce e indolore o infilzarlo con una freccia su per la gola? Davvero non sapeva decidersi!
« Così dicono le gare e le mie allieve. »
« Non per vantarmi ma anch'io sono un genio in questo sport! Il migliore! »
Ma perchè doveva ronzarle sempre intorno?
Eppure le pareva di essere stata chiara in proposito – mai e poi mai sarebbe uscita con lui.
« Apollo » sospirò senza speranze lei « guarda che non sei il maestro dell'arco e della freccia! »
Il biondo gonfiò il petto con fare orgoglioso, mentre si sistemava i suoi amati Rayban sugli occhi.
« Sono sicuro che riesco a batterti ad occhi chiusi. Vuoi scommettere? »
« Se vinco io ti levi dai piedi per sempre? »
Il ragazzo pensò con attenzione per qualche secondo a quella proposta prima di annuire convinto – perchè in fondo, era impossibile che lui perdesse! Era il grande Apollo, per Zeus!
« Ci sto, domani nel tuo adorato boschetto di allenamento alle tre? »
« Puntuale, non ammetto ritardi. »
« Sarò un orologio svizzero! » promise lui.






 

 






Erano le quattro passate ormai e di Apollo non c'era ancora nessuna traccia.
Artemide stava seriamente pensando di andarsene e decretare la sfida come conclusa a suo favore, quando dei passi la misero sull'attenti.
A giudicare dal rumore che producevano, dovevano appartenere ad una persona fin troppo sicura di sé.
« Dì la verità, eri disperata perchè pensavi che non mi fossi ricordato dell'appuntamento? »
La ragazza lo squadrò per bene prima di pronunciare le seguenti parole che aveva studiato con molta calma: « Cercherò di esprimerlo in modo semplice e coinciso cosi che tu possa capire nonostante il tuo cervello ridotto. Io – non – sono – la – tua – fidanzata. E soprattutto, mai lo sarò! »
Apollo con estrema nonchalance, la ignorò completamente.
« Vogliamo dare inizio alla sfida? C'è un bacio che mi aspetto o sbaglio? »
« Io non ti devo alcun bacio! » borbottò lei sconvolta.
« Sarà il mio premio per averti battuta.» spiegò lui tranquillamente.
Artemide si stava davvero trattenendo per l'ennesima volta e per tranquillizzarsi decise di sistemare l'arco, in modo da far terminare il tutto il prima possibile.
« Allora, è tutto molto elementare. Vedi quell'albero laggiù? »
Il ragazzo tirò su gli occhiali da sole sulla fronte.
« Certamente, non sono mica cieco. »
« Strano, avrei giurato il contrario. Comunque, il tuo obiettivo è colpirlo. E' il mio record personale, se lo batti hai vinto la scommessa. »
Apollo annuì e le prese l