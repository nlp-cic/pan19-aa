’altro si strinse nelle spalle.Daphne prese il computer e andò sul sito www.Nomiperbambini.com. «Che ne dici di “Emmanuel”? Significa “Dio è con noi” e credo proprio che ti si addica.»Lo sconosciuto ci pensò un attimo. «È un bel nome» concordò con un accenno di sorriso.

A metà novembre Daphne si accorse che mancavano quattro settimane a Natale e decise di farsi un bel regalo: un marito. Sperava che fosse Emmanuel a chiederle di sposarlo, insomma vivevano insieme da oltre un mese, ok, lui dormiva nella stanza degli ospiti ma possibile che non gli venisse voglia di regolarizzare quella situazione? Probabilmente la sua perdita di memoria non gli faceva rendere conto che quel… quel concubinaggio doveva finire! Era stufa delle occhiate maligne delle vicine e dei mormorii che cessavano appena lei si avvicinava.Certo non poteva andare da Emmanuel e dirgli che doveva sposarla o forse sì? Decise di giocare d’astuzia. Quando tornò a casa e lui le andò incontro, gli disse con aria triste: «Mi dispiace, ma devi andartene…» Si avviò verso la camera degli ospiti e cominciò a tirar fuori i vestiti che gli aveva comprato dall’armadio e dai cassetti e a sistemarli in una valigia.Lui la seguì, angosciato: «Perché? Ho fatto qualcosa che non va? Ti ho offeso in qualche maniera?» poi speranzoso: «Hai scoperto chi sono? Vengono a prendermi?»Ancora con quella storia! Si era sorbito tutti i telegiornali per settimane, perché non si ficcava in quella testa dura che nessuno lo stava cercando e che doveva essere lei l’unica donna della sua vita? Cercando di non lasciar trapelare la propria irritazione, rispose: «No, niente di tutto questo ma un uomo e una donna non possono vivere insieme senza essere sposati.»«Ma noi l’abbiamo fatto.»Diamine, andavano a messa tutte le domeniche, come faceva a non capire? «Per un breve periodo una donna può ospitare in casa un uomo o viceversa ma adesso è passato più di un mese, la gente comincia a pensare che siamo concubini e Dio è contro il concubinato» concluse lei, fingendo di asciugarsi un occhio.A questo punto si aspettava che Emmanuel le prendesse le mani ed esclamasse: «Allora sposami e fa’ di me l’uomo più felice di questa Terra!» o qualcosa di simile, invece rimase alle sue spalle a mormorare: «Dove posso andare?»Possibile che non ci arrivasse? Forse con una spintarella… «Non lo so…» disse senza voltarsi, continuando a piegare i vestiti e a metterli in valigia. «…certo che se fossi mio marito…»«Cosa?»“Giuro, adesso mi metto a urlare.” «…non dovresti andartene.» “Forza chiedimelo, oltre che la memoria hai perso anche il cervello?”«Tu vuoi che rimanga?»“Finalmente ci sta arrivando!” «Ma certo!» gli rispose, voltandosi verso di lui.Emmanuel si grattò la tempia destra e disse: «Allora penso che potremmo sposarci.»Non era la dichiarazione travolgente che si aspettava ma non si può avere tutto.

Si sposarono i primi di dicembre, Daphne era raggiante: finalmente quelle pettegole delle sue vicine avrebbero smesso di sparlare alle sue spalle e se avessero continuato sarebbe stato solo per invidia, invidia sì perché lei aveva un marito bellissimo con un dono divino e loro no. Era finita la storia del “Povera Daphne, non riesce neanche a trovare uno straccio di uomo che la voglia”.Eh sì, ora tutto il vicinato non faceva che parlare del dono di suo marito, da quando il piccolo Alex era caduto dalla bicicletta proprio davanti a casa loro ed Emmanuel era corso fuori e con un semplice tocco gli aveva guarito il ginocchio sbucciato. Da allora c’erano state tante persone che avevano suonato alla sua porta con vari malanni e lui li aveva guariti tutti. Daphne non voleva prendere soldi, non si prendono soldi per un dono ma accettava volentieri alcuni piccoli regali.La sera delle nozze gli disse: «Adesso basta dormire nella stanza degli ospiti, d’ora in poi dormirai nel mio, anzi nostro, nuovo letto matrimoniale.»Emmanuel scrollò le spalle: «Va bene.»Accidenti, non era la reazione che si era aspettata, dannata amnesia, a volte la benediceva perché l’aveva portato nella sua vita, più spesso, invece, le veniva da inveire, specialmente quando doveva spiegargli che la lavatrice non era un mostro pronto a divorarlo o che l’aspirapolvere non era un’arma per distruggere il mondo.Aveva un po’ d’imbarazzo a spogliarsi davanti a lui ma si accorse che neanche la stava guardando, perché si stava spogliando anche lui, Daphne s’infilò veloce una camicia da notte ricamata, poi gli chiese: «Preferisci dormire sul lato destro o sul sinistro?»«Di solito dormo sulla schiena.»Lei represse una risatina: «Intendevo dire da che parte del letto.»«Quello su cui dormivo fino a ieri era troppo piccolo per scegliere un lato piuttosto che un altro.»“Qui non ne veniamo più fuori…” «Allora io dormirò a sinistra e tu a destra.»Emmanuel inclinò la testa da un lato: «Se volevi dormire sul lato sinistro perché mi hai chiesto dove volessi dormire io? E se avessi risposto anch’io ‘sinistro?’»«Vuoi