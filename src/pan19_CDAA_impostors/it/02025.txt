.
 
“Dovevo immaginarlo” pensò John che, non potendo sapere per quanto tempo Sherlock sarebbe rimasto in quello stato, decise di uscire, lasciando il detective ai suoi pensieri e non volendo assistere alla sua reazione una volta uscito dal suo palazzo.

 



*****


 
Adesso capiva tutto.

Come poteva essergli sfuggito un dettaglio così importante? Lui, l’uomo più sveglio e intelligente di tutta Londra, l’unico a essere riuscito a mettere fuori gioco una delle menti criminali più astute e crudeli di sempre; lui, l’unico consulente investigativo al mondo. Lui, Sherlock Holmes.

“Come sempre tu vedi ma non osservi, mio caro Holmes!” John ovviamente non aveva perso l’occasione di vendicarsi e rinfacciargli ciò che lui ripeteva sempre al suo compagno.

Ah, chissà per quanto tempo lo prenderà in giro. Non voleva nemmeno pensarci.
Accidenti, c’è sempre qualcosa che gli sfugge!

A sua discolpa c’è il fatto che lui non aveva tempo da perdere per decifrare tutte le persone attorno a lui, se non  solo quelle che avevano a che fare con il Lavoro.

Come la politica, per lui semplicemente alcune informazioni erano superflue e inutili da prendere in considerazione. Non poteva rivolgere la sua attenzione verso tutto o sarebbe letteralmente impazzito.

Giusto?
 
Probabilmente il suo inconscio aveva già intuito qualcosa però, segnalandogli ogni tanto, ad esempio, la figura insolitamente minuta per un uomo o la voce che a tratti sembrava così delicata o il fatto che per quanto il luogo in cui lavorava puzzasse, attorno alla sua figura c’era sempre un buon odore; ma Sherlock aveva preferito non farci caso, questi piccoli avvertimenti venivano ignorati. Aveva molti casi da risolvere!
 
Tuttavia questa piccola svista lo infastidiva molto.  E la colpa era di una sola persona: Hooper.

Gli ha mentito tutto questo tempo facendogli credere di essere leggermente attratto da un uomo e inducendolo a fare esperimenti per capire se fosse attratto dal sesso maschile in generale o solo con Hooper.
Non che ci fosse nulla di male in essere attratti dallo stesso sesso ma, per Dio, quante conversazioni imbarazzanti con John si sarebbe potuto risparmiare se solo avesse saputo!
 
Sherlock, seduto sulla sua poltrona di pelle, con i piedi allungati in avanti, incrociati alle caviglie e le mani posate sui braccioli, tuttavia ghignò.
 
Oh, ma lui aveva notato anche un dettaglio molto importante, oh si. Qualcosa dal quale era molto intrigato ancor prima di scoprire il segreto di Hooper. Qualcosa che anche John doveva avere colto.
 
Attrazione.
 
La signorina M. hooper, infatti, per quanto sia riuscita a nascondere la sua vera identità, riuscendo anche a ingannare il famoso detective, non era stata altrettanto capace di celargli i suoi sentimenti.
 
Pupille che si dilatano e occhi che si illuminano ogni volta che mi guarda, mani che tremano quando lavora sotto il mio sguardo e corpo che sobbalza e si allontana velocemente quando ci tocchiamo per sbaglio.
Sherlock decise di usare questa debolezza a suo vantaggio: Hooper avrebbe capito che non le conveniva prendere in giro il grande Sherlock Holmes.
 
Così convinto, si alzò e si preparò per andare all’obitorio a fare visita ad una certa patologa. Ignorò l’assenza di John.
 
Non poteva tuttavia immaginare come le cose sarebbero andate in un modo completamente diverso da come aveva previsto.

 



*****

 

Sherlock aspettò che Hooper rimanesse sola nel sotterraneo, conoscendo ormai la sua abitudine a lasciare l’obitorio sempre per ultima,dopo aver sistemato ogni cosa.

Scese lentamente gli scalini di legno, che cigolarono sotto i suoi piedi.
 
“Anderson, ti sei ancora dimenticato di prendere i documenti? Quante volte ti ho ripetuto di controllare la tua borsa prima di andartene?” disse Hooper, sentendo qualcuno scendere le scale.
Era girata di spalle verso l’ingresso, in piedi davanti ad un tavolino intenta a riordinare dei fogli, senza rendersi conto che non era Anderson quello appena arrivato.
 
“Buonasera Hooper” salutò maliziosamente Sherlock.
 
La patologa si irrigidì. Riconobbe quella voce.
 
“O forse dovrei rivolgermi a lei con il titolo giusto, miss Hooper”  proseguì Sherlock, avvicinandosi lentamente con le mani dietro la schiena.

Colta alla sprovvista, Hooper trattenne il respiro per qualche istante prima di voltarsi verso Sherlock e appoggiarsi con le mani sul tavolino.
Mettendo da parte l’ansia che si stava facendo spazio dentro di lei, rispose inarcando un sopracciglio: “mi chiedevo quanto ci avrebbe messo, signor Holmes.” 
Molly era troppo a rischio per permettersi di essere messa in soggezione. Doveva continuare.

“Ero convinta che se ne sarebbe accorto subito la prima volta che ci siamo incontrati… Qualcuno qui sta perdendo colpi” ghignò.

Sherlock non sembrava più tanto sicuro di sé.Tuttavia ribattè subito.

“Miss Hooper, le assicuro che se il mio interesse verso la sua persona fosse stato maggiore, avrei subito scoperto il suo segreto ma …” Sherlock riprese ad avvicinarsi. Lei si staccò dal tavolino, cercando invano di assumere una posa minacciosa.

“… vede, non mi ha mai ispirato abbastanza interesse da farmi dedicare del tempo a decifrarla meglio.”

Bugia.
 
La patologa nascose la profonda amarezza che le sue parole avevano provocato. Rimase impassibile.
Sherlock notò il suo dispiacere. Non gli piaceva vederla abbattuta. Avrebbe voluto toglierle quell’espressione triste dal suo volto con una carezza, dalla guancia al collo elegante…

Aspetta