Harry e che lui è riuscito a collocare nel borsello del sospettato, si è attivato in modo regolare e ora vedo i suoi movimenti e sento quello che gli succede intorno, in tempo reale. In questo preciso istante McNabb è in auto e si sta dirigendo verso casa, ascoltando la radio” e così dicendo la ragazza trasferì dal proprio monitor al maxi schermo le immagini della luce rossa pulsante, che si muoveva sulla piantina di Londra, e tutti furono in grado di osservarla.“Finalmente una buona notizia!” esclamò Wallace un po’ più sollevato. “Questo significa, Potter, che per stasera puoi andartene a dormire nel tuo letto, invece che anchilosarti tutta la notte sul sedile di una macchina come al solito.” Seth scrutò con aria preoccupata le occhiaie profonde del giovane, seduto accanto a lui “Ti meriti davvero un bel sonno tranquillo” lo consolò e subito dopo, percependo l'obiezione di Harry prima ancora di sentirla espressa, aggiunse “Comunque tieni il cellulare acceso: se dovessimo avere bisogno di te, ti chiameremo”.In quel momento il computer di Angela squillò come un campanello.“Messaggio in arrivo da Dom, vediamo cosa ci deve comunicare” esordì la bionda, per poi mettersi a leggere ad alta voce per i colleghi presenti “Weasley, di ritorno dal Ministero della Magia per dare il cambio a Blackhorse, conferma quanto asserito da Burns/Malfoy a proposito del russo che, tra l'altro, risulta ricercato e latitante dalla fine della Guerra Magica. Il Ministero, di recente, ha ricevuto una segnalazione di avvistamento dalla Romania e quindi ha inviato un gruppo di Auror sul posto: ci faranno sapere appena possibile.”“Era ora che qualcosa cominciasse a muoversi!” ruggì il capo fregandosi le mani “e … a proposito, Harry, ringrazia il tuo informatore da parte nostra, quando lo vedrai.”

Uscito dal Quartier Generale, Harry camminava tranquillo, diretto alla fermata della metropolitana; una volta tanto non aveva orari da rispettare o “compiti” da portare a termine, a parte quello di raggiungere il proprio appartamento e buttarsi sul letto, dormendo possibilmente fino alla fine dei tempi!All’improvviso un fascio di luce, alle sue spalle, illuminò la via ed il rombo di un'automobile ruppe la quiete della notte. Il moro si limitò ad accostarsi al ciglio della strada, senza guardarsi indietro, pur continuando ad avanzare con lo stesso passo, le mani ficcate fino in fondo alle tasche del giubbotto.La berlina lo affiancò senza superarlo, continuando a procedere lentamente. Fu allora che la riconobbe: era la vettura di Malfoy, con il solito finestrino abbassato che permetteva d’intravedere una sagoma, all'interno dell'abitacolo buio.Non ci fu bisogno di parole: la portiera si aprì e lui prese posto sul sedile posteriore, accanto alla propria ex-nemesi.La macchina ripartì a velocità moderata, dopo un po' costeggiò il parco vicino a cui era situata l’abitazione del Serpeverde, si fermò ed i due occupanti scesero, sempre in silenzio.Entrarono nel loft, dove il chiarore di una bianchissima falce di luna, riflettendosi sull’ampia vetrata del soggiorno, illuminava sommariamente l’ambiente, e Draco si addossò alla porta chiusa, fissando quello che per lui era stato tanto a lungo una spina nel fianco. Il suo improbabile ospite, ritto al centro della stanza, stava sollevando appena la mano destra ed il padrone di casa percepì lo sfrigolio della magia sfiorargli la pelle, come una lieve scossa elettrica.“Che cosa hai fatto?” Il tono del biondo era strascicato e denotava curiosità, non preoccupazione.“Ho silenziato la casa” fu la risposta pacata del Grifondoro.Quest’ultimo abbassò il braccio e restò in attesa, mentre il Purosangue ricopriva in tre falcate lo spazio che li divideva, rimanendo poi immobile di fronte a lui, a pochi centimetri di distanza.Lentamente le mani di Potter risalirono le sue braccia: era un tocco deciso, ma non violento, e Draco avrebbe potuto sottrarvisi con facilità, tuttavia non lo fece.Con altrettanta lentezza, invece, avvicinò il proprio viso a quello del moro fino a sfiorargli la bocca con la propria, in una lieve carezza, per poi catturarla in un bacio esigente.Era pazzesco pensare per quanto tempo si fossero odiati, vilipesi, sfottuti, presi a pugni, e quanto ora, al contrario, fosse diventato difficile persino respirare, senza quel contatto appassionato.Almeno in quell’istante, ogni loro perplessità precedente, e tutte le riserve che ambedue avevano su quell’assurdo modo d’interagire, sembravano volate fuori dalla finestra, lasciando spazio solo ad un desiderio dirompente.L’Auror percorse con i palmi bollenti la schiena flessuosa e compatta dell’amante e lo schiacciò contro il proprio torace, togliendogli quel poco di fiato rimastogli nei polmoni. Fu un crescendo di bruciante lussuria, un mangiarsi reciprocamente la bocca, il collo e le clavicole esposte.Le camicie finirono presto a terra, dimenticate, mentre le mani di entrambi accarezzavano bramose muscoli e pelle, sottolineando i profili aguzzi delle ossa e strofinando i punti più sensibili, nell'intento d’indurre maggiore eccitazione e maggior piacere.Le labbra dominatrici di Harry scivolarono meticolose lungo il collo di Draco, lasciando una scia umida, che incendiava i nervi del compagno ogni volta che veniva sfiorata dal suo fiato caldo