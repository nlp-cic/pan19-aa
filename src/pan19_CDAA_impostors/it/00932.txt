e grassi, ricoperti di neve compatta come ghiaccio, si udì  un rumore sommesso, il grido acuto di un animale feroce che non voleva estranei  nel proprio territorio e il passo pesante di una corsa veloce e possente. Fu  questione di pochi attimi, da quando Jon si accorse di ciò che stava accadendo  a quando la cosa spuntò dalla vegetazione  puntando verso di loro. A pochi metri di distanza da Robb comparve un cinghiale  in carica, il muso a sfiorare il terreno mentre il fiato si trasformava in  condensa e colava, tra le fauci, saliva rabbiosa. La freccia di Jon andò a  segno, stordendolo. La seconda, scoccata da Theon colto alla sprovvista, lo  colpì a una coscia, ma l’animale non sembrò cedere. Restava sul proprio posto,  guardando negli occhi Robb che gli era dinnanzi. Gli occhi del cinghiale erano  pupille nere come la notte, dilatate in uno sguardo folle e accusatorio  proiettato sulle volpi appena uccise.Non ne avevate il diritto, sembrava dire.
Robb lasciò cadere le  proprie prede, sfoderando la spada per poter tenere a distanza l’animale e non  essere ferito. Theon incoccò la freccia e cercò di puntare alla testa  dell’animale. Mancò il bersaglio, colpendolo al collo. Un grugnito che sembrava  più simile al grido strozzato di un uomo morente si levò verso il cielo, mentre  gli zoccoli annaspavano nella neve pronti a dare il via all’attacco. Avrebbe  colpito Robb. E da una ferita di cinghiale difficilmente esci indenne, ammesso  tu ne esca. Il cinghiale caricò con la forza di dieci uomini. Doveva essere una  femmina e di certo stava difendendo i propri cuccioli. Robb arretrò di alcuni  passi, cercando di avere maggior spazio di azione per bloccare l’assalto. Theon  incoccò di nuovo la freccia, ma prima che potesse ritentare di prendere la  mira, alla sua sinistra qualcosa si mosse, scattando in avanti. Una manciata di  secondi, e Jon era sull’animale. Concentrato su Robb, non aveva badato agli  altri due, nonostante le frecce l’avessero colpito. Il nemico era Robb, che  odorava di sangue fresco e aveva ai propri piedi il bottino della sua guerra.  Jon colpì con forza affondando la lama nel ventre molle, tra il pelo ispido e  sporco di terriccio, che si ripiegò su sé stesso cadendo di lato, inerme.
“Potevo colpirti, Snow”  disse Theon riabbassando l’arco.
“Abbiamo la cena ora” gli  rispose il ragazzo iniziando a legare tra loro le zampe dell’animale per  trascinarlo in modo più agile lungo i boschi. Gli si avvicinò anche Robb,  inginocchiandosi accanto a lui per aiutarlo. Non c’era bisogno di ringraziarlo:  Jon era la sua ombra.
Ovunque si sarebbe spinto,  suo fratello l’avrebbe protetto. 

*

 

La prima volta che  andarono a puttane era stato per gioco. Theon aveva lanciato una sfida che non  poteva essere ignorata: non erano già abbastanza uomini per farlo? Robb e Jon  avevano temporeggiato, poi si erano arresi davanti ai suoi continui  ammiccamenti. Si sarebbero trovati presto con una donna tra le braccia senza  sapere dove mettere le mani. Erano scesi in città, e non era difficile trovare  qualche bordello che facesse al caso loro. Dopo quella notte sarebbero  diventati adulti, pronti ad avere una donna anche per tutta la vita, se  l’avessero desiderato.
“Theon non stai prendendo  troppo sul serio la questione?” chiese Robb mentre i cavalli trottavano sulla  neve, avanzando verso la città.
“Perché? Siamo uomini  ormai, Robb” gli rispose il ragazzo.
“Potresti sposare Sansa… sistemeremmo le cose tra i Greyjoy e gli Stark una  volta per tutte.”
Robb era un fratello, ma  non un idiota. Aveva visto lo sguardo dell’amico soffermarsi su Sansa troppo a  lungo, sui lunghi capelli tiziani che al tocco dovevano somigliare a velluto  rosso. Era una Tully, sua sorella: dagli Stark aveva ereditato solo il nome.
“Tua sorella mi odia. E  poi non è nemmeno una donna ancora” sentenziò l’altro, nel tentativo di  mascherare un qualcosa che stava prendendo forma, senza che ne conoscesse il  motivo. Aveva visto Sansa crescere e guardarlo con la stessa aria di  sufficienza di Catleyn Stark: lui non era abbastanza per lei. Era quello il motivo  principale per cui avrebbe voluto zittirla, farle capire che poteva essere  l’uomo che avrebbe unito le loro case una volta per tutte. O comunque, per il  tempo delle loro vite. Sansa era una lady, la merce con cui scambiare  un’alleanza o una tregua.
Lui cos’aveva da offrire?  Nulla, visto che era stato il prezzo con cui suo padre aveva pagato la  ribellione.
“Lo diventerà. Non resterà  bambina per sempre.”
Spronò il cavallo alla corsa, costringendo i compagni a seguirlo sino alla  città più vicina. A Robb sarebbe piaciuto rendere Theon un membro della  famiglia a tutti gli effetti: averlo al proprio fianco senza dover sopportare  l’aria di diffidenza con cui lo guardava sua madre, o il disgusto che  dimostrava Sansa quando dovevano condividere la stessa stanza. Theon avrebbe  potuto rendere sua sorella migliore. Negli anni, un Greyjoy era riuscito a  trasformarsi in uno Stark, e non era certo che Sansa la fosse mai stata. Se non  fosse nata dal ventre di sua madre, e fosse certo della fedeltà a