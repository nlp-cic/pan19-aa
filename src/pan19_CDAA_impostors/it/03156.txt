la cacciatrice e il mannaro. Peccato che tu stesso, grazie a lei adesso sia solo un inutile pezzo di carne ambulante».

Derek si voltò di scatto, gli occhi verdi che lampeggiavano d'ira e le pupille che si erano dilatate leggermente. Digrignava i denti e ed era diventato rosso, dal nervosismo. 

«Non osare rivolgermi più la parola Stilinski...non pensavo che t-tu, tra tutti».

«Balbetti? Non ti ho mai visto così nervoso... » sorrise Stiles sadicamente, con le vene del collo che pulsavano dall'ira, perché no, lui non pensava nulla di tutto quello che aveva blaterato fino a due secondi prima. Il suo unico intento era ferire Derek con le parole, e ci stava riuscendo alla grande. Era stufo di sentirsi dire di starsene buono, di non immischiarsi, di lasciare Derek in pace. No, non l'avrebbe lasciato in pace, a costo di prendersi a cazzotti. 

Stiles allargò il sorriso, e Derek vide l'ombra di uno spirito millenario su quel volto. Il ragazzo si voltò nuovamente, salendo le scale e scappando da quella stanza, che all'improvviso era diventata più calda, nonostante fuori si congelasse. Il problema ormai aveva smesso di essere tale, trasformandosi in dramma.

Non aveva sentito il battito del cuore di Stiles. Non aveva sentito il suo odore caratteristico. Non aveva sentito nemmeno i suoi passi mentre arrivava. 

Derek aprì la porta del bagno con una mano che faticava a stare ferma, levandosi la maglietta con i peli ritti sulle braccia e i brividi di terrore che gli percorrevano la schiena, dove il tatuaggio era ancora ben visibile. La prima goccia si mescolò con l'acqua fredda emessa dal soffione, calda e salata. La seconda fu impossibile da trattenere, così come la terza e la quarta, che gli attraversarono il volto più pallido del solito. La mano si posò sulle piastrelle bagnate, mentre le unghie graffiavano la ceramica, senza scalfirla minimamente. Derek si morse il labbro finchè non sentì il gusto amaro del sangue in bocca, quello che spesso scompariva dopo pochi secondi, e che adesso contemporaneamente gli inondava la bocca e colava dal fianco che pizzicava. Aveva lo stomaco come bloccato da un mattone, la gola chiusa e respirare sembrava impossibile. Non aveva mai vissuto un attacco di panico in vita sua, perché i lupi mannari non somatizzano il dolore psicologico. O meglio, lo fanno solo avendo difficoltà a rimarginare le ferite. 

La realtà si stabilì nel suo petto, e per un attimo a Derek mancò il respiro. 

Non si sarebbe più rigenerato all'istante. Stiles aveva ragione.

Quella parola cadde su di lui come la lama della ghigliottina, facendogli sbattere un pugno contro il muro, e poi un altro, e rendendogli le gambe così molli da farlo finire per terra, bagnandosi di sapone, sangue e lacrime. 

A malapena Derek riuscì a sentire i passi affrettati di Stiles, che aprì la porta subito dopo aver sentito quei pugni pieni zeppi di frustrazione, che persino uno come lui aveva potuto intuire. 

Derek era seduto sul fondo della doccia, respirando a malapena, con gli occhi chiusi e le ginocchia contro il petto, per nascondere le sue nudità, che assumevano un significato molto meno erotico e più drammatico. Era nudo dentro all'animo, privo di quel potere che da sempre scorreva nelle sue vene e che lo rendeva fiero di essere figlio degli Hale. 

Aveva perso la sua casa, la sua famiglia, sua sorella e adesso anche i suoi poteri.Cosa rimaneva di lui?

Una mano gelata si posò sulla sua spalla, mentre il fiotto d'acqua della doccia veniva spento, lasciando il posto semplicemente alle lacrime.

«Scusa, ma io ho sempre le mani un po' fredde, sono un idiota, potevo scaldarle... » Stiles si accucciò vicino a lui, a separarli solo parte della doccia, senza preoccuparsi di bagnarsi i vestiti.

Derek sgranò gli occhi, senza nemmeno la voglia di asciugarsi le guance. Abbassò lo sguardo con la vergogna che gli si poteva leggere su tutto il volto. 

«Vattene Stiles» sussurrò, gelidamente, col corpo scosso da brividi, causati un po' dal freddo, un po' dall'evidente disagio.Una mano scese verso la ferita, sulla quale si era formata la crosta, dura, rossa e pungente. Almeno aveva smesso di sanguinare. 

«Non sanguini, menomale» annuì Stiles, ignorando le parole dell'altro, ma allontanandosi comunque per dirigersi verso l'armadio e prendere un accappatoio, che posò su Derek.La tensione tra i due ragazzi si era espansa per tutta la stanza: pareva una bolla di sapone piena di cemento, capace di scoppiare all'improvviso. 

Il ragazzo cercò di rimanere stoico, nonostante fosse ben conscio di come Stiles l'avesse più volte visto in momenti di estrema difficoltà, decidendo comunque di non giudicarlo mai e al contrario aiutandolo, nonostante la sua evidente condizione di semplice umano. Derek chiuse gli occhi, quando il primo violento brivido lo attraversò da parte a parte, col cuore che batteva incontrollato e le membra impossibili da tenere ferme.Stiles strinse la presa sulla sua spalla, ma l'Hale non lo sentì nemmeno. 

«Derek respira. Calmati. Sono abituato a vivere attacchi di panico, devi solo respirare e sapere