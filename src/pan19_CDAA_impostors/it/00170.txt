tempo di primi baci. Quando lo raggiunge e lo afferra per un braccio, Harry scatta sul posto e strattona il suo polso per permettersi di essere libero. “Che vuoi, Louis? Sì, l’ho detto veramente: mi sono innamorato di te e credo di esserlo dalla prima volta che ti ho visto, a otto anni. O da prima ancora di conoscerti. Non lo so, sento questa cosa… che mi lega a te. Ed era il discorso che cercavo di fare prima ma tu- lascia perdere. Non è colpa tua, giuro che questa cosa non influirà su di te, anzi, non credo nemmeno che ci vedremo più, non voglio importunarti ancora-” Louis gli prende le mani e Harry finalmente tace, guardandolo sorpreso mentre riprende fiato. Poi lo sente ridere, di lui, e arrossisce indispettito, cercando di divincolarsi da Louis che invece si avvicina e lo arpiona per le labbra, baciandole prima che l’altro possa inveirgli ancora contro. Quel bacio ha lo stesso suono della neve che incomincia a scendere per le strade di quella piccola cittadina, mentre l’uno abbraccia l’altro e tutto sembra avere quel senso che entrambi, chi con meno fatica chi con un pizzico di più, sono riusciti ad interpretare. A quindici anni, Harry non pensa più che le smancerie facciano schifo né che il bacio perfetto sia quello sotto la pioggia. “Come ho fatto a non pensare alla neve?” domanda a un Louis accigliato. Sorride e “lascia perdere” dice subito, prima di tornare a baciarlo. I fiocchi che si depositano sulle guance di entrambi sono magici, pensa ancora, e i baci sotto la neve sono qualcosa di più. I suoi preferiti, d’ora in poi.





*



  A diciannove anni, Louis non è più vergine da un po’, ma quella è comunque una prima volta. Perché è con Harry, con un ragazzo, l’unico, la sua eccezione. Andrà bene? A sedici anni, Harry è vergine ed è fottutamente agitato. Trema tutte le volte in cui, sdraiati sul letto, chiusi in stanza, Louis lo guarda malizioso e lo accarezza con soffici baci sul collo: non sa più aspettare. Louis è stato paziente per quasi un anno, anzi, è stato lui il primo a rallentare quando, già nei primi mesi, le cose si erano fatte piuttosto calde e si erano ritrovati svestiti nello sgabuzzino delle scope della scuola di Harry: “Sei troppo piccolo, io- non posso. Dobbiamo aspettare”. All’inizio non è stato facile: e si sono spesso sentiti come due leoni nella savana al primo tentativo di caccia che, però, non possono far altro che osservare e studiare il proprio genitori all’opera; ma con le prime scoperte, con quei primi studi e con il sopraggiungere alle prime basi, entrambi hanno saputo trovare un lieve modo per soddisfarsi e alleviare la tensione. Ora, non ce la fanno più, come fosse un’esigenza incontrollabile da parte di entrambi, soltanto con due reazioni diverse: Louis freme di voglia, Harry di pura paura. “E se fa male?” “Harry, fa male…” risponde calmo e sincero. Ha fatto delle ricerche e fa male sul serio. “Ma sono il primo che ha paura e quindi sarò il più delicato possibile” “E se mi rompi?” “Va bene, Harry, lasciamo perdere…” ridacchia nervosamente Louis. Harry lo blocca, sopra di sé, e lo guarda con sincera accondiscendenza: “Mi fido di te” dice, infine. Louis lo bacia e lo prepara con le migliori rassicurazioni: ancora baci e tante carezze. Poi quando gli alza le gambe e ne stringe una con una mano, mentre con l’altra si aiuta, lo bacia di nuovo e fa il suo primo tentativo. Ovviamente, anche se Louis non è più vergine da tempo, con Harry è una prima volta e, come ogni prima volta, miseramente fallisce e perde slancio e con questo anche l’occasione di fare sesso. Si gira dall’altra parte, vergognandosi, e dà le spalle a Harry che lo abbraccia e lo rassicura. “Magari non lo so fare con gli uomini, che cazzo ne so…” borbotta disperato. Lui vuole fare l’amore con Harry, ma se non ne fosse capace? Il realtà, la paura di Harry è anche quella di Louis e per questo ha fallito. Ed è proprio con quella disperazione che Harry si arma di pazienza, dedizione e un pizzico di malizia: il giorno seguente, dopo aver preparato candele e incensi profumati, nella sua stanza, invita Louis a casa e quando questo arriva lo fa entrare bendato. Poi lo spoglia lentamente. “Harry, ma che fai?” domanda, ma quando gli vengono privati i pantaloni, Louis ammutolisce: ha capito. Quando lo sdraia sul letto, gli toglie la benda dagli occhi e il goffo Harry gli fa un piccolo spogliarello. Tutto per accomodarlo e farlo sentire a proprio agio: quella è la volta giusta per far in modo che funzioni. Deve dimostrare al più grande che non ha paura, così Louis non si spaventerà a sua volta. Quando lo segue sul letto, si baciano per tanto tempo, strusciandosi e alimentando l’uno la tensione dell’altro.