che andasse oltre, ma per lui, i cui unici baci erano stati quelli rubati sul retro della pista con una ragazzina che si allenava con lui all’età di dodici anni, e quelli con un suo coetaneo l’ultimo anno negli Juniores, i baci che aveva scambiato con Otabek surclassavano qualunque altra esperienza. E il solo ricordo delle loro labbra unite e delle lingue che si toccavano, ancora inesperte e timide, gli faceva stringere piacevolmente lo stomaco.

No, ti tapperei anche quella stupida bocca che ti ritrovi digitò, ovviamente non avrebbe mai detto a Otabek che voleva baciarlo in termini espliciti, tanto era sicuro che l’avrebbe capito. Infatti la risposta fu un semplice Certo.

La voce di Lilia lo richiamò, mentre l’ex ballerina faceva partire la traccia della sua coreografia. Scrisse un ultimo messaggio in fretta: devo riprendere, ci sentiamo stasera?

Ricevette l’emoticon di un pollice alzato.

 

***

 

L’impossibilità di poter usare Skype lo irritava tantissimo, ma il suo computer aveva deciso di tirare le cuoia proprio quel pomeriggio, e Yuri aveva dovuto ripiegare su una videochiamata sul cellulare. L’aveva piazzato orizzontalmente appoggiato ad un cuscino del suo letto, ed era seduto a gambe incrociate, massaggiandosi i piedi dolenti.

Il quinto dito di entrambi era particolarmente arrossato e Yuri alternava un sacchetto di ghiaccio da un piede all’altro, mentre Otabek, dall’altro capo della chiamata, si stava fasciando insieme le dita centrali, in modo che non si muovessero troppo.

«Lilia ti ha proprio distrutto oggi.» commentò, notando il viso sofferente di Yuri. Poteva sembrare un commento detto con il suo solito tono apatico, ma Yuri aveva imparato a percepire l’affetto nascosto dietro le parole di Otabek.

«Mi ha fatto ripetere la sequenza per due ore intere, e poi mi ha fatto rifare l’intera coreografia, completa di salti. Sinceramente, è stato quasi piacevole cadere e non atterrare sul filo.» borbottò allora, sibilando tra i denti quando con la mano sfiorò per sbaglio il dito incriminato.

«In effetti non hanno un bell’aspetto.» Otabek aveva la pessima abitudine di puntualizzare cose ovvie e ogni volta Yuri doveva ripetersi mentalmente di non arrabbiarsi con lui.

«Lo so, grazie.» Sputò tra i denti digrignati, mentre spostava il ghiaccio da un piede all’altro. La sensazione di freddo e torpore momentaneo placavano l’irritazione e il dolore dell’articolazione, ma Yuri sapeva che l’indomani avrebbe dovuto fasciarli per bene, magari anche con più strati, per evitare che peggiorassero.

«Scusa.» Yuri alzò lo sguardo su Otabek. Non poteva vedere bene la sua espressione, perché lo schermo del cellulare era troppo piccolo, ma era sicuro che avesse quelle due rughette in mezzo alle sopracciglia, come quando era preoccupato per qualcosa, o semplicemente nervoso.

«Non è niente. Sono solo stanco, va bene?» Disse infine con un profondo sospiro; sapeva bene che non avrebbe dovuto lamentarsi della stanchezza, anche perché Otabek era perfino tre ore avanti a lui, ma da quando era uscito dalla doccia due ore prima, aveva faticato a tenere gli occhi aperti.

Si sporse a prendere il rotolino di scotch che usava per fermare le bende, e prese a fissare insieme le proprie dita dei piedi a coppie, lasciando fuori l’alluce. Il dolore dovuto allo sfregamento della garza sulla pelle escoriata sembrava opera di un centinaio di aghi roventi; si ritrovò con gli occhi lucidi e sperò che Otabek non lo notasse.

«Vuoi staccare? Non voglio tenerti sveglio.» la voce di Otabek venne in parte soffocata dal cuscino, ma Yuri riuscì comunque a capirlo e agì senza pensare.

«No!» e non fu un urlo solo perché sapeva benissimo che Lilia l’avrebbe ucciso se l’avesse disturbata, qualunque cosa stesse facendo.

Subito dopo, Yuri fu investito dalla consapevolezza di ciò che era successo; alla sola idea di non parlare più con Otabek, per quando ragionevole potesse essere il motivo, il suo cervello aveva opposto una ferrea resistenza. Non si vedevano fisicamente solo da un mese, e prima passava spesso molto più tempo senza che potessero farlo, eppure era diverso.

Yuri era arrossito a tal punto che nemmeno la bassa qualità del video avrebbe potuto celarlo. «N-no, posso stare un altro po’.»

Otabek alzò un sopracciglio, senza apparentemente dar segno di essersi accorto del cambiamento repentino nella postura e nella voce di Yuri. «Sei sicuro?»

Yuri annuì. «Non voglio staccare.» Non voleva lasciare Otabek e quest’ultimo parve capirlo, perché gli sorrise. «Cosa vuoi fare, allora?» il suo tono rilassato sciolse qualcosa in Yuri, che prese il telefono e se lo avvicinò al viso. «Non lo so. Tu cosa vuoi fare?»

Adesso, da quella distanza riusciva a vedere le ombre scure sotto gli occhi di Otabek e facendo un rapido calcolo si ricordò che da lui era quasi l’una di notte. Era lui che stava tenendo Otabek sveglio senza neanche saperlo, eppure lui non si era lamentato neanche una volta; fece per parlare e dirgli che potevano vedersi l’indomani quando Otabek sospirò. «Io voglio baciarti.»

Yuri chiuse la bocca e strinse le labbra tra loro, colto alla sprovvista da quell’affermazione detta come se fosse la cosa