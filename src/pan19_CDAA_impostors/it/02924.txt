le lezioni che ho perso per assistere ai tuoi allenamenti.
Dean rise, entusiasta, facendogli posto. «Guarda com’è piccolo il mondo, Nov- uhm, scusa, non ricordo il tuo nome.»
Castiel accettò l’invito e si accomodò, stringendo i pugni sulle ginocchia. «Castiel.»
«E dimmi, Castiel, cosa fai adesso nella vita? Stai lavorando a qualche farmaco speciale? Magari qualcosa per diventare più bassi perché mi servirebbe con mio fratello.»
Castiel ricordava il fratello di Dean, Samuel. Era al primo anno quando lui aveva iniziato l’ultimo. Gli insegnanti ne parlavano come se fosse un genio sbucato dal nulla nel corpo di un quattordicenne. Ricordava anche che Dean era molto orgoglioso di lui e soleva pavoneggiarsi dei suoi voti con chiunque quando se ne presentava l’occasione.
«A dire il vero, lavoro come copywriter presso la Haeven Advertisement.»
Dean parve sorpreso dalle risposta. «Pubblicità, eh? È un gran cambiamento dai vulcani.»
Castiel ridacchiò, annuendo. «Sì, direi di sì. Sai, mio fratello maggiore lavora lì da tempo e mi ha fatto ottenere un colloquio. Ho portato caffè per un anno ma alla fine direi che ne è valsa la pena.»
«Buon per te, allora!» commentò l’altro, sinceramente colpito, alzando gli occhi al cielo e osservando la neve cadere sempre più fitta. «Senti, non è che ti andrebbe un caffè? Qui fuori si gela e con questa neve dubito che passerà un autobus.»
Castiel fu sul punto di accettare quando il telefonino squillò, ricordandogli perché fosse seduto su una panchina sotto la neve.
«Pronto?» rispose.
«Cas, dove sei?» domandò la voce scocciata di Rachel.
«Oddio, Ray… scusami, io- arrivo, okay? Arrivo immediatamente!»
«Non sei in aeroporto? Oh, nemmeno io. Sono bloccata a Boston. Pare che ci sia un guasto e non provvederanno per le prossime due ore. Spero di riuscire ad arrivare in serata.» sbuffò, infastidita. «Prenditela comoda.»
Castiel, più sollevato che preoccupato, sorrise. «Chiamami dopo, allora.»
La salutò e chiuse la chiamata, avvertendo fisicamente gli occhi di Dean sul collo. «Io accetterei volentieri il tuo invito, Dean.»
«Era… uhm… la tua ragazza?» domandò l’altro, vago, iniziando a fare strada.
«No, era mia sorella. Vogliamo festeggiare il Natale in famiglia quest’anno, una volta tanto che i nostri impegni ce lo permettono.»
Dean annuì e Castiel ignorò volutamente il sollievo che si dipinse in quegli occhi verdi che avevano attentato alla sua salute mentale durante i cinque lunghi anni di liceo.
«Ti capisco, sai? Mio fratello ha deciso di passare le feste con la famiglia della sua ragazza.»
«La cosa non ti disturba?»
Dean fece spallucce. «Se non ci fosse un motivo, immagino che lo farebbe. Il punto è che le ha chiesto di sposarlo e ora devono ufficializzarlo in famiglia.» spiegò. «Io sapevo già tutto.»
«Sì. Mi sembra plausibile.» commentò di risposta, seguendolo nella tavola calda che aveva scelto.
Dean gli aprì la porta e lo fece entrare per primo, con un gesto cavalleresco che Castiel non si sarebbe mai aspettato, ma non aggiunse nulla e scelse il tavolo in fondo al locale, quello vicino alla finestra.
Dopo che si furono accomodati entrambi e ordinato due tazze di cioccolata calda, Castiel si torturò le mani: era stato più facile parlare con Dean sotto la neve, come se si trattasse di un amico che non vedeva da tempo, ma nella tavola calda la situazione sembrava essere cambiata. L’altro continuava a sorridere e a fissarlo con insistenza, cosa che lo mise non poco a disagio.
«Ehm e tu? Tu di cosa ti occupi?» domandò, giusto per spezzare quel silenzio imbarazzante.
«Lavoravo come addetto alle vendite fino a…» si sporse per osservare l’orologio del locale. «… sì, fino a venti minuti fa.»
«Ti hanno licenziato?»
«Sì.»
Castiel si mise composto, a disagio. «Posso chiederti perché?»
«Diciamo che il capo mi ha beccato a… uhm… diciamo che ho tenuto un comportamento inappropriato durante l’orario di servizio.»
«Hai rubato qualcosa?»
«L’eterosessualità di suo figlio, o almeno è quello che dice lui.» replicò, stringendo tra le mani la tazza di cioccolata appena arrivata. «È convinto che abbia obbligato il suo ragazzo a farmi un pompino nell’armadio delle scope. Se fosse vero sarei una gran brutta persona, non credi?»Okay, questo è del tutto inaspettato
Castiel arrossì, imbarazzato a morte. Non sapeva che dire, né eventualmente cosa aggiungere a una confessione così… esplicita. L’atto in sé non lo sconvolgeva più tanto, anzi al contrario, apriva le porte a quello che Castiel stesso non si sarebbe mai aspettato: era un appuntamento?
Insomma, quando un appuntamento può dirsi tale? Quando ci si accorda un tot di ore prima? Quando si domanda il numero di telefono prima di invitare l’altro?
«Mi dispiace.» si scusò Dean. «Sono incazzato e quando lo sono tendo a parlare troppo, scusami. Non volevo metterti a disagio.»
Castiel scosse prontamente