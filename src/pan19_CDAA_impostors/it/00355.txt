andava mai via. Qualcuno lo pedinava, lo sapeva, ma non era mai riuscito a coglierlo in flagrante. Stava camminando senza vedere dove metteva i piedi, era terribilmente stanco e ormai la strada la conosceva a memoria. Una stretta forte lo prese per le spalle lo fece spostare verso sinistra facendolo cadere a terra. “Hey!” gridò verso la figura che si allontanava di corsa. Si alzò da terra e vide che il libro della biblioteca si era rovinato, alcune pagine si erano sporcate di terra e la copertina davanti era strappata. “Perfetto, ora dovrò anche ripagare il libro grazie a quell’idiota.” Lo raccolse da terra e notò che in mezzo alla strada c’era un tombino aperto, era circondato solo da un nastro giallo catarifrangente che non si illuminava minimamente e un cartello a terra. Se non fosse stato per quello sconosciuto sarebbe caduto in quel buco nero. Si voltò nella direzione in cui aveva visto fuggire la figura e sussurrò un grazie che si perse nel vento. Quando tornò a casa crollò sul letto incurante degli incubi che avrebbe potuto avere, stranamente quella notte dormì tranquillo.           Sam era tremendamente in ritardo per quella lezione, si era svegliato mezz’ora dopo perché la sua sveglia aveva deciso di non funzionare proprio quella mattina rovinando la sua routine. Il parco davanti l’università era pieno di persone, faceva fatica e districarsi fra tutti i ragazzi che erano fermi a chiacchierare ignari della fretta che aveva Sam. Fu veloce, un flash, un volto fra i centinaia che attirò la sua attenzione. Vide quegli occhi verdi che lo fissavano, quella cascata di lentiggini e quella giacca di pelle sempre troppo grande per quel corpo magro. Fu un secondo, un battito di ciglia e quella figura era svanita. Sam si bloccò al centro del vialetto, gli occhi sbarrati che si muovevano fugaci alla ricerca di una persona che sapeva di avere sono immaginato. Dean non poteva essere lì, non avrebbe mai potuto essere lì. Il suo cervello aveva immaginato tutto, doveva essere lo stress delle ultime settimane, quell’esame così importante del giorno successivo e il colloquio il lunedì mattina della settimana dopo, mancava davvero poco alla svolta della sua vita e sapeva di essere di fronte a qualcosa di enorme e forse, nel profondo, bramava la semplicità di quei giorni passati. Una spallata lo fece tornare alla realtà e riprese a correre verso l’aula.           Quella giornata era andata troppo bene, prima l’esame che era stato più facile del previsto – lui aveva studiato più del necessario – e poi la conferma del colloquio con la scuola d’avvocatura. Sam era felice, lo si poteva vedere dai suoi occhi che brillavano di luce propria. Stava festeggiando con Jess, concedendosi un bicchiere di vino rosso e una cena più sofisticata dei cibi precotti e riscaldati con il microonde. Jess dava le spalle alla finestra e Sam stava osservando il tramonto, era di un colore molto forte, il sole era ancora abbastanza alto da non far vedere il blu della notte, il cielo era tinto di un arancione accesso che in alcune zone tornava ad essere rosso scuro. Il sole era un cerchio rovente che illuminava la figura di Jess di un giallo sporco rendendo i suoi contorni sfumati. Le nuvole erano linee scure che si stagliavano ai contorni della finestra disegnando un cerchio di fuoco che avvolgeva Jessica. Sam ebbe una visione: i colori stavano prendendo vita e diventavano vere fiamme, quelle lingue di fuoco circondarono Jess strappandola via dalla sua sedia, da lui e dalla loro vita, mentre il volto della ragazza si tramutava in una smorfia e i suoi occhi lo condannavano per quello che stava succedendo. Sam sentì il suo respiro diventare bollente, un calore improvviso si irradiò per tutto il torace, la sua pelle scottava tanto da sembrare stesse per staccarsi, tutta la casa stava prendendo fuoco e lui si sentiva in trappola, non sapeva cosa fare, era terrorizzato. Il bicchiere che aveva in mano sembrò diventare incandescente e di riflesso mollò la presa facendolo cadere a terra, si frantumò in tanti piccoli frammenti, il rumore del vetro rotto riportò Sam alla realtà. Tutto tornò normale e anche quel tramonto sembrò meno rosso di come lo aveva visto prima. Jess lo stava guardando preoccupata, si stava per alzare e prendere uno straccio, ma Sam la anticipò. “Scusa, il sole mi ha accecato. Sistemo io”, si alzò dalla sedia e pulì per terra. “Tesoro, sei sicuro di stare bene? Ti vedo strano ultimamente.” Sam le rivolse uno dei suoi soliti sorrisi. “Sono solo molto stanco, appena finirà questo periodo ti prometto che ci faremo una bella vacanza, solo io e te.” Si sporse verso Jess e le diede un bacio leggero, lei sorrise sulle sue labbra. “Cerca di riposarti, non voglio vederti crollare come l’ultima volta. Hai passato l’esame e lunedì avrei quel colloquio che andrà molto bene e dopo festeggeremo come si deve in un vero ristorante”, lei si alzò e poggiò le mani sulle spalle del suo ragazzo alzandosi sulle punte per poterlo baciare di nuovo. Sam la strinse a sé e cercò di dimenticare quella visione che gli aveva lasciato una sensazione di paura e terrore fin dentro l’anima.           Aveva sentito dei rumore nel salotto, Jess vicino a lui dormiva ancora, il suo udito era più allenato