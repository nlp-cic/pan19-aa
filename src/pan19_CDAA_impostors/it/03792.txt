molto tempo insieme e in quei primi due anni lei non si era mai esposta più di tanto. Un po' per paura, un po' perché erano poche le persone che non la infastidivano, si potevano contare sulle dita di una mano soltanto.

 ***

« Dixon, glielo ripeto per l'ennesima volta: quei documenti devono essere al sicuro. Sa meglio di me che è di importanza nazionale. Non possiamo permettere che qualcuno distrugga l'equilibrio che cerchiamo di mantenere da anni. » Il signor Holmes si accomodò meglio sulla poltrona in pelle nera e prese l'ultimo sorso del suo whiskey irlandese, intanto Mr. Bloodworth non poté non accorgersi degli sguardi minacciosi che gli stava dedicando. « Mycroft, l'ultima cosa di cui deve preoccuparsi sono quei documenti. Sono così ben nascosti che neanche io so dove si trovino. »  Il rosso cercò di rispondere, leggermente più irritato di prima, ma venne immediatamente bloccato. «... sono nelle mani più sicure di Londra.»  « Ti avevo espressamente chiesto di non parlarne con nessuno. Sono segreti di stato e devono rimanere tra di noi. » Nulla di buono succedeva quando Mycroft Holmes si rivolgeva a qualcuno usando la seconda persona singolare, infatti gli sembrò quasi infuriato; dopotutto era anche comprensibile: la sicurezza nazionale era stata completamente affidata a lui dalla regina stessa e persone come Dixon Bloodworth non potevano fare altro che aiutarlo di nascosto con l'aiuto costante dei Servizi Segreti Inglesi. « Sono segreti che una persona come lei terrebbe al sicuro a costo della sua stessa vita. » Cercò di rassicurarlo utilizzando il tono più convincente che aveva. Ed era vero, se a questo modo c'era qualcuno di cui si fidasse, quella persona era sicuramente lei. Non c'entravano le scelte di vita, il brutto carattere che si ritrovava, la troppa introversione – forse difetto genetico – ma Dixon sapeva che al sangue e alla famiglia, ma soprattutto all'Inghilterra, lei non avrebbe mai voltato le spalle.  Aveva cercato in tutti i modi di farla crescere lontano da quell'ambiente, ma era venuta su proprio come lui. Così dannatamente testarda e patriottica. Così affascinata da quel mondo di potere e violenza. « Bloodworth, sei un ex agente dell'Intelligence, sai meglio di me che non ci si può fidare di nessuno in questo mondo. Sarebbero tutti pronti a venderti al primo offerente. » Il signor Holmes si alzò e si avvicinò al tavolino dei liquori, dove si versò dell'altro whiskey, dopodiché sorseggiandone un po' cominciò a camminare lentamente per lo studio. Si era rifugiato nel suo mind palace, succedeva sempre quando qualcosa non andava secondo i piani o quando qualcuno non obbediva ai suoi ordini, proprio come in quel caso. Eppure Dixon era sempre stato cauto e diligente, aveva sempre accettato ogni suo ordine, ogni sua imposizione, non aveva mai causato problemi, ed era per questi e tanti altri motivi che si era sempre fidato di lui.  Sospirò. Non era nuovo i cambiamenti di piano, né agli incidenti di percorso, avrebbe sicuramente trovato un modo per risolvere la situazione. « Devo almeno sapere chi è e dove sono i documenti. » Sentì il signor Bloodworth ridacchiare.  « Per la sicurezza di quei documenti, quella stessa persona mi ha fatto firmare un contratto di silenzio. Non posso dire a nessuno chi sia, ma la conosci e sono sicuro al centouno per cento che nel tuo mind palace hai la risposta. » A Mycroft parve per un attimo che l'ex agente si stesse prendendo gioco di lui, e con Mycroft Holmes non si poteva assolutamente giocare in questo modo, ci si sarebbe fatti male e anche molto. Respirò a fondo, avvicinandosi all'enorme finestra vetrata dello studio e perdendo lo sguardo nell'oscurità che da molte ore aveva circondato la città.  « Dixon. Il nome. » Era serio e stava davvero cominciando ad innervosirsi, non poteva non sapere, odiava non essere a conoscenza delle cose, sopratutto quando riguardavano la sua nazione e la sicurezza di milioni di persone. « Devo parlarne prima con lei. Se infrangessi il contratto non me la farebbe passare liscia. Il suo modus operandi mi ricorda molto il tuo. » Rispose l'ex agente sogghignando. « Non sopporto questi giochi, Dixon, ma capisco che c'è un contratto di silenzio già firmato. Hai una settimana. Parla con questa persona, chiunque essa sia, poi però dovrai immediatamente dirmi chi è e dove tiene i documenti. » Il signor Bloodworth si alzò e si avvicinò all'amico, appoggiandogli una mano sulla spalla. « Sarà fatto, Sir. » Si limitò a dire, perché a Mycroft Holmes non sarebbe piaciuto un no e nessuno mai si sarebbe permesso di negargli qualcosa. Anche se lo avessero fatto, lui avrebbe trovato sempre un modo per ottenere quello che voleva, dopotutto aveva più potere lui di chiunque altro sulla Terra.  « Ora mi scuserai ma si è fatto tardi. Grazie per la cena. »  Disse gelido, prendendo il cappotto, il suo costoso ombrello che portava sempre con se e uscendo dallo studio senza neanche aspettare una risposta o un saluto ricambiato. Scese le scale di Villa Bloodworth di fretta, ancora infastidito e stupito dal comportamento dell'amico. Odiava non riuscire a tenere tutto sotto controllo e quelle poche volte che