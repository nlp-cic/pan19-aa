Il suo sorriso si congelò in una maschera falsa « Non potrei mai – fece una lunga pausa – so troppo bene come finiscono le vostre liti »
Thranduil allargò gli occhi, esterrefatto di fronte a tanta insolenza. « Come osi? – la sua voce era una lama gelata - Quando e perché hai creduto di godere di una speciale impunità? »
Per la prima volta Cabranel smise di sorridere « Sono perfettamente consapevole di non avere diritto ad alcuna speciale indulgenza, mio signore » Il tono vibrante della sua voce, le mille implicazioni delle sue parole, sortirono l’effetto voluto, che era proprio quello di invocare su di lui una particolare indulgenza.
Almeno fino a quando Thranduil non avesse chiarito altre faccende rimaste in sospeso. « Ora vai » ordinò Thranduil « Mi raggiungerai questa sera dopo il tuo turno di guardia. Dobbiamo parlare »
Il tono vagamente minaccioso di Thranduil non era privo di una qualche ombra di seduzione, e questo non sfuggì a Cabranel che, congedatosi con un breve cenno, si concesse un più largo sorriso nell’oscurità silenziosa del corridoio.
Dall’interno giunse ancora la voce di Thranduil « Caleloth, portami dell’acqua! » Il giovane elfo si affrettò lungo il corridoio, quasi scontrandosi con l’alta figura immobile dell’ elfo oscuro « Guarda dove vai, imbecille » sibilò Cabranel, e si allontanò percorrendo il corridoio a lunghi passi.
Caleloth non rispose, ma le sue lunghe ciglia vibrarono sullo sguardo verde incupito dall’oscurità.

« Caleloth! » l’impazienza nella voce del re lo fece allora sobbalzare, e si precipitò dentro con la brocca d’acqua sopra un vassoio, l’irruenza dei suoi giovani anni e quel perenne stato di agitazione in cui lo gettava Thranduil. Con il prevedibile risultato di finire addosso al tavolinetto dove Aurethel aveva lasciato le vivande del pranzo, versandosi addosso una buona metà del contenuto della brocca.
Thranduil sospirò.
La visita di Cabranel lo aveva reso evidentemente molto nervoso. E quando Thranduil era nervoso diventava cattivo.
« Penso proprio che dovrei scegliere per te una moglie, Caleloth » cominciò Thranduil con voce sonora e insolente. Caleloth si irrigidì. Poggiò la brocca sul tavolo e attese senza fiatare.
« Pensavo ad Aurethel – Thranduil gli rivolse un sorrisetto gelido – sareste una bella coppia … Certo poi dovrei allontanarvi dal regno, perché nemmeno Sauron con le sue creature oscure potrebbe causare tanta rovina quanto voi due … »
Gli occhi di Caleloth erano lucidi, la bocca tremava. Ma pure osò prendere la parola « Io spero un giorno, mio signore, di scegliere liberamente la creatura da amare » La voce era incrinata, ma la testa era alta, il tono dignitoso.
Thranduil fu colpito da un tale contegno, insieme coraggioso e commovente, e, tornato a sedersi, lo osservò attentamente senza parlare.
Rimase così a lungo, e Caleloth si lasciò guardare, senza a sua volta proferire parola.
Secondo la mentalità e le usanze degli elfi, l’amore, il matrimonio e l’unione fisica erano cose coincidenti e inscindibili, e tale convinzione appariva innata in una creatura semplice e pura come Caleloth. Le labbra piene tremavano appena, controllate da una volontà che a Thranduil apparve come inaspettatamente forte, e il suo disagio interiore si palesava piuttosto nelle mani che, piccole ed eleganti, si stringevano convulsamente e inutilmente sul bordo del vassoio vuoto.
Thrandui sorrise, non visto nel suo angolo d’ombra.
Era infatti ormai pomeriggio, e solo una parte della luce verde ed obliqua filtrava ormai attraverso gli spazi lasciati dalle tende accostate.
C’erano pensieri che ancora turbavano Thranduil, l’arroganza di Thorin, l’insolenza maligna di Cabranel.
Ma c’erano anche pensieri che lo addolcivano. Caleloth, per esempio., con la sua fierezza impavida, con la sua purezza. Con la sua molto probabile verginità.
E nervosismo, malumore e noia rendevano Thranduil anche molto sensuale.
Rimirò dall’ombra la figura snella e sottile dell’elfo, il profilo tenuamente illuminato dal verde chiarore della stanza.
« Hai bagnato le tue vesti » mormorò Thranduil.
Il suo tono seducente fece tremare Caleloth, questa volta in modo evidente. « Sì, mio signore » rispose con un filo di voce.
« Toglile » ordinò Thranduil.
Caleloth obbedì, pieno di imbarazzo ma anche di impacciato orgoglio.
E Thranduil sapeva bene che anche il giovane elfo lo desiderava, altrimenti non lo avrebbe chiesto, neppure a un servo.
Caleloth si spogliò, incerto e insieme aggraziato, con lentezza ma senza indugiare, come se davvero il suo desiderio non potesse attendere.
E fu subito evidente che era così.
« Vieni qui » disse Thranduil con dolcezza.
Caleloth fece un passo avanti, e la luce lieve che filtrava dalle tende preziose lo illuminò in tutta la sia delicata, fragile bellezza,
Nella carezzevole atmosfera del pomeriggio Caleloth non appariva candido come molti suoi simili, ma rosato e tenero come il bocciolo d’un fiore.
Thranduil si alzò, e girò intorno a lui per guardarlo tutto, per godere della sua palpitante insicurezza, per leggere nel suo sguardo verdissimo la voglia e il languore che ancora le labbra non osavano rivelare.
« Sei molto bello »
Il corpo di Caleloth vibrò letteralmente a quelle parole, gli occhi si alzarono quasi imploranti sul volto perfetto ma impassibile del Re.
Thranduil lasciò indugiare il proprio