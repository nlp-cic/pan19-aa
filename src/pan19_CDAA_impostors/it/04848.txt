, una cosa è certa: sarà qualcosa che né tu, né nessun altro dimenticherete mai.

Lanci uno sguardo a Tim sempre seduto al tuo fianco, che osserva attento lo stadio proprio come te. Puoi vedere la tua stessa emozione nei suoi occhi ora, mentre ti guarda e ti sorride. Mentre guarda il suo migliore amico, il quarterback che quella sera dovrà sputare sangue su quel prato.

E lo farai, Jason. Lo devi a tutte le persone che saranno presenti, perché ora più che mai sei deciso a dimostrare quanto vali, quanto vale la tua squadra. Sei pronto a dimostrarlo a chi non ha mai avuto fiducia in voi… sei pronto a dimostrarlo a chi invece vi ha sempre sostenuto: il coach, le vostre famiglie, i vostri amici.

Chiudi gli occhi, respirando tranquillamente. Hai paura, paura di tutto quanto. Paura di non farcela, paura di deludere tutti quelli che credono in te… paura di quello che hai provato solo un attimo fa guardando gli occhi di Tim… eppure combatterai.

Eppure non lascerai niente di intentato… né nella finale, né con Tim Riggins.

Su richiesta del coach l’autista fece fare ai ragazzi un giro completo attorno allo stadio, prima di lasciarli all’entrata dello spogliatoio. Quando scesero dall’autobus Eric restò ad ascoltarli sorridendo tra sé, soddisfatto dalle loro reazioni.

Quello che lo divertiva era che erano così eccitati e non avevano ancora visto cosa li aspettava all’interno.

Quando vide Jason Street e Tim Riggins incamminarsi insieme verso lo stadio non poté fare a meno di tirare un sospiro di sollievo. Non era così sicuro che Jason avrebbe deciso di sistemare le cose con l’amico, ma, ancora una volta, il suo quarterback aveva dimostrato una maturità ed un’intelligenza invidiabili.

Nonostante le sue paure, Eric era sicuro che quel giovane uomo avrebbe ottenuto dalla vita tutto ciò che desiderava, perché l’impegno e la passione che metteva in ogni cosa che faceva erano ammirevoli. Il coach non poteva negare che, tra tutti i suoi ragazzi, Jason fosse sempre stato il suo preferito. Lo conosceva fin da piccolo, lo aveva cresciuto come giocatore e, vantandosi un po’ con se stesso, poteva dire di averlo cresciuto un po’ anche come uomo.

Lui fu l’ultimo ad abbandonare il lungo corridoio che portava all’interno dello stadio e, quando mise piede sul prato verde, anziché guardarsi attorno come tutti, osservò i suoi ragazzi, uno per uno.

Sui loro sguardi c’era stupore. C’era paura. C’era apprensione… se fosse stato per loro avrebbero giocato subito, in quel preciso istante pur di togliersi quell’ansia dalla bocca dello stomaco. Ma dovevano aspettare ancora parecchie ore prima della partita e il suo compito era quello di tenerli tutti lucidi.

Gli altri allenatori stavano parlando tra di loro, dandosi amichevoli pacche sulle spalle. Smash era come sempre circondato dalla sua solita cricca di compagni, mentre gli altri erano sparsi un po’ ovunque, intenti a guardarsi attorno, ridendo e scherzando tra di loro.

Non avevano molto tempo per restare lì ad ammirare quello splendido stadio, dovevano ancora andare in albergo dove avrebbero potuto riposare un po’, ma il coach decise di concedere loro ancora un attimo per ammirare la novità.

Con la coda dell’occhio vide Jason e Tim, un po’ in disparte dagli altri, intenti in una conversazione che era solo qualcosa di loro. Eric sorrise. Sì, le cose sarebbero andate per il verso giusto.

“Mio Dio, ma tu ti rendi conto che stasera giocheremo davvero su questo campo?” chiese Tim guardandosi attorno sconvolto.

Jason si voltò verso l’amico, fermo qualche passo indietro rispetto a lui, “il coach dice che ci sarà tutta la città a vederci. Io pensavo esagerasse ma viste le dimensioni di questo posto non ne sono più tanto sicuro.”

Tim sorrise a Jason, facendosi subito contagiare dall’eccitazione dell’amico, “sai, in tanti anni che gioco a football credo che sia la prima volta che posso ammettere di avere paura di una partita.”

“Anche io, ma sai cosa ti dico Tim Riggins?” replicò Jason andando verso di lui e, una volta a pochi passi gli appoggiò la mano sulla spalla,  “Siamo i Dillon Panthers, Riggs. Ce la possiamo fare… dobbiamo solo credere in noi stessi.”

Il sorriso di Tim si allargò e una luce maliziosa gli illuminò gli occhi chiari, “Jay Six… io non sono il resto della squadra, perché ora fai il capitano con me?”

Jason scosse il capo, ridendo a sua volta. Dopo molte ore si sentiva finalmente meglio. In pace con il mondo e, soprattutto, con Tim. Erano entrambi più rilassati e sereni, intenti ad osservare lo stadio e a parlare di quello che li aspettava quella stessa sera.

Nemmeno quando furono raggiunti da Smash e da altri ragazzi il loro umore cambiò. Ora erano sul campo da football, ora erano una squadra. Le piccole divergenze, le discussioni, la rabbia, i rancori personali, i baci dati al migliore amico… tutto passava in secondo piano in quel momento.

Adesso c’erano solo loro, un campo da football e una partita che li attendeva. Si stavano godendo il momento tutti insieme per quello