lo guardò risentito attraverso le sue ciglia incrostate di vernice. “Perché ti ha mandato qui? Era troppo codardo per venire lui?”
“E’ irritato” disse Dean con tono cupo “non vogliamo che ti si avvicini. Potrebbe tagliarti la gola.”
Draco si accasciò sulla sua sedia. “Suppongo che vorrà farmi espellere, allora” sospirò “Addio, Hogwarts. Oggi saluti per sempre lo studente più bello che abbia mai onorato queste stanze con la sua presenza. Ne hai visti passare altri, magari brillanti, magari con voti migliori ad Erbologia, ma nessuno con un aspetto stupendo come il mio o con il fascino infallibile che-”
“MALFOY” lo interruppe Dean “smettila di tesserti le lodi. Harry ha accettato di non chiedere la tua espulsione, se farai un’altra cosa.”
Draco si passò una mano tra i capelli intrisi di vernice secca. “Cosa?”
“Dovrai lucidare tutta l’argenteria della Sala Comune dei Grifondoro.”
“Con la lingua?!” chiese Draco spaventato.
“No, con uno straccio, stupido coglione! Non ci interessa avere la tua saliva Serpeverde dovunque.” Dean alzò gli occhi al cielo. “Vieni alle dieci in punto.”
Draco scrollò le spalle. “Va bene. Come vi pare.”

***

Draco si presentò all’ingresso della Sala Grifondoro spaccando il minuto. Si era fatto la doccia e aveva grattato via ogni rimasuglio di vernice, perciò i suoi capelli erano umidi e intorno a lui si avvertiva debolmente il profumo del sapone e della sua colonia. La Signora Grassa gli sorrise radiosa. “Beh, sei davvero carino” tubò.
“Sono Draco Malfoy” la informò Draco con superbia “riferisca per favore a quegli stupidi maldestri che abitano la sua torre che sono venuto a riempire le loro vite di gioia e colore.”
“Oooh, Draco Malfoy!” esclamò lei, ondeggiando le sue lunghe ciglia “Uno dei miei studenti ha una TERRIBILE cotta per te.”
Draco sembrava infastidito. “Solo uno?”
La donna sembrava delusa. “Lo sapevi già?”
“Sì, sì, Hermione Granger. Davvero triste. Spero che trovi qualcosa con cui distrarsi. Il volontariato potrebbe fare miracoli.”
La Signora Grassa sgranò gli occhi. “HERMIONE?!” ripeté. “Ma io pensavo che-”
Il ritratto si spalancò di colpo, interrompendola a metà e causando un gridolino roco. Hermione era lì, con le mani sui fianchi e l’aria agitata. “Ti abbiamo detto di venire qui alle dieci, non di perdere mezz’ora a cianciare con il ritratto.”
“La gelosia provoca rughe premature” ribatté Draco con aria di sufficienza.
Hermione aveva l’aspetto di chi vorrebbe contare fino a dieci ma si accorge che è un numero troppo basso. “Entra, Malfoy, prima che ti faccia mangiare la tua stessa testa.”
“Che caratterino” commentò Draco, per poi superarla ed entrare impettito nella Sala Comune. Con sua grande sorpresa, la trovò deserta. Era orrenda proprio come aveva immaginato che fosse, striscioni di rosso ed oro gli riempirono gli occhi. “Santo Cielo” gemette “non ci vedo più.”
“Ma che peccato” rispose Hermione con voce incolore, e gli porse uno straccio. “Inizia a pulire” disse “Hop, hop.”
“Comunque non capisco perché voialtri ci teniate tanto allo stato dell’argenteria della vostra Sala Comune” borbottò Draco.
“L’orgoglio è di Casa” ribatté Hermione con alterigia, e scomparve su per le scale che presumibilmente portavano al dormitorio.
Draco fissò la sua schiena per un momento, poi iniziò a lavorare strofinando un candelabro in modo discontinuo. Si sentiva stranamente deluso, ma non capiva perché. Si chiese se non stesse per caso iniziando a provare qualcosa per Hermione. Sembrava disperatamente improbabile, ma per quale altro motivo avrebbe dovuto dispiacergli tanto se il gruppo di Grifondoro che si aspettava di trovare non fosse lì a sfotterlo?
Forse sono masochista, pensò. Forse mi piace essere tormentato ed umiliato, e crescerò pagando degli estranei perché mi sculaccino, come Avery Nott. Anche se la maggior parte di essi probabilmente accetterà di sculacciarmi gratis.
Prima che questo pensiero riuscisse a rallegrarlo, fu distratto dal baccano che giungeva dall’alto delle scale. Sembrava che un gruppo di persone gridassero in modo studiatamente basso mentre un’altra voce si levava in protesta. Un istante dopo udì una serie di rimbombi, ed Harry Potter cadde giù dalle scale rotolando all’interno della Sala Comune, fermandosi ai piedi di Draco.
“Se questo era un tentativo di tendermi un agguato, faceva pena” disse Draco.
“Non lo era” rispose Harry ambiguamente mentre si metteva a sedere “Ron mi ha spinto giù dalle scale.”
“I tuoi amici non devono volerti granché bene” osservò Draco.
Harry si appoggiò alle mani e guardò in alto, verso Draco. “Non ti è mai capitato che i tuoi amici volessero fare qualcosa per te solo perché TU lo vuoi disperatamente, nonostante sia completamente impossibile?”
“Non credo di aver mai voluto qualcosa d’impossibile” rispose Draco.
Harry sospirò. “Beato te.”
“Ci sono ancora grandi macchie di vernice nei tuoi capelli” notò Draco allegramente “Se non riesci a toglierla lavandoli dovrai tagliar via le ciocche. Ti ritroverai PELATO.”
Harry sollevò un sopracciglio. “C’è una cosa