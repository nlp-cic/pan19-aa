abbandonarsi indietro contro Arthur. Che lo strinse di rimando. La stanchezza lo avvolse, anche se non pensava che lo avrebbe fatto. Le palpebre si abbassarono, e il suo respiro divenne regolare. La mano di Arthur si mosse dal suo petto. Per chiudersi sulla mano di Merlin. "Tu in quel cappello," disse, e ridacchiò. Merlin fece scivolare le dita tra quelle di Arthur. “Voi e i cappelli." "Sicuramente dovrai indossarlo di nuovo", disse, le sue labbra che si muovevano contro la pelle di Merlin, proprio sotto i suoi capelli. "Provateci." "Oh, lo farò", disse Arthur. E Merlin era sicuro che fosse la sua immaginazione, ma sorrise a quello che sembrava un tono malizioso e, rilassato contro il corpo di Arthur, sospirando si addormentò.

Note della traduttrice

E vabbè... cosa altro vi devo dire...Capitolo LUNGHISSIMO, quasi un record.Inizia in maniera molto promettente con Merlin che... ferma il tempo ... per rimanere a letto con Arthur... e non è che il preludio di un capitolo pieno di ... tutto.Anne una di noi, comunque... chi non ha mai desiderato di affondare le mani in quei folti capelli d’ebano? E Megan? Un tantino pesante e sfacciata per i miei gusti, ma come darle torto se si appiccica così al nostro bel re biondo?E i due babbei entrambi gelosi l’uno dell’altro, non sono l’Amore???E ora una piccola grande sorpresa... La straordinaria maryluis, ci ha regalato una nuova meravigliosa fanart (metto anche il link per esteso per chi avesse problemi con il collegamento: http://maryluis.tumblr.com/post/160166006343/planetsmerlin-go-to-sleep-arthur-told-him ), che vede i nostri eroi alla fine dello scorso capitolo. Non è uno spettacolo??? Grazie grazie grazie, non ci sono parole!Alla prossima!


          (See the end of the chapter for  notes.)
          

Dovrebbe mancarmi di più. Era il pensiero costante nella testa di Arthur mentre stava sdraiato, fissando le camere che non erano le sue, in un castello che non era Camelot. La luce prima dell’alba illuminava dolcemente le sue stanze, mentre l’aria fredda carica di pioggia agitava le tende, muovendosi piano sul suo viso. Mi mancano, pensò. Il mio regno. La mia gente. Tutto quello che ho avuto. Tutto quello che è stato. Ma il suo dolore si era alleviato, senza rendersene conto, da quel giorno in cui era arrivato una settimana prima. Ogni mattina che passa, questo mondo mi sembra più reale e Camelot più distante. Era ancora un peso nel cuore. Sentiva la sua perdita, quando meno se l'aspettava. Gli toglieva il fiato. Ma il suo dolore non era più invalidante. Era proprio lì. Una parte di lui. Ci sarebbe sempre stata. Accanto a lui sul letto, Merlin schioccò le labbra e spinse il suo viso tra i cuscini, sistemandosi sul suo stomaco, sepolto sotto le coperte del suo letto. Strano, pensò Arthur, quanto sentisse naturale svegliarsi con Merlin in quel modo. Ancora più strano quanto sentisse naturale addormentarsi con lui ogni notte. Specialmente come facevano loro. Stretti. Schiena contro petto. Il suo braccio intorno a Merlin. Le loro dita intrecciate. Un abbraccio, si disse Arthur. Chiamalo con il suo nome. Un abbraccio. Aveva anche raggiunto il suo scopo, naturalmente. Proprio come aveva detto che avrebbe fatto. Due volte Merlin aveva sognato la notte precedente. Due volte Arthur lo aveva svegliato, e aiutato a tornare a dormire. Entrambe le volte lo aveva fatto spostando le ciocche dei capelli di Merlin dal viso con dita gentili, come apparentemente faceva Hunith. Merlin era tornato subito a dormire. Mentre ad Arthur c’era voluto un po’ per fermarsi. Arthur si girò su un fianco dalla sua parte, osando appoggiare una mano sulla coperta sopra la schiena di Merlin, le dita vicino ai suoi capelli, senza toccarli. Sembra indifeso, pensò Arthur. Potrei quasi ingannare me stesso credendo che lo sia. Ma non lo è per niente. Non dopo che ha fermato il tempo ieri mattina. O dopo che aveva sentito la sua magia strisciare su di lui il pomeriggio precedente. Arthur fissò la sua mano posata sulla schiena di Merlin. Ricordando quando Merlin gli aveva afferrato il braccio. Merlin lo aveva afferrato con la sua magia. Aveva visto la luce incandescente della sua magia, scorrere come ruscelli d'acqua oltre il suo stesso braccio, dove si stringeva alla vita di Merlin. Quella vista lo aveva spaventato tanto da fargli cadere la spada di mano. Anche lui l’aveva sentito. Aggrapparsi a lui. Una stretta che era penetrata nel suo sangue e nelle sue ossa, vertiginosa ed euforica e al di là di qualsiasi cosa avesse mai sentito prima. Minacciosa, come una tempesta in arrivo. Antica, come un’incombente catena montuosa. Selvaggia, come un fulmine tra le nuvole. Viva, come i fiori e gli alberi. E tutto questo, lo aveva fatto sentire in qualche modo come Merlin. Glielo dirò, pensò Arthur. Ha bisogno di sapere. Ma non ancora. Non quando guarda con tanto desiderio Excalibur. Se sapesse che mi ha colpito in qualche