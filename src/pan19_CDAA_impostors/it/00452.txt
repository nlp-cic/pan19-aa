l’aveva stretta a sé, dicendole che fino a che sarebbero stati insieme sarebbe andato tutto bene.
Appena prima la fine della cena, sorride ad Haymitch, ma lui come al solito non la guardaònemmeno. Non aveva detto che doveva dimenticarsi di lui?

 

~

 

La terza volta in cui si videro, fu pochi mesi dopo la famosa cena. Il mentore di Haymitch, un vecchio uomo magro e deperito di nome Josh, era morto e cosi toccava al ragazzo fare da mentore per la prima volta.
Era seduto tra il pubblico, in tiro per l’occasione con completo e scarpe nere in vernice, seduto accanto a un giovanissimo Cinna. Sembrava speranzoso, dopo tanto tempo; aveva una fiaschetta nella giacca e il suo solito aspetto trasandato, ma vedeva un luccichio nei suoi occhi che le rallegrava il cuore. Quell’anno, il tributo maschio del dodici sembrava forte, un ragazzone di nome Tobias che aveva solo diciassette anni ma che sarebbe già stato pronto per entrare in miniera. Durante l’intervista sorrise ammiccando per tutto il tempo e sembrava star simpatico a Haymitch, che ridacchiava bevendo dalla fiaschetta. Effie era sicura che avrebbe scommesso su di lui.
Il giorno stesso dei giochi, era stata mandata nella grande sala in cui si riunivano la maggioranza degli sponsor che i mentori avrebbero potuto contattare. Lei si era seduta su uno dei divanetti, osservando come il ragazzo del dodici riuscisse miracolosamente a salvarsi dalla Cornucopia, uccidendo subito metà dei favoriti. Avrebbe potuto vincere? Se lo era domandato tante volte e l’unica risposta che riusciva a darsi era Sì. In cuor suo sapeva che Haymitch teneva per qualche motivo a lui e lei si sarebbe impegnata per aiutarlo. Prima che se ne accorgesse, una freccia si conficcò nella gamba di Tobias, facendolo rotolare dalla montagnola, e il suo mentore entrò di corsa nella stanza, la mano ancora stretta attorno al bicchiere di liquore. Senza dargli il tempo di parlare, tirò fuori le banconote dalla borsetta.
“Mi voglio occupare io di lui, Abernathy” Lui si voltò a guardarla, sembrò quasi riconoscerla. Ma probabilmente non si ricordava di lei, le ultime volte che si erano incontrati era o con una donna o con una bottiglia. Ma poi gli spuntò un sorriso sul viso mentre appoggiava i soldi sul tavolo. “Prendili”
“Sono onorato che tu voglia aiutare Tobias, signorina Trinket. E la ringrazio per aver scommesso su di lui” Le rivolse uno sguardo, prima di prendere un ultimo sorso dal suo bicchiere e correre via. Sperò che si ricordasse di lei, almeno stavolta.

-


Passarono alcuni giorni ed Effie non perse un istante degli Hunger Games, esclusi i pochi secondi per dare ad Haymitch i soldi che servivano per salvare il suo tributo, il loro tributo. E quando passarono poco più di otto giorni, Tobias uccise la ragazza del quattro; a quel punto, gli unici tributi in vita erano lui e un ragazzo proveniente dal due, anche se per il momento si trovavano in zone diverse.
La porta della stanza si aprì per farla entrare, il viso stanco e sorridente. Ormai era praticamente tutto deciso. “Sono sicura che vincerà, è un bravo combattente”
“Hai scommesso già da tempo che sarebbe stato l’ultimo a rimanere vivo, quindi è ovvio che tu dica questo” Stavolta il bicchiere era pieno di un liquore ambrato e lui sembrava più stanco del solito. O più preoccupato. Avrebbe solo voluto rassicurarlo.
“Ho fiducia in Tobias, non solo perché ho scommesso su di lui; voglio che vinca perché so che tu tieni a lui come tenevi alla ragazza che baciavi alla festa di Snow l’hanno che hai vinto gli Hunger Games. Non so che fine abbia fatto, ma alla cena dell’anno scorso sembravi un fantasma che ha perso la sua strada” Quasi subito si pentì delle sue parole, sembrando una capitolina qualunque che si divertiva a fare gossip.
A quel punto sembrava arrabbiato, ma prese comunque i soldi che Effie aveva poggiato sul tavolo. “Lei era la mia fidanzata e Snow l’ha uccisa quando mi sono rifiutato di essere uno degli schiavetti sessuali di Capitol City, Tobias è suo fratello. Ora che sei contenta, signorina Trinkett?”
Uscì ancora prima di darle modo di rispondere, mentre lei guardava il ragazzo ricevere un paracadute con della zuppa calda e pezzettini di carne. Aveva avuto appena il tempo di finire la cena che gli strateghi avevano spinto lui e Simon, il ragazzo del due; Tobias aveva in mano i suoi coltelli e l’altro ragazzo una lancia. In fondo, sarebbe stato un combattimento equo. Effie non riuscì a guardare, così chiuse gli occhi e aspettò il colpo di cannone; appena lo sentì si voltò e vide il tributo del distretto due impalare con una lancia il suo tributo, che esalò l’ultimo respiro.
Le lacrime corsero lungo le sue guancie e lei riuscì solo a scrivere Mi dispiace su un bigliettino, prima di correre fuori dalla stanza. Non sarebbe riuscita mai più a guardare Haymitch in faccia.

~


Si rividero, purtroppo, nei successivi Hunger Games. Lei non lo guardava, lui beveva e basta dimenticandosi dei suoi tributi; quell’anno, però, i ragazzi del dodicesimo erano poco più che bambini ed era troppo per lei.
Dopo aver visto la battaglia della Cornucopia