molti avrebbero voluto svignarsela per andare a dormire. Il compito di scegliere il film venne affidato a Leo e Margherita, lui obbligò Giò a fare chili di pop-corn e Francesca, con Fabio, infornò più pizze surgelate del previsto. Sistemarono tutto in salotto, insieme a bibite gelate e fecero partire il film.

"Oh, l'ho visto" biascicò Davide, con una mano infilata nell'insalatiera piena di pop-corn. Aveva riconosciuto subito The Judge, si era commosso in qualche scena.

"Non mi dire come finisce" lo minacciò Giò, di fianco a lui. Gli rubò i pop-corn sulle ginocchia. "Ma non potevamo vedere un film di Checco Zalone?"

"Sta zitto, Giò!" brontolò Gennaro. Davide scoppiò a ridere e fece per rispondere ad uno degli Urban, ma si zittì di botto. Gennaro se ne stava con la testa sulla spalla di Alessio, leggermente appoggiato sul suo fianco, mentre mordicchiava pigramente un pezzo di pizza - e l'altro non sembrava particolarmente turbato: aveva puntellato il mento sui suoi capelli e, di tanto in tanto, Gennaro alzava la pizza per fargli tirare un morso.

"Ma..." spalancò la bocca. "Giò?"

"Stai zitto, frate, non sento"

Davide si tenne le sue osservazioni per sé, fino a quando non tornarono tutti a letto. La camera della Baell Squad era particolarmente sotto sopra, avevano già ricevuto due richiami nel giro di tredici giorni e si ritrovò a sollevare da terra un paio di boxer blu, schifato.

"Ok, di chi sono?"

Gli altri tre guardarono le mutande, interrogativi, finché Alessio non schioccò le dita. "Sono di Gennaro, sì!"

"E tu come fai a saperlo?" rise Giò, mentre lo spintonava.

"Guarda, sono minuscoli. Solo il suo culo può entrare lì dentro" fece spallucce e si voltò a guardare Gennaro, che confermò. "Visto? Sono i suoi"

"Ragà, io vi devo chiedere una cosa" sospirò Davide. "E' un po' che... ma voi due state insieme?"

"Cos-? No!"

"Ma non lo diciamo a nessuno, vero Giò?"

4. Fausto era abituato alle emergenze di ogni tipo, perché lavorava con Federico Leonardo Lucia tutti i giorni. Nello specifico, Fedez andava avanti a pane e ansiolitici, perciò si era da sempre assunto l'onore di farsi carico dell'ansia altrui - anche per questo motivo, Federico se l'era trascinato ad X-Factor. A quanto pare, attirava ragazzi con la sindrome premestruale, perché gli era capitato Gennaro Raia tra le altre cose e Alessio Iodice come appendice e conseguenza del primo.

Ah, che bella la vita. "Gennaro, provo a dirtelo con calma: due chitarre sono perfette" fece al ragazzo biondo, in saletta. Dal canto suo, l'altro gli rispose con una smorfia terrorizzata.

"No, no, meglio che suona solo Alessio. Già la settimana scorsa ho fatto casino, e se faccio cazzate sul palco pure giovedì? No, Fausto, no"

L'uomo tirò su col naso e provò a respirare. Ok, Federico ne ha fatte di peggio. "Alessio, gli dici qualcosa per favore?"

"Che? Io? E che posso dirgli?" boccheggiò più volte e si voltò terrorizzato verso Genn, che scuoteva la testa a tempo - era quasi ridicolo, come ogni loro gesto fosse progettato per essere armonico, sia tra loro che individualmente. A Fausto era capitato poche volte di vedere qualcuno così immerso nella musica nella vita in generale.

"Che deve assolutamente prendere in mano la chitarra davanti a tutti, anche se non ha studiato come te, perché è tanto bravo" spiegò, con calma.

"Ma" Alessio tirò un pugnetto sulla spalla dell'altro. "Lui lo sa di essere bravo, lo sai, vero?"

"Stai zitto, Alè!"

"Mi piace quando suoni la chitarra, dai"

"No!"

"Ti prego"

"Ho detto di-"

"Ti aiuto. Tutta la notte, se necessario" affermò con forza e Gennaro parve valutare la cosa. Si scambiarono una serie di occhiate che tutti, ma proprio tutti, avevano imparato a riconoscere come il Linguaggio Senza Suono Urbano. Fausto, come al solito, aspettò pazientemente che finissero.

"Ok, ci provo" mormorò Gennaro. "Però se esce male torniamo alla base" e lo disse rivolto verso Alessio, che annuì in risposta.

"Bravo bimbo" scherzò il moro e gli afferrò la testa per una carezza rude e un bacio sulla fronte, che fece mugolare Gennaro - anche se non sembrava esattamente infastidito e Fausto si sentì leggermente di troppo per qualcosa che forse stava avvenendo. Ma lui era vecchio, ormai certe cose non le sapeva cogliere più tanto bene.

Il giorno dopo, Fedez chiese come erano andate le prove. "Bene" rispose Fausto. "Abbiamo convinto Genn a suonare la chitarra con Alessio, così facciamo a meno della base... " si prese il suo tempo, per concludere il discorso. "Secondo te gli Urban stanno insieme?"

Fedez alzò lo sguardo dal suo cellulare e assottigliò le palpebre. "Sai che me lo sono sempre chiesto anche io? Chi glielo chiede?"

"Ah