'immagine -come un cinema buio sul cui schermo appare di colpo, violento e prepotente, il primo fotogramma di un film già visto-, che il ragazzo faticò parecchio a riconoscere come appartenente al proprio passato.Un luogo luminoso, avveniristico, futuristico.Costoni metallici posti a distanza regolare l'uno dall'altro -scheletro dell'intera struttura- partivano dal pavimento a pianta circolare, risalendo per le pareti ricurve decorate con lucenti placche metalliche, fino a convergere nel punto più alto al centro del soffitto a cupola.Sotto di essa, in una zona sopraelevata rispetto al pavimento, si trovava in tutto il suo meraviglioso ed incomprensibile gazzabuglio di leve e bottoni, il ponte di comando.Nel cuore di tale gigantesco joystick, che all'apparenza ricordava una sorta di albero maestro in quella particolare nave, una serie di cilindri luminosi si muovevano in verticale l'uno sull'altro, l'uno dentro l'altro, generando quel suono così indefinibile e unico.Due paia di colonne storte e piegate che si dirmavano come tronchi d'albero, sembravano trapassare da parte a parte la stanza, conferendole l'aspetto di un nido tecnologico e all'avanguardia, nascosto tra le chiome di una gigantesca sequoia. I grossi cavi pendenti come liane, impossibile dire dove finisse uno e dove iniziasse l'altro, contribuivano a creare quell'ambiente quasi selvaggio, boschivo, naturale.Come se il legno stesso che costituiva l'involucro di quell'universo in miniatura, si fosse fuso con l'avanzatissima tecnologia che esso conteneva, dando vita ad una struttura a metà strada tra antico e moderno, origine e progresso, un battito di vita che pulsava proprio sotto la superficie.Di nuovo, tale immagine grandiosa sparì dalla sua mente veloce come ci era arrivata.Un lampo nella notte che rischiara il cielo per un secondo, facendo sprofondare tutto in un'oscurità ancora più profonda l'attimo successivo.Sbattendo ripetutamente le palpebre per tornare in sè da quei numerosi sprazzi di memoria che lo stavano assalendo, Mica si avvicinò lentamente alla cabina, esaminandola più da vicino.Circa 1 metro per 1 di superficie basilare per 3 di altezza, la sua descrizione calzava solamente, perfettamente, nelle parole cabina telefonica, polizia e blu.Soprattutto blu.Sorprendentemente, una volta che si fu avvicinato abbastanza da non distinguere più le lettere del cartello affisso sulla porta e da poter finalmente inspirare a pieni polmoni quel profumo così incredibile, Mica non percepì neanche la più misera traccia dell'odore acidulo e penetante della vernice.Finì addirittura per chiedersi se in natura potesse esistere un legno di quel blu così intenso, elettrico ed ipnotico.Blu cielo.Piuttosto, le sue narici si impregnarono di un aroma indefinibile, lontano, che sapeva di polvere di stelle, di Spazio, Tempo, avventura e dolore in un'unica fusione fatale.Lo mandò in estasi.Per un secondo che rimase sospeso il tempo di una vita eterna, Mica riuscì quasi ad entrare fisicamente nel suo stesso subconscio, scoprendo che sì, non solo i sogni, ma anche le fantasie avevano profumi.Precisamente, quello in particolare, lo aveva sentito addosso ad una persona.Lo aveva immaginato addosso ad una persona.Lo aveva immaginato addosso ad una persona immaginaria, che era comparsa dal nulla aiutandolo quando nessun altro poteva.Quando la sua giovane vita stava andando a rotoli e Mica non riusciva a capire dove stesse sbagliando, un bambino e un uomo, un Principe e un Signore, entrambi vagabondi soli al mondo, si erano trovati.Quell'uomo dai capelli canuti, gli occhi millenari, le piume sgargianti di un animale fantastico ad adornargli il collo.Quell'uomo che alle volte si faceva chiamare John Smith, alle volte si faceva chiamare il Dottore, ma tanto non aveva importanza perchè nè l'uno nè l'altro erano il suo vero nome.Nessuno sapeva il suo vero nome.Forse neanche lui, a forza di tenerselo dentro così a lungo, zitto zitto, non lo sapeva più.Quell'uomo, quell'amico immaginario ma non troppo, che Mica, per non sbagliare, chiamava "Doctor John".Apparso dal nulla in una notte piovosa e seduto ai piedi del suo letto, gli raccontava di storie fantastiche, imprese incredibili e rischiose, creature magnifiche e luoghi lontani; cose che la mente umana non poteva neanche concepire.Mica ascoltava estasiato ogni luccicante parola uscisse dalla bocca del suo unico amico, fin quando non si era stancato di ascoltare.Voleva vivere quelle avvenure in prima persona; abbandonare il mondo crudele e monotono nel quale si svegliava ogni mattina e viaggiare fino a galassie sconosciute ricche di pericoli, euforia, stimoli, amicizia e umanità -più di quanta ne avesse mai trovata sulla Terra.Un sorrisetto sbilenco sul volto, Doctor John lo aveva accontentato.L'aveva portato con se nelle sue peregrinazioni, l'aveva accolto nella sua vita nomade e solitaria, gli aveva mostrato le meraviglie più grandi dell'Universo, si era preso cura di lui e -quando infine Mica era tornato dalla sua famiglia- l'aveva lasciato andare, entrambi i cuori lacerati dal dolore, e non l'aveva mai dimenticato.Perchè, una vita eterna e migliaia di temporanei compagni di avventure, il Dottore non dimenticava mai nessuno.Non solo: in seguito