. Yamaguchi sospirò: in fondo, avrebbe trovato di meglio? Quel tizio era carino, anche se sbruffone e pallone gonfiato. Forse a letto si sarebbe dimostrato più gentile...
Ma le dita che percorrevano la sua gamba non lo erano decisamente: erano quasi artigliate al tessuto dei suoi jeans, e non gli piaceva. "S-Smettila..." balbettò, cercando di sembrare più deciso.
Ma lo sconosciuto rise ancora: evidentemente lo aveva interpretato in un modo tutto suo.
"Ho d-detto...".
"Ehy. Lo hai sentito. Ha detto di smetterla. Lascialo stare".
Yamaguchi quasi cadde dallo sgabello.
Tsukishima aveva schiaffato via quella mano invadente, sostituendola con la sua. Era calda, rassicurante, le dita lunghe e nodose che lo accarezzavano come per ripulirlo dal fantasma dello sconosciuto, per poi posarsi sulla sua spalla e stringerla con affetto.
"Chi cazzo sei tu? C'ero prima io, sfigato".
Tsukishima rivolse un sorriso fugace a Yamaguchi, prima di aggiungere: "Sono il suo ragazzo, e ti conviene lasciarlo in pace".
L'espressione sul viso pallido di Tsukishima era tutto fuorché amichevole: la bocca sottile era deformata da un sorriso sadico e sicuro di sé, gli occhi dorati che comunicavano disprezzo. Faceva venire i brividi, e Yamaguchi ringraziò il cielo di non essere lui l'oggetto di quell'odio.
L'altro ragazzo deglutì: Tsukishima lo sovrastava nettamente in altezza e nonostante non fosse muscoloso incuteva timore e rispetto.
"Vaffanculo, davvero! Spero che ti molli! Chi cazzo lo vuole uno stronzo del genere?" sbottò, scendendo dallo sgabello e uscendo dal locale in men che non si dica. Nishiyama, il barista, lo salutò cordialmente e si beccò un'altra raffica di insulti.
Yamaguchi, invece, aveva un'espressione attonita stampata sul viso lentigginoso: "T-Tu? Come...? Cosa...".
"Riesci a formare una frase di senso compiuto, Yamaguchi?".
Il ragazzo dai capelli neri strinse i pugni, mentre osservava Tsukishima accomodarsi sullo sgabello affianco al suo, dalla parte opposta rispetto a dove si trovava prima quello spaccone. Restò in silenzio mentre l'altro ordinava da bere, e non proferì parola fino a che Tsukishima non gli disse: "Allora? Sembri morire dalla voglia di parlare".
"Sì! Certo...! Grazie, ecco. Cioè... Mi hai salvato. Non pensavo nemmeno ti ricordassi di me, figurati trovarti nel mio stesso bar a mentire per togliermi della gente di dosso. Sei stato davvero gentile, Tsukki".
Ops. Cos'era quel nomignolo? Gli era venuto istintivo, forse Nishiyama lo stava contagiando con la storia dei soprannomi carini e decisamente poco etero?
"Tsukki? Sei serio?".
"Ah! No, scusa, istinto, io-".
"Va bene. Mi piace. Lascia stare, puoi chiamarmi come vuoi".
"S-Scusa, Tsukki".
"Stai zitto, Yamaguchi".
"Okay" e tacque, tornando a fissare il proprio bicchiere ormai vuoto. Si mise a sgranocchiare un cubetto di ghiaccio, pensieroso, impossibile nascondere la propria malinconia.
Tsukishima se ne accorse, tirò un sospiro e disse: "Guarda che non sono arrabbiato con te..." il suo tono era calmo e i tratti del viso erano distesi in segno di tranquillità.
Yamaguchi non rispose, ma gli lanciò un'occhiata speranzosa.
"Davvero, intendo. Ti ho aiutato perché mi stai simpatico e quel tipo era un completo idiota. Non si sa più come trattare le persone decentemente. Pensano che così risultino fighi, ma si sbagliano. Non credi anche tu?" domandò, bevendo un sorso.
"Parlando in modo così... esplicito, mi ha messo solo a disagio. E mi ha toccato, cosa che mi dà un fastidio tremendo se non si tratta di qualcuno che conosco...".
"Ti mette a disagio quando le persone parlano esplicitamente di sesso, ma disegni persone completamente nude di continuo. È un po' un controsenso".
Yamaguchi arrossì, l'immagine di Tsukishima nudo che gli riaffiorava nel cervello: la ricacciò via con forza, cercando di concentrarsi sulla propria risposta. "Sì, beh... È-È diverso! Insomma, quello che faccio io è arte, no? Parlarmi in quel modo era tutto fuorché arte. Non mi mette a disagio il sesso in generale, non so se mi spiego... Mi mettono a disagio gli sconosciuti che ne parlano. Insomma, io non sono solo un buco... Mi sento quasi una ragazza molestata su un treno, brrr. Che schifo".
Tsukishima sorrise: "Tu mi definiresti uno sconosciuto, Yamaguchi?" domandò, e il ragazzo lentigginoso si trovò nuovamente sorpreso del fatto che l'altro si ricordasse il suo nome. Insomma, quando mai si erano presentati?
E fu proprio questo ciò che disse: "Sì, per ora... Non ci siamo ancora presentati" gli fece notare.
"Già, vero. Ma sai già chi sono...".
"Ma tu non sai chi sono io".
"So il tuo cognome".
"Non sai il mio nome".
"Tanto non si usa".
"Ma io voglio dirtelo. Yamaguchi Tadashi, molto piacere" e gli strinse la mano, così grande e affusolata rispetto alla sua. "Ti stai chiedendo come si scrive...?" ridacchiò, interpretando lo sguardo corrucciato di Tsukishima.