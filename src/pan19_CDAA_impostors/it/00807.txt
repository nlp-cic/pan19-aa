di Yuri e lo aiutò a sollevarsi. Lo chiamò piano per farlo svegliare. Quando lo vide socchiudere gli occhi, gli porse un bicchiere d'acqua ed una pastiglia.
"Avanti, prendi questa. Vedrai che poi starai meglio." gli disse premuroso.
Yuri obbedì senza protestare. Victor gli prese il bicchiere dalle mani e lo aiutò a stendersi di nuovo.
"Non devi preoccuparti per me." sussurrò il ragazzo, con voce roca.
"Sono il tuo coach. Devo rimetterti in sesto per la prossima gara." scherzò Victor.
"Per stanotte resto qui con te." aggiunse poi.
Yuri gli sorrise ed infine chiuse gli occhi, mentre Victor si sistemò sulla poltrona accanto al letto, con Makkachin accucciato lì vicino.

 

Trascorsero un paio di giorni. La febbre non accennava a scendere e Victor decise di ricorrere ad un metodo piuttosto drastico che gli aveva suggerito il medico. Yuri stava vaneggiando, dicendo cose senza senso. Era in una sorta di dormiveglia più simile ad uno stato di semi incoscienza. Victor lo scoprì e lo spogliò. Lo lasciò sul letto mentre anche lui si svestiva, dopodichè lo prese in braccio, sollevandolo di peso. Lo sentì lamentarsi per il freddo. Stava tremando come una foglia.
"Tranquillo Yuri, andrà tutto bene. Fidati di me." lo rassicurò.
Una volta arrivati in bagno, Victor continuò a reggere Yuri con un braccio, tenendolo stretto a sé, mentre con la mano che aveva liberato aprì la doccia. L'acqua doveva essere gelida per far scendere la temperatura. Certo, una vasca sarebbe stata meglio. Ma non ce l'aveva, perciò doveva arrangiarsi così. Esitò un attimo prima di infilarsi sotto il getto freddo. Non gli piaceva l'idea di farsi una doccia ghiacciata in pieno inverno, ma doveva farlo per Yuri.
"Victor..."
Il respiro di Yuri gli solleticò il collo mentre lo sentiva pronunciare languidamente il suo nome.
"Che c'è, Yuri?" gli chiese cingendogli la vita con entrambe le braccia.
"Ti amo, Victor..."
Victor spalancò gli occhi, incapace di rispondere. Poi ricordò che Yuri era in preda di una febbre altissima, perciò sminuì le sue parole:
"Yuri, stai vaneggiando. Avanti, vediamo di far scendere questa febbre.".
"Perchè non mi credi?" protestò Yuri, posando le mani sul petto di Victor e scostandosi leggermente da lui per guardarlo in viso.
"E' la verità..." ribadì, con gli occhi socchiusi e le guance paonazze.
"Ne parleremo dopo, ok?"
"Va bene..."
Alla fine Victor riuscì a trascinare il ragazzo febbricitante sotto la doccia gelata. Sentì le sue braccia stringersi forte intorno a lui, mentre un grido andò a morire sulla sua spalla, dove le labbra di Yuri erano appoggiate. 

 

Quando si furono asciugati per bene, Victor riportò Yuri nella sua stanza, gli diede qualcosa da mettersi addosso e lo fece di nuovo stendere a letto. Lo coprì con un lenzuolo e, dopo essersi anche lui rivestito, si sedette al suo fianco.
"Scusa, ma non c'era altro modo." gli disse, passandogli una mano tra i capelli.
"Lo so. Grazie." rispose l'altro, che pareva quasi ritornato in sè.
"Ascolta, quello che hai detto prima..." accennò titubante Victor.
"Ho detto qualcosa di strano?" si preoccupò Yuri "Io... non ricordo...".
"No, tranquillo. Nulla di importante." concluse l'altro "Ora riposati e non pensare a niente.".
Victor uscì dalla camera, soffermandosi un attimo sulla soglia per accertarsi ancora una volta delle condizioni di Yuri. Il suo viso aveva assunto un'espressione più distesa ed il respiro si era regolarizzato. Ora bisognava soltanto che la temperatura si stabilizzasse. Sarebbe tornato a controllare tra un po'. Adesso aveva anche lui bisogno di rilassarsi. Andò in cucina. Mangiò qualcosa, giusto per non restare a stomaco vuoto. Poi si sedette sul divano, dove venne raggiunto da Makkachin. Si abbandonò con la testa all'indietro. Chiuse gli occhi. Le parole di Yuri gli martellavano nella testa. Stava delirando, non doveva dargli peso... eppure, non riusciva a togliersele dalla testa. Quante volte era stato sul punto di dirgliele, e non l'aveva mai fatto? Yuri l'aveva preceduto, spiazzandolo completamente. Ma neppure se ne ricordava. Victor si chinò in avanti, con i gomiti sulle ginocchia e la testa tra le mani. Makkachin gli posò il muso su di un braccio, per attirare la sua attenzione. Victor lo accarezzò distrattamente, poi si distese e provò a rilassarsi.
A notte inoltrata Yuri si mosse barcollando verso la cucina, avvolto in una coperta. La febbre era scesa e gli era venuta un po' di fame. In salotto trovò Victor addormentato sul divano, accudito dal fedele Makkachin. Recuperò un plaid di lana e lo coprì cercando di non svegliarlo. Ma Victor si svegliò comunque.
"Yuri, cosa ci fai qui!" esclamò stupito, scattando in piedi.
"Sto meglio. Avevo fame..." confessò il ragazzo, strofinandosi gli occhi.
Sembrava un pulcino spaurito e Victor cedette all'impulso di abbracciarlo. Lo strinse così forte che quasi gli tolse il respiro.
"Mi spiace di averti fatto preoccupare." ammise mortificato Yuri.
"L'importante è