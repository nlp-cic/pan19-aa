volta io ho bisogno di tempo per me e non posso badare sempre a te in continuazione; dunque, a meno che tu non ti senta male o abbia qualche serio problema di salute, credo che sia meglio darci la buonanotte e...”

“Sì, ho un serio problema di salute!” tirò fuori Finn d'improvviso. Il panico l'aveva fatto parlare. “Sto molto male, ho bisogno che tu... Che tu... Mi dia un aiuto! Davvero, Poe...!”

Il pilota guardò storto l'amico, con piena diffidenza. Poi si mise le mani sui fianchi, occhi bassi, ponderò la questione tra sé. Probabilmente, stava soppesando se era il caso di concedergli un barlume di fiducia oppure prenderlo direttamente a calci.

Alla fine, l'affetto prevalse: “Va bene. Hai vinto. Lo mando via, ma poi mi spieghi sul serio che cosa ti prende.”

Uscì senza dire nulla, mentre il volto di Finn si illuminava di sollievo. Era veramente felice all'idea che il pericolo fosse stato sventato, che il biondo sloggiasse. Non uscì dal bagno: li sentì parlare, udì Poe scusarsi. Nessuna lite. Quando percepì il rumore della porta che si chiudeva, Finn si decise a rientrare nella stanza. Ora c'erano solo lui e Poe. Questi aveva ancora gli occhi sulla porta e non lo guardava. Fin trasalì, quindi, quando gli rivolse una domanda: “Allora? Stai male veramente o era solo una farsa?”

“Ah... Ehm...” balbettò Finn, che ora che aveva ottenuto quello che voleva, allontanare il suo motivo di paura, non sapeva bene come risolversi. “Non è male fisico, è...”

“Non dirmi che hai fatto tutto questo solo per mandare via Nate” chiese Poe, cupo e atono. “Perché non volevi che rimanessi con lui.”

“Beh, certo non mi faceva piacere saperti con un tizio tanto odioso...” ammise Finn.

“E io che volevo darti il beneficio del dubbio!” proruppe l'uomo con rabbia. “Che tu fossi del tutto ingenuo e non capissi niente di quello... Di... Non... Non puoi adesso presentarti e farmi scenate di gelosia, Finn! Non puoi impedirmi di fare la mia vita! Non puoi!”

Finn lo guardò con tanto d'occhi per quello sfogo inaspettato. Non aveva mai alzato la voce con lui, prima. “Gelosia? Io...”

“Ok... Ok.” Poe cercò di calmarsi. “Non volevo gridare. Non è colpa tua. Sono io che ho deciso di darti retta. Ancora, per l'ennesima volta. Mi ostino a preoccuparmi per te, quando la cosa migliore sarebbe disinteressarmene. Colpa mia, è solo colpa mia se non ci riesco.”

“Che cosa c'è tra te e quell'uomo?” chiese Finn; aveva bisogno di saperlo chiaro e tondo.

“Nulla. Non c'è assolutamente niente tra noi. Niente che avrà un significato, domani. Quello che volevo stasera era solo una sana scopata, tutto qui.”

Fu come se Poe avesse scoccato una freccia nello stomaco di Finn, al punto che quest'ultimo indietreggiò di qualche passo, incredulo. Non potendo sopportare tutto questo, serrò la mascella e poi comunicò: “Devo... Devo andare via, adesso...”

Si voltò e fece per scappare, e Poe l'avrebbe anche lasciato andare per un momento, ma quando il ragazzo fu sulla porta, egli invece sbottò: “Tu non vai da nessuna parte!”

Il tono di voce era stato così autoritario che Finn si era bloccato dov'era, mano sulla maniglia, e si era voltato a osservarlo. Con altrettanta convinzione, Poe disse ancora: “Sei venuto qui a interrompermi... A mandare all'aria tutto solo perché non mi volevi con lui... Ora resti!”

Si avvicinò verso Finn, fino a essere a nemmeno un metro di distanza; allungò una mano dietro di lui e chiuse la porta a chiave. Finn era quasi disarticolato, a metà tra il gesto di fuga e quello di sottrarsi a lui spalmandosi sulla porta, la presenza fisica ravvicinata di Poe che lo tramortiva.

Questi lo fissava intensamente, con serietà. Fece trascorrere un tempo che sembrava infinito, poi alla fine si risolse, disse: “Sto trattenendomi da mesi. Tu non hai la più pallida idea di come mi sento, di quanto sia difficile per me, non hai la minima cura di non passarmi sopra come uno schiacciasassi. Ogni volta. Parli di Rey, continuamente, e io ti devo stare ad ascoltare, e non ti accorgi di quanto vorrei che tu parlassi in quel modo... Di me. A volte credo persino di meritarmelo.”

La mano di Finn si aggrappò alla chiave, provò a girarla, ma Poe gli bloccò il polso.

“Se tu mi conoscessi davvero...” continuò l'uomo. “Sapresti che miracolo è stato trattenermi fino ad adesso. Avrei potuto approfittarmi di te, e persino obbligarti a fartelo piacere, ma mi sono sempre riuscito a fermare. Senza alcuna tua gratitudine, ovviamente.”

Era la prima volta che Poe gli stava così vicino, da quella volta di qualche mese prima in cui si era ubriacato e, mentre Finn lo sorreggeva per portarlo in camera, l'aveva praticamente atterrato di peso contro il