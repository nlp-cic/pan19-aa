ha senso, invece, perché qua allo United sto bene come tu stai bene lì al Milan, però il Real è il Real… sarebbe un cambiamento importante, grandioso ma è vero che al momento non è più il Real di un tempo. Dunque mi sto facendo due conti molto pratici. Voglio scrivere un’altra storia per un club storico però non sono un sognatore, al livello attuale della squadra e da solo non posso certo riuscirci. Mi serve qualcosa in più per farcela e nella fattispecie mi servi tu. Perez ha ragione. Insieme si può riscrivere la storia ma singolarmente no. - Era un discorso sensato e logico ed anche molto pratico e professionale, oltre che arrivista e megalomane. Per non dire egocentrico… ma cosa poteva dire? Lui non ragionava così per scegliere se andarsene via o no.- Io… capisco che sia stuzzicante l’idea di risollevare un grande club momentaneamente bloccato e che sia fenomenale la consapevolezza di poter essere il, diciamo così, salvatore del momento, però io non sceglierò mai in base a… bè, praticamente alla gloria. Io non gioco per questo. Certo, sono cose importanti, ma gioco perché amo farlo, è ciò che so fare al meglio, è ciò che io sono… io sono un calciatore di cuore, sostanzialmente… non sceglierò mai in base ad idee di gloria… se tu sei così io non ti biasimo, lungi da me dal farlo, ognuno è diverso e fa come crede, però io no. Io non sono così. E non me ne andrò mai dal Milan. - Semplicemente. Era molto preso dal discorso e si stava scaldando. Sentiva l’emotività salire pericolosamente e spaventato dall’idea di mettersi a gridare, cercò di calmarsi respirando a fondo un paio di volte. Si strofinava il viso ed i capelli di continuo cercando di smettere di tremare. Perché quel discorso lo coinvolgeva tanto? Perché dirgli praticamente di no gli stava assurdamente costando tanto come gli sarebbe costato andarsene dal Milan?Non si era mai soffermato sulla proposta, aveva subito avuto le idee chiare in merito. Milan a vita. Cosa stava succedendo, ora?Solo perché uno gli diceva che accettava solo se ci veniva anche lui e gli proponeva una serie di motivazioni razionalmente accettabili ma non emotivamente buone?Cristiano capì che non l’avrebbe mai convinto in quel modo, specie così lontano, e volendo invece farlo si innervosì.- Ma non puoi non considerare il lato venale della situazione. A parte i soldi che sono tanti e ne abbiamo comunque già tanti ugualmente. Parlando di calcio… cioè, è il Real Madrid! Davvero non hai mai pensato di andare lì o magari al Barcellona o allo United? Davvero pensavi di rimanere lì a vita? Potrebbe essere un ulteriore salto di qualità che ti aspetta per… - Ma Ricardo, sebbene capisse che lo stesse facendo per convincerlo e quindi perché ci teneva molto ad averlo con sé, non poté sentire ulteriori ragioni.- Per me non è abbastanza. Non accetterei mai solo per questo. È vero… Real, Barça, United… tutto quello che vuoi… ma io sto bene qua, punto. Certo, la squadra sta passando un momento difficile per via di questo assurdo calcio scommesse, però io do me stesso nel bene e nel male a ciò che amo, ed io amo questa squadra. Sono felice qua. Non vedo perché cambiare ed andarmene, non vedo proprio perché… - Con questo ritenne il discorso chiuso. Cristiano stesso non seppe cos’altro dire lì su due piedi, totalmente impreparato all’eventualità di un rifiuto. Era stato troppo sicuro di convincerlo che nel sentirlo così risoluto ed inamovibile sull’argomento, lo spiazzò e lo zittì.A quel punto Ricardo con gentilezza e scosso, come se comunque fosse estremamente difficile trattarlo così, rifiutare e salutarlo, gli augurò buona fortuna con la sua carriera e con le sue scelte. Non gli chiese cosa avrebbe scelto e cosa avrebbe fatto, diede per scontato che avrebbe seguito il suo cuore, come lui.Non avrebbe di certo mai immaginato che non avrebbe mollato, invece. Del resto era un osso troppo duro, non sapeva rassegnarsi, non sapeva perdere, non sapeva semplicemente cambiare strada se si metteva in testa una cosa.E si era messo in testa Ricardo Kakà.Certamente. Kakà, non Real Madrid.Semplicemente Kakà e l’aveva fatto dal momento in cui avevano giocato l’uno contro l’altro, anni prima.Non passò molto, di preciso appena qualche giorno, quando lo stesso numero tornò a chiamarlo.In realtà gli scrisse se poteva venire in un certo posto che lo aspettava per parlare.Era un hotel in periferia di Milano, cinque stelle ma situato in una zona piuttosto tranquilla. Soprattutto discreto.Non credendo davvero che fosse venuto veramente lì a Milano, si rispose che probabilmente era lì per un altro motivo e che ne aveva approfittato per vederlo. Credendo alla cosa più logica, si lasciò poi prendere dall’emotività pensando che forse il presidente gli aveva offerto una proposta per venire al Milan e che era lì per accettarla… Quando arrivò in camera era ormai convinto di quella versione, non poteva certo pensare che avesse ancora in testa il Real e che volesse convincerlo. Gli aveva detto di no, in fondo…L’accolse con un