il suo sorriso. Sua cugina non era male, davvero, ma non erano quelli i suoi programmi!


«Sono pronto!»Lily diede un’occhiata al cugino. Il viaggio in Romania con zio Charlie lo aveva irrobustito, i capelli biondi e leggermente lunghi cadevano ondulati ai lati degli occhi – nonna vorrà farglieli sicuramente tagliare – e le lentiggini erano appena visibili. Fece una smorfia:«Cercheranno di uccidermi o di allisciarmi?»«Chi?» il ragazzo sgranò gli occhi confuso.«Le ragazze in spiaggia.»Scrollò le spalle, ignorando la risata di Louis. “Povere ragazze!” pensò guardandolo.


“Poveri ragazzi!”
Aveva osservato Dominique togliersi l’abitino scoprendo definitivamente il corpo longilineo coperto appena dal costume. Lily per tutta risposta si era raggomitolata nascondendo – o per lo meno provando a nascondere – i fianchi, le cosce, la pancia.
«Ma che fai?» Dominique l'aveva fissata con un sopracciglio inarcato.
Era arrossita fino alle orecchie, indecisa se fosse meglio buttarsi subito in acqua oppure rivestirsi e tornare in un orario più appropriato (magari mezzanotte).
«Hai intenzione di scioglierti qua al sole? Abbronzarsi non mi sembra un’opzione»
E invece lei, che con solo tre anni di più sembrava una donna fatta e finita, era riuscita persino ad acquisire un delicato colorito dorato che metteva in evidenza le lentiggini e faceva sembrare i capelli ancora più chiari. Un braccio l’aveva afferrata con decisione, tirandola in piedi. Improvvisamente Lily Luna si era trovata a pochissima distanza dai suoi occhi turchesi e il sorriso beffardo.
«Vediamo se sei la degna figlia di Harry Potter e Ginny Weasley.» aveva sussurrato prima di iniziare a correre verso la spiaggia. 

Era inorridita al vantaggio che la sua sorpresa le aveva concesso.

 “Maledetto sguardo-Veela!”



 


Sulla strada per il mare, Louis tornò all’attacco: «Allora? Chi è?»«Te lo dico quando arriva anche Hugo.»«MA CHE MI SIGNIFICA! Hugo arriva tra due giorni!»«Tra due giorni saprai…» non riuscì a controllare il sorriso soddisfatto.«Chi lo sa già?»«Miriam.»«Nessuno dei nostri cugini? Fratelli? Zii?»«No, tranquillo, voi sarete i primi a saperlo. Non lo sa ancora nessuno.»


«Chi è il mittente di quelle segretissime e numerose lettere?»
Dominique, sdraiata a pancia sotto, si stava divertendo a distruggere il prato del giardino curatissimo della zia.
«Un amico.» aveva risposto evasiva, lo sguardo incatenato al gioco di filamentose nuvole che si stava svolgendo nel cielo terso.
L’altra le aveva lanciato un’occhiata maliziosa, così simile a quelle del fratello.
«Un amico da quanto?»
«Un mesetto…»
«Ti sta molto simpatico, eh…»
Era rotolata di scatto su un fianco, gli occhi sgranati: «Si vede tanto?»
Dominique era sbottata a ridere e aveva rotolato sull’erba, finendo – supina – a pochi centimetri da lei. Può una risata accarezzarti?


«Almeno dimmi da quant’è!»Lily, avvicinatasi al suo asciugamano, sorrise, si chinò su di lui e gli strizzò i capelli bagnati addosso.«Figlia di Morgana, di Circe e di tutte quelle altre lì!»Mentre Louis si contorceva, Lily si sdraiò sull’asciugamano ridendo: «Sei peggio di una donna…»«Non puoi tenermi all’oscuro. È il tuo primo ragazzo! Devo sapere a chi devo fare il discorsetto della sofferenza e con chi me la dovrò prendere se tuo marito ti troverà defraudata!»«LOUIS!»Si coprì il viso con le mani, ma immediatamente la sua mente fu piena di immagini.

 

«Che hai?»Dominique era comparsa dietro di lei, sbirciando la lettera che teneva tra le mani. Voltandosi, si era trovata a brevissima distanza da quel viso. "Vorrei contarle le lentiggini."«Allora?» Dominique si era voltata verso di lei: «Devo organizzare la prima spedizione punitiva?»Come poteva avere labbra così perfette? Chi gliele aveva disegnate? Lily aveva sbattuto più volte le palpebre. Che le aveva chiesto?«No… è che, per ora, va tutto bene, ma poi… quando tornerà…» Aveva abbassato lo sguardo arrossendo: «È il mio primo ragazzo.»Dominique rise, abbracciandola. Profumava di lavanda, come la Provenza.«Allora? Quale dei tanti problemi da prima storia ti affligge?»«Ma… ma… nessuno e tutto…»Sua cugina si era seduta con un balzo sulla scrivania.«Dai… io sono qui… dimmi tutto, dal problema più stupido – che poi non lo è mai – a quello più preoccupante…» l'aveva maliziosa: «… A quello più imbarazzante! » 

Rivolse il viso all’acqua scrosciante della doccia. Era possibile sentirsi tanto sporchi? Era giusto? Sì, assolutamente, era ovvio. Lei era sporca. Chiuse l’acqua e riprese il sapone. Qualcuno bussò alla porta.«Muoviti Lily!»«Un minuto Louis! Ho quasi fatto!»

 «Muoviti Lily!»«Un minuto Dom, ho quasi fatto!»Uno scatto immediatamente seguito da un altro. Aveva voltato la testa.  «Ma che fai?»Dominique, il prendisole già attorno al collo, l’aveva guardata scrollando le spalle.«Le tue docce durano una vita. Non starò ad aspettare che il sale mi si secchi addosso.»Lily aveva inarcato un sopracciglio: «Povera… non rovineremo la tua povera