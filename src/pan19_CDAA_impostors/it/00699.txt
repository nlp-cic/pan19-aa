è andata via in un momento di distrazione – in un momento in cui è stato preso dalla non-realtà – e si è sorpreso della capacità del libro di prendergli così tanto il pensiero da lasciarlo indifferente a tutto.
Nessuna stranezza, dopotutto, perché anche lui è capace di enorme entusiasmo.
Si è quindi avvicinato al bancone del Bigliettaio, sedendosi su quello sgabello alto che prima non c'era; nota, ma solo con la coda dell'occhio, una lunghezza spropositata del ripiano orizzontale, che con tutta probabilità è impossibile da mantenere all'interno dell'abitacolo di una gondola così piccola.
Il cliente accanto a lui sfoglia un libro fitto fitto di parole, e sembra sorridere allegro ogni volta che si conclude il paragrafo. Ha uno sguardo strano, un po' perso, che vaga solo sulla superficie bianca di quelle pagine.
Il Bigliettaio lo distrae con la sua risposta.
-Per ora siamo ancora in Canal Grande. Poi procederemo verso la Giudecca.
Guarda distrattamente lui come guarda, sempre distrattamente, l'esterno tra le pieghe colorate della vetro della finestra. Nota un edificio alto e stretto, con colonne che finiscono in capitelli sporgenti e in archi molto acuti.
-Oh. E dove ci fermeremo?
-Dove c'è abbastanza umanità.
Mastica il nulla, ricordandosi di non aver alcuna sigaretta a disposizione. C'è odore di polvere, ovunque, di quella che si appiccica alle cose a strati e non viene più via, ma nessuna delle sue tracce dannose.
-Avete orari precisi di apertura?
-Ha intenzione di tornare a farci visita?
Il Bigliettaio pare piuttosto sorpreso, all'inizio, e poi le sue rughe finalmente prendono una forma precisa, che il Passante riesce a riconoscere: preoccupazione velata.
-Oh, no signore. Non può farlo. Il suo cuore non reggerebbe l'impatto.
Non capisce il suo essere addolorato, né il significato della piega della sua bocca. Gli occhiali non brillano più, e sullo sfondo del silenzio della loro conversazione c'è solo il passo lontano di un altro cliente che si sposta di scaffale in scaffale, alla ricerca di chissà che cosa.
Cerca di sorridere a propria volta, rimediando alla mancanza.
-Però, finché voglio, posso rimanere qui. Giusto?
Il Bigliettaio riprende l'emozione di prima, come se nulla fosse.
-Questo è giusto, signore.
Il Passante non è inquietato, perché niente di quel vecchio pare volergli impedire alcunché. Tutto ciò che capita su quell'imbarcazione, tra i mobili di una biblioteca come un'altra, dipende unicamente dal suo volere e dal suo desiderio. Pare, forse, metterlo alla prova, o soltanto offrigli una possibilità d'essere in più, che mai ha avuto prima. È stuzzicato, intrigato, ma non può dire di essere meno partecipe nella risoluzione di quella scelta, perché non c'è niente che la parola può fare se non è l'uomo stesso o a pronunciarla o ad accettarla in sé: la magia, come la fantasia e l'illusione, devono trovare il consenso per sprigionare davvero la loro immane forza, altrimenti rimangono un divenire incompleto e insoddisfatto
Eppure, quanta luce, quanta verità. C'è dignità in ogni modo di vivere, anche nel vivere di un personaggio da fiaba, compreso in limiti definiti e contornanti. Tutta la mente è un mondo, e come tale può essere solo esplorato con il giusto bastone da passeggio.
Il Bigliettaio fa per chinarsi dietro il bancone, come davanti a uno sportello invisibile.
-Gradisce qualcosa da bere?
-Posso bere qualcosa?
Il Passante è ancora una volta sorpreso, considerando il luogo dove si trova; l'altro, però, non smette di sorridere.
-Ciò che gratifica la mente è prezioso e confortante. Ma molti uomini si dimenticano in virtù di questo quanto sia importante gratificare anche il corpo, che non è altro che la sede della mente. Nell'armonia, la fertilità è più che feconda, e sprigiona tutta la sua meraviglia.
Ricambia il sentimento, e si appoggia con i gomiti sul bancone per sporgersi in avanti. Anche il ragazzo accanto a lui, alla fine, è sparito nel nulla.
-Cosa offre la casa?
-Tisane aromatizzate alle erbe o ai frutti di bosco.
-Camomilla?
-Anche, ma sconsiglierei qualcosa di troppo forte.
-Magari anche un dolce.
Un altro sorriso, e uno sguardo un poco più ammiccante.
-Stia solo attento a non spargere briciole.

 

Pien de frezze 'l dio d'Amor.
Diffidenza che si incrina, sotto il peso delle emozioni raggianti e allegre, fino a spezzarsi e a lasciare soltanto i cocci di sé che si frantumano come sabbia sul pavimento, inglobati poi dal tutto fino alla privazione stessa dell'essere.
Il Passante si è immerso nel suo terzo libro, raccolto da quelle dita curiose che si sono lasciate sedurre da un particolare in più – il riflesso della luce che proviene dalla lampada posta in alto su quella copertina dalla rifinitura di metallo, splendente come una stella. Sorride, alle volte, perché riconosce significati impliciti nella lingua intima e piena di suoni che gli appartiene come può appartenergli la cultura e la morale del proprio luogo natio.
Ha imparato ad assecondare il dondolio della gondola, anche quando questo diviene