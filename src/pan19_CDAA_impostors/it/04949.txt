si girò di scatto facendo sussultare la ragazza dietro di se. “Bart tutto bene?” chiese Lisa preoccupata per la sua strana reazione. Bart si girò verso l’albero. Non c’era nessuno. “Niente, Liz, torniamo a casa”. Accompagnò la sorella davanti l’ingresso, poi iniziò la sua corsa. Cercò di concentrarsi sulla musica – Ignition di TobyMac- ma il ricordo di quella figura era sempre presente; si sentiva osservato, perciò decise di tornare a casa prima. Dopo essersi dato una rinfrescata, continuò a fare i compiti finché la madre non lo chiamò per la cena. Si sedette a tavola e aspettò che tutti fossero seduti prima di iniziare a mangiare. Lisa e Maggie raccontarono la loro giornata, mente Marge e Bart le ascoltavano e di tanto in tanto le interrompevano. Homer era troppo indaffarato ad ingozzarsi con la cena per starle a sentire. Dio, ma come poteva una persona essere così disgustosa? Bart evitò accuratamente di guardarlo per non rimanerne nauseato.

Finita la cena, mente Marge sparecchiava e Homer guardava la televisione, i tre ragazzi salirono a lavarsi i denti e a continuare i loro compiti. Dopo aver –finalmente- finito l’ultimo compito di matematica, Bart guardò l’orologio: le 21.27. Si stiracchiò, poi decise di andare da Maggie per vedere se le serviva un aiuto con i suoi esercizi. La porta era aperta, così entrò e si appoggiò allo stipite. La stanza di Maggie, illuminata dalle lampade, era di un lilla chiaro, i mobili dello stesso colore; posta accanto alla porta vi era una specchiera sempre sulle tonalità del violetto; sopra di essa vi erano delle mensole rosa riempite di varie statuine di fate e angeli; seduta alla scrivania, dal colore simile a quello della specchiera, stava Maggie, china verso i compiti, mentre Lisa stava seduta sul suo letto a gambe incrociate. Entrambe indossavano già i pigiami. “Serve una mano piccola?”. Maggie si voltò verso di lui. “Grazie ma ho quasi finito. Lisa mi ha aiutato prima”. “Dovere tesoro” disse questa facendole l’occhiolino. “Ok, allora io vado a dormire. Buonanotte” disse, dando un bacio in fronte a Maggie e uno sulla guancia a Lisa. “Notte fratellone” replicarono in coro. Ritornato in camera sua, preparò lo zaino, controllò la sveglia, si infilò il suo pigiama e andò a dormire. Chiuse gli occhi, crollando quasi subito, lasciando vagare la mente.

 

Nessuno si accorse che, dal lato opposto della strada, dentro una macchina una figura stava osservando la finestra appena oscuratasi della stanza di Bart.


Abduction


Mercoledì 7 Marzo, ore 18:32

 

“Ciao ma’, io vado, ci vediamo dopo!” disse Bart uscendo per la sua corsa serale. S’infilò le cuffiette dell’I-pod e, dopo aver scelto la canzone – “Dying for an Angel” de Avantasia- iniziò a correre. L’aria fredda sferzò il suo viso, facendogli lacrimare leggermente gli occhi. Nuvolette di vapore gli uscivano dalla bocca socchiusa, segno che faceva ancora molto freddo.

Quella sera, Bart aveva indossato una felpa pesante e un cappellino di lana della stessa tonalità della tuta, e la sua corsa fu più lenta rispetto alle altre volte. Voleva riflettere, voleva pensare, soprattutto voleva osservare il mondo che lo circondava. In effetti, più che una corsa la sua somigliava ad una marcia. Il ricordo della figura oscura incontrata al cimitero era ormai svanito, non serbava alcun ricordo di quell’incontro. Nonostante tutto, si sentiva irrequieto; cercava di scacciare dalla mente quel pensiero che lo tormentava, quella sensazione di pericolo che il suo sesto senso gli stava mandando.

“Sarà solo suggestione” pensò. Concentrò lo sguardo su ciò che lo circondava. I quartieri che attraversava erano formati da piccole villette uguali, tutte della stessa forma e dimensione, come se fossero appena uscite da una di quelle fabbriche di prodotti a catena; l’unica variante era il colore. Bart pensò che tutte quelle case, così simili tra loro, non fossero per niente belle, anzi, lui avrebbe preferito di gran lunga che ogni casa avesse una seppur minima distinzione: l’altezza di un comignolo, una finestra più piccola, qualsiasi cosa, invece che essere un copia-incolla, ognuna con la cassetta della posta e il bidone dell’immondizia posti alla stessa distanza. Pensò che gli sarebbe piaciuto vivere in una casa a mattoncini, oppure in una di quelle baite di montagna di legno, quelle con le verande davanti. Sorrise a quel pensiero. “Sì, sogna pure Bart, tanto probabilmente da qui a dieci anni anche tu vivrai in una di queste case”. Rise di se stesso e svoltò l’angolo.

Entrò in un piccolo parco verdeggiante pieno di alberi, alcuni sempreverde, altri che stavano mostrando i segni delle prime piccole foglioline e dei timidi boccioli; al centro del parco c’era un piccolo laghetto dove nuotavano e giocavano dei piccoli anatroccoli controllati dalla madre. Bart decise di sedersi sulla panchina più vicina allo specchio d’acqua che si increspava al minimo movimento. L’I-pod cambiò canzone –“Silver Lining” degli Hurts- e lui, quasi senza rendersene conto, iniziò a canticchiare, chiudendo gli occhi e