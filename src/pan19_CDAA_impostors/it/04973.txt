La giovane notò subito che la maggior parte di loro erano maschi. Le ragazze rappresentavano decisamente la minoranza degli studenti; erano una ventina solo tra le matricole. E forse raggiungevano le sessanta persone contando anche le studentesse più grandi.

"Meglio così... Non ho molta voglia di passare l'anno a litigare per delle sciocchezze! A proposito, chissà se c'è qualcuno che conosco..." si chiese, guardandosi un po' intorno. Così, a prima vista, non sembrava che ci fosse qualcuno della sua città, né tantomeno qualcuno che conosceva. La cosa non la sorprese particolarmente. Non aveva amici e la città da cui proveniva era molto grande. Le probabilità di conoscere qualcuno erano, perciò, molto scarse. Tirò un sospiro di sollievo.

“Menomale! Sarebbe stata una rottura se ci fosse stato qualcuno della mia città…”

La ragazza seguì la fila delle matricole fin dentro l'edificio e ritirò la divisa da una signora grassottella e bassa di statura, che, da dietro gli occhialini calati leggermente sul naso a patata, sorrideva imperturbata a chiunque si trovasse davanti.

"Questa sì che è una strana signora... Mi chiedo perché continui a sorridere come un’idiota…" pensò sorridendo meccanicamente alla donna. Per i suoi gusti erano stati anche fin troppo amichevoli. Non le piacevano tutte quelle smancerie e non vedeva l'ora di potersene restare da sola nella sua stanza. Odiava la compagnia delle altre persone e soprattutto odiava l'ipocrisia. Non sopportava quelle persone che si fingevano amici solo per il proprio tornaconto. Questo era uno dei motivi per cui non stringeva amicizia con nessuno. Yomi, questo il suo nome, era sempre stata sola anche per sua scelta e la cosa non l'aveva mai turbata. Le piaceva rimanere sola, ed era certa che, finché doveva pensare solo a se stessa e ai propri interessi, niente le sarebbe andato storto. Il suo era un modo di pensare molto egoistico, ma era così che aveva deciso di vivere ed era sicura che così avrebbe sempre fatto.

"In fondo, a cosa servono gli amici? Se sono sola, posso fare ciò che voglio senza dover preoccuparmi di nessuno..." pensò incamminandosi da sola verso il dormitorio femminile."Però… Ho promesso a mio fratello che mi sarei fatta degli amici. Sembrava così preoccupato per me, che l'ho promesso senza nemmeno pensarci. Che rottura… Non posso deluderlo di nuovo…"

Era così assorta nei suoi pensieri, che non si era nemmeno accorta di essere finalmente arrivata al dormitorio femminile. Si trattava di un edificio imponente, circondato su tre lati da una specie di fossato che lo isolava dal resto del complesso, per evitare che qualche impavido guardone potesse entrare e spiare. Il cancello in ferro battuto era aperto, per permettere alle nuove e vecchie studentesse di entrare nell'edificio. Yomi varcò l'ingresso, attraversò velocemente il viale alberato ed entrò nel dormitorio femminile. Salì le scale in marmo e, seguendo le indicazioni sul foglietto di carta che le era stato consegnato con la divisa e i vari cartelli appesi ogni tanto alle pareti, raggiunse finalmente la sua nuova camera. Girò la chiave nella toppa ed aprì la porta, restando quasi senza fiato per la seconda volta in un giorno. Era una singola, grande quanto una doppia, se non di più, con tanto di bagno privato con doccia e un piccolo salottino con la televisione e il computer. Era molto spaziosa e profumata, la biancheria era stata appena cambiata ed era stata completamente tirata a lucido per l'arrivo della nuova inquilina. Sul letto rifatto c'era un foglio con il programma della serata: alle 8.30 cena-buffet di benvenuto nella sala da pranzo, con un breve discorso della professoressa responsabile e della rappresentante del dormitorio. Yomi storse il naso, leggermente contrariata. Non le piacevano i ricevimenti; c'era sempre troppa gente per i suoi gusti. Inoltre, aveva l'impressione che sarebbe stata una delle poche, se non l'unica ragazza, ad essere una Slifer. Ed aveva il presentimento che questa cosa non sarebbe passata inosservata.

-Forse non è stata una grande idea accettare questa condizione... Non che avessi altra scelta, però… Possibile che quell’idiota pensi sempre e solo a se stesso!-sospirò, buttandosi a peso morto sul letto.-Vabbè, meglio iniziare a prepararsi, visto che non ho molto tempo prima della cena.

La ragazza fece una doccia veloce e indossò la divisa del dormitorio: una mini-gonna rosso acceso e una giacca senza maniche bianca, con i bordi dello stesso colore della gonna. Le avevano dato anche le scarpe, un paio di stivaletti bassi con il tacco, sempre dello stesso colore della gonna. Yomi si guardò al grande specchio che si trovava di fronte al letto, accanto alla scrivania, cercando di capire se quel colore le donava o meno. Arrivando al dormitorio aveva notato alcune ragazze più grandi; la loro uniforme era molto simile alla sua, soltanto blu. E, purtroppo, la divisa blu era decisamente più carina di quella rossa, sebbene il rosso fuoco rispecchiasse parte del suo carattere e della sua personalità.

“La preferivo blu… E’ decisamente più carina e sobria!”

Dopo essersi sistemata i lunghi capelli castani, uscì dalla stanza e, cercando di orientarsi nell'edificio