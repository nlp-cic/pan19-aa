in ordine i propri pensieri e continuare. Il moro lo osservò inarcando un sopracciglio e stendendo le gambe, allungandole verso il pavimento e dando mostra, ancora una volta, della sua eccessiva magrezza. «Ma…» lo incitò a continuare, poggiando le mani sulle proprie ginocchia. Harry si morse il labbro inferiore, lasciando vagare lo sguardo su quelle gambe nude e scure, avvertendo le mani prudere ed il desiderio di toccarle nascere dentro di sé. «Non riesco a smettere di guardarti.» disse, alla fine, sospirando. Sul viso del moro si aprì un’espressione divertita, gli angoli delle sue labbra si piegarono all’insù ed i suoi occhi brillarono di una luce particolare, diversa dal solito. «Non hai mai visto un ragazzo in vita tua?» domandò sornione. Il riccio arrossì appena e sbuffò, abbassando lo sguardo e mordendosi il labbro inferiore con forza, quasi a sangue. Lo conosceva da una vita, eppure ogni volta riusciva ad imbarazzarsi come se quello fosse il loro primo incontro. «Ne ho visti tanti di ragazzi, Zayn.» rispose, scuotendo la testa. «E lo sai bene.» continuò, lanciandogli un’occhiataccia. Zayn rise, mettendosi in piedi ed avvicinandosi a lui lentamente, misurando i passi ed assumendo quella tipica espressione che Harry definiva letale, un’espressione provocatoria e maliziosa che avrebbe fatto crollare le difese di chiunque; il moro si fermò proprio davanti a lui, poggiando le mani sui fianchi e divaricando leggermente le gambe, ad una spanna dal suo tocco. Se Harry avesse allungato le braccia sarebbe riuscito a sfiorare quella pelle con le proprie mani, saggiandone la consistenza con i polpastrelli. «Ma nessuno è riuscito a tenerti all’interno del suo letto per più di una settimana.» asserì, curvandosi leggermente verso di lui ed avvicinando il proprio viso al suo. «Nessuno tranne me.» continuò, con la lingua tra i denti e gli zigomi alti.  Il riccio sbuffò ancora, chiudendo gli occhi ed ispirando aria lentamente, sgranchendosi le mani e torturando ancora una volta il proprio labbro inferiore con i denti.  «E’ colpa della tua…» tentennò, provando a dire qualcosa ma non riuscendoci. La gola gli si seccò improvvisamente, la lingua impastata gli impedì di pronunciare qualsiasi tipo di parola, quando il ragazzo di fronte a lui si sedette sulle sue gambe con delicatezza, accavallando le proprie e sfiorandogli il collo con il proprio respiro bollente.  «Della mia…» lo incitò a continuare il moro, scandendo ogni parola. Il calore della pelle, il profumo del dopobarba, il respiro bollente e gli occhi penetranti erano la sua arma; nessuno resisteva a lui e proprio per questo motivo le mani di Harry si poggiarono sulle cosce di Zayn, sfiorandole ed afferrandole poi con prepotenza, mentre al riccio sfuggiva un sospiro sofferto che lo fece arrossire. «…aura maligna che mi attira a te e non mi permette di respirare quando mi sei vicino.» continuò, chiudendo gli occhi, sconfitto. Zayn aveva un aspetto trasandato, appariva malaticcio e dava l’impressione di essere un anoressico ormai in fin di vita, eppure riusciva sempre ad averla vinta e a ridicolizzarlo in ogni modo possibile; era abile e furbo, si serviva di un sex appeal innato e lo utilizzava contro l’unica persona che non riusciva a resistergli neanche dopo averci provato svariate volte. La sua pelle era come una droga per Harry, dipendeva dalla sua consistenza, dal suo profumo e dalla sua lucentezza; Zayn era a conoscenza del suo punto debole e faceva leva su di esso ogni volta che lo riteneva utile e possibilmente soddisfacente. «Ci conosciamo da così tanto tempo, eppure non riesci ancora a resistermi.» disse Zayn, poggiando una mano sul suo volto ed accarezzandogli una guancia, aprendosi in un sorriso che di divertito questa volta non aveva niente. «Mi fai sentire desiderato.» continuò, addolcendo lo sguardo e fermandosi ad accarezzare le sue labbra con l’indice della mano destra. Harry schiuse le labbra e lasciò che la ruvidità di quel dito gli stuzzicasse la lingua, sfiorandola delicatamente. «Io ti desiderio in ogni istante della mia vita.» si lasciò sfuggire il riccio, socchiudendo gli occhi ed annaspando alla ricerca d'aria. Zayn rise, poggiando le labbra sul suo zigomo destro e sfiorandogli il viso con le ciglia scure e lunghe. «Lo so.» ribatté. «Te lo leggo negli occhi, da sempre.» Harry gli afferrò i fianchi con le mani e li strinse così forte che lasciò quasi i segni dei polpastrelli su quella pelle color caramello, avvicinò il proprio viso al suo e catturò le sue labbra con le proprie, sfiorando la sua lingua con la propria, muovendola in sincrono con essa, saggiando le pareti di quella bocca che conosceva alla perfezione. Zayn mugugnò e gli passò le braccia attorno al collo, accarezzandogli la nuca con le dita e giocando con i suoi ricci morbidi e profumati, sfiorandogli una caviglia con il piede nudo e facendolo rabbrividire; Harry gli passò le braccia attorno al corpo e lo avvicinò a sé, facendo scontrare i loro petti coperti, sfiorandogli la pelle al di sotto della maglia e sospirando, beandosi di quella consistenza morbida e liscia e chiudendo definitivamente gli occhi, poggiando la schiena al divano e lasciandosi dominare dalle proprie sensazioni. «Hai una relazione da portare a termine, Harold.» sussurrò