se non lo riconoscesse più. L'altro Kanda invece la padroneggiava senza problemi, la possedeva completamente. Dunque era lui la copia: lui, che non ricordava cosa fosse accaduto dopo che aveva toccato l'Innocence, in quella foresta lontana; lui, che 
non aveva 
Mugen. Lui, che aveva paura e non riusciva a controllare i propri sentimenti.





Un Kanda mutilato che non aveva ragione di esistere. Cosa ne sarebbe stato di lui? Komui aveva detto che lo sdoppiamento era solo temporaneo, che sarebbero tornati uno solo appena l'effetto dell'Innocence fosse svanito. Dunque, lui presto sarebbe morto.





Non che non l'avesse desiderato, quando si era reso conto di essere solo una macchina per distruggere gli Akuma, ma questo era stato prima che Lavi diventasse tanto importante per lui. Prima che si trasformasse nella sua unica ragione di vita. Anche se continuava a comportarsi in maniera incosciente, incurante di essere ferito, anche se la capacità di rigenerare era per lui una condanna a morte, adesso più che mai non voleva morire.





Eppure, ancora una volta non era padrone della sua vita; ancora una volta, non era chi credeva di essere. La porta del laboratorio in cui aveva vissuto, quando era solo un bambino, si spalancò di nuovo per lui e si ritrovò inghiottito nel vortice dei ricordi. Ricordi che non gli appartenevano nemmeno ora, perché lui non era Yuu Kanda, ma solo la proiezione di una parte del suo io. 





Così l'aveva definito Komui, ma lui era vivo! Nel petto aveva un cuore che batteva, provava sentimenti... era persino in grado di piangere; e, forse, proprio questo lo bollava come copia. Il vero Kanda non piangeva mai.




– Yuu?




La voce proveniente dal vano della porta interruppe quei pensieri e spezzò il silenzio, facendolo trasalire. Si alzò di scatto, assumendo istintivamente una posa difensiva.





Lavi era venuto a cercarlo? Perché? L'altro Kanda doveva avergli già detto che lui era solo una copia. Credeva che nella stanza dove era solito meditare sarebbe stato al sicuro, ma evidentemente Lavi lo conosceva troppo bene per non sapere dove trovarlo, quando lui non voleva esserlo.




– Non sono Yuu. – rispose, una profonda amarezza udibile dietro il tono rassegnato.



– Non dire sciocchezze, certo che lo sei. – lo rimproverò bonariamente Lavi, posandogli una mano sulla spalla. – Una parte di Yuu è sempre Yuu. – asserì con solennità, quasi con quell'affermazione stesse cercando di consolarlo.




Lo sguardo che gli rivolse doveva essere assai provato, perché il giovane spalancò l'unico occhio per un istante, prima di tornare a scherzare attraverso la maschera allegra dietro cui usava nascondere il suo vero io. Quasi gli sorrise di riflesso, perché lui amava entrambe le facce di Lavi, sebbene non ne comprendesse la ragione; e avrebbe tanto voluto dirglielo, prima di sparire per sempre. L'altro Kanda avrebbe conservato i suoi ricordi una volta che si fossero ricongiunti? Non lo sapeva, nessuno di loro lo sapeva.




– Quando annulleranno gli effetti dell'Innocence io morirò. – mormorò in tono pacato. Ricevette in risposta un sorriso comprensivo e un'altra pacca sulla spalla.



– Tornerete a essere una sola persona, non morirai affatto. – gli disse Lavi con convinzione.




Fingeva così bene... Lui avrebbe davvero voluto credere alle parole rassicuranti che gli offriva, ma sapevano entrambi come sarebbe andata a finire.




– Qual è la differenza? Io sparirò per sempre e lui riprenderà a soffocare i miei sentimenti! – scattò suo malgrado, sorprendendo Lavi con quello sprazzo di emotività, estremamente insolita per Yuu Kanda. 




Ma lui non era Kanda, ne era solamente il lato emotivo. Ecco cos'era, che gli rendeva tanto difficile controllare i sentimenti che provava! L'Innocence aveva dato vita a quella parte di sé che l'altro Kanda rifiutava di accettare e forse lui l'aveva capito. Perciò aveva spinto perché nessuno fosse presente al loro colloquio con Komui, perciò aveva preteso che fosse affidato a lui e non ai due Bookmen. Per poterlo controllare sempre.





Strinse forte i pugni, cercando di tornare in sé, sforzandosi di riprendere la facciata glaciale che avrebbe dovuto mostrare. Si sedette dov'era fino a poco prima, distogliendo lo sguardo dal giovane davanti a lui.




– Andrà tutto bene, vedrai. – disse quest'ultimo, sforzandosi di essere convincente. – Io... devo parlare con Yuu – continuò; gli prese il viso fra le mani e, gentilmente, lo forzò a voltarsi per potergli leggere negli occhi mentre rivelava le sue intenzioni – di voi. È molto importante, lo capisci vero? – Lavi vide che l'altro Yuu annuiva, l'aria addolorata. – Perché non ci aspetti nella caffetteria? Mangiamo assieme. – propose; il giovane annuì una seconda volta.




Kanda incassò il sorriso che ricevette a mo' di saluto e seguì con lo sguardo Lavi che se ne andava, lasciandolo di nuovo solo con i propri pensieri.



 

 



Lavi non sapeva cosa Komui avesse detto ai due Kanda, ma con lui era stato molto chiaro: se non riuscivano ad accettare di tornare una sola entità sarebbero davvero morti. Tutti e due. In quel frangente la capacità di rigenerazione dei loro corpi giocava contro entrambi