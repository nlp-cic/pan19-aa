al suo lavoro.Guy osservò la tesserina colorata e la ruotò per inserirla al suo posto nel puzzle, completando la figura di un cavallo. Quell’attività era completamente inutile, ma stranamente soddisfacente e se non altro aveva il pregio di distrarlo per qualche minuto dalle mille domande causate dal sogno di Alicia. Se anche lei li aveva visti in sogno, significava che le loro anime si mettevano davvero in comunicazione con lui? E allora anche l’avvertimento di Meg era da prendere sul serio?Ogni tanto prendeva il quaderno di Alicia e lo apriva, per essere davvero sicuro di non aver immaginato tutto.Si ritrovò a desiderare ardentemente che Alicia sognasse Marian, per poter rivedere il suo volto disegnato dalla mano della dottoressa. Se al posto di quello di Robin e Allan ci fosse stato il suo ritratto, Guy ne avrebbe avuto il cuore nuovamente spezzato, ma sarebbe stato disposto a pagare qualsiasi prezzo per poterla rivedere almeno una volta.- È la prima volta che fai un puzzle, ragazzone?Guy alzò gli occhi e sorrise alla donna dei pasti.- Si nota così tanto?- Mi sembra che te la cavi piuttosto bene, ma di solito si comincia dai bordi. Vedi? Ci sono quattro pezzi da mettere agli angoli, e poi quelli con un lato dritto formano la cornice esterna dell’immagine.- È una buona idea, grazie.- Sai una cosa? Ho passato un bel po’ di tempo a chiedermi cosa avrebbe potuto farti piacere. Alla fine sono arrivata a due conclusioni: per prima cosa la cioccolata solleva sempre il morale, perciò te ne ho portata un po’, ma non mangiarla tutta in una volta altrimenti starai male e poi i dottori se la prenderanno con me.Appoggiò un sacchetto di cioccolatini sul comodino e Guy le sorrise.- Grazie. Avete indovinato, la cioccolata è una delle cose che mi piace di questa epoca. E la seconda conclusione?- Ho pensato che forse era meglio pensare a qualcosa che potesse esserti utile. Mi è venuto in mente che quando era piccolo, il mio nipotino continuava a fare domande in continuazione: voleva sapere come funzionavano le automobili, da dove veniva l’elettricità, come era fatta la luna e un’infinità di altre domande per scoprire tutto quello che non sapeva. Alla fine mio marito gli ha comprato alcuni libri per rispondere a una parte delle sue mille domande. Allora in pausa pranzo sono tornata a casa e li ho recuperati dalla soffitta per portarli a te. Tu non sei un bambino, ma potrebbero servirti.Guy prese uno dei volumi e lo aprì a una pagina a caso: le pagine erano illustrate con colori vivaci e le spiegazioni erano brevi e scritte in un linguaggio semplice ed efficace.- Non ti ho offeso, vero? - Chiese la donna, vedendolo esaminare i libri, silenzioso e assorto. Guy alzò lo sguardo verso di lei.- No. Anzi, sono colpito dal disturbo che vi siete presa per me. Avete pensato a come aiutarmi e siete disposta a darmi quelli che per voi devono essere ricordi preziosi di vostro nipote…- Ehi, occhioni blu, smettila o mi farai commuovere. Mio nipote è cresciuto e quei libri non gli interessano più, mentre i ricordi li tengo nel cuore. A te servono di più, ora sono tuoi.- Mi avete fatto un dono prezioso, grazie.- Prego, ragazzone, pensa a guarire e quello sarà il ringraziamento migliore. Beh, ora vado, mio marito preferisce cenare presto.- Domani vi racconterò quello che volete sulla mia vita nella Nottingham del dodicesimo secolo.- Non ti farà soffrire pensare al passato?- Forse un po’, ma non mi dispiace poterne parlare con qualcuno a cui interessa davvero.- A domani allora.La donna uscì col suo solito passo vivace e Guy sorrise, commosso al pensiero che una persona che nemmeno lo conosceva avesse preso a cuore la sua situazione, tanto da volergli fare un regalo.Probabilmente nemmeno gli credeva e pensava di aver a che fare con un matto convinto di essere un cavaliere, ma aveva voluto aiutarlo lo stesso.Nella sua epoca, in pochi avrebbero usato tanta gentilezza nei confronti di un folle: lo avrebbero maltrattato o scacciato oppure, nel migliore dei casi, usato come giullare per deriderlo apertamente.Forse solo Robin avrebbe potuto essere capace di un gesto del genere, mentre nel ventunesimo secolo erano tutti molto più gentili. Forse qualcuno rideva alle sue spalle trovando buffa la sua storia, ma quasi tutti erano pronti a prendersi cura di lui e ad aiutarlo.Spesso si era chiesto se avendo la possibilità di scegliere sarebbe tornato nel suo tempo e non era stato capace di trovare una risposta, ma ora si costrinse a essere sincero con se stesso.No, non tornerei indietro.Avrebbe potuto farlo per Marian o per Robin, forse anche per Allan, ma erano tutti morti.Archer, fratello mio, perdonami, il nostro legame non è abbastanza forte. Non tornerei nemmeno per te. Preferisco essere trattato da folle in questo mondo compassionevole che ancora non comprendo del tutto piuttosto che tornare a essere odiato da tutti nel mio tempo.

- Siediti lì. - Ordinò Alicia, indicando una sedia, e afferrò una spazzola, brandendola con la stessa fierezza con cui un guerriero avrebbe impugnato una spada.Guy la guardò, un po’ preoccupato.- Mi sono già pettinato, Alicia.- Lo so, ma forse è