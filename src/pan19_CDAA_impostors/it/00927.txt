*   *   *   *   *





 





                                                                                                                          Mosca, 5 febbraio 1818





 
La vita di Harry era sempre stata molto tranquilla, quasi monotona, fino a quel dieci gennaio, quando le sue iridi verdi si scontrarono con quelle azzurre di Louis per la prima volta.
I suoi occhi l’avevano catturato, come un pesce nella rete, ipnotizzato e conquistato. Non passava giorno senza che il riccio pensasse a quel piccolo lembo di oceano, che pian piano stava imparando a conoscere ed esplorare.
Louis era arrivato come un temporale durante una mattinata estiva, aveva sconvolto la sua vita come una scossa, rivoluzionando le sue abitudini e colorando le sue giornate come un pittore; gli aveva tolto ogni dubbio e qualunque certezza potesse avere, svuotandolo completamente e creando un nuovo Harry.
L’aveva privato delle sue paure più remote, gli aveva mostrato che nella vita non esistono solo le giornate grigie, o le poesie sui luoghi pacifici e lontani, che bisognava andare oltre l’apparenza e superare i pregiudizi.
Che vivere era più che non morire.
Gli aveva confidato che lo spiava già da un po’, e che gli sembrava uno di quegli artisti un po’ strani, con un talento incompreso; l’aveva affascinato fin da subito.
Harry, il nuovo Harry, si era aperto, si era confidato, abbandonando la paura e la diffidenza che avevano accompagnato ogni sua scelta nella vita; era rinato.
Rinato grazie a Louis.
Rinato grazie a quelle conversazioni in riva alla Moscova, ai suoi sorrisi rubati, al bene che gli faceva anche solo la sua vicinanza, al suo profumo così particolare e ai baci mai dati, ma quasi implorati con gli sguardi.
Harry era convinto che il ragazzo non si rendesse conto del  bene che gli faceva, ma era disposto a fare qualsiasi cosa pur di farglielo capire.
Louis era diventato il centro del suo mondo, la sua stella del Nord, la sua ancora di salvezza, la sua unica certezza e allo stesso tempo la sua più grande paura; era il suo presente e il regalo più grande che quel gran bastardo del destino potesse fargli.
Non aveva mai creduto nel fato, ma ora capiva che tutte quelle giornate passate sulla vecchia e fredda panchina non erano state inutili, ma l’avevano portato a conoscere Louis.
E sarebbe stato disposto a passare una vita lì, pur di rincontrare il ragazzo dagli occhi color oceano che gli aveva rubato l’anima e il respiro.
Attese un’ora, due, tre, iniziò a tremare, ma di Louis nessuna traccia.
Cominciò di nuovo a nevicare ed Harry estrasse il quaderno, ricominciando a scrivere la storia che aveva tanto appassionato il moro.
Chissà, magari avrebbe funzionato da richiamo e in pochi minuti se lo sarebbe trovato lì, con il mento poggiato sulla spalla e il fiato caldo sul collo.
 
 








«Il pesce d'oro supplica il vecchio 
parlando proprio con voce umana: 
“lascia ch'io torni al mare!
Io ti darò per me gran riscatto: 
quello che vuoi potrai ottenere.” 
E spaventato il vecchio, e stupito: 
trentatre anni ch'è pescatore
e mai ha udito pesce parlare.
Il pesciolino d'or lascia andare 
ed a lui parla con gentilezza: 
“O pesce d'oro, con te sia Dio! 
il tuo riscatto, no, non mi occorre; 
ora ritornatene al mare azzurro,
per quant'è immenso libero va'.”»






 


 
Leggeri fiocchi di neve scesero volteggiando in aria e si posarono sulle pagine consunte e spiegazzate, bagnandone la superficie.
Louis non era venuto quel giorno, aveva abbandonato Harry, aveva tradito la loro silenziosa promessa di esserci sempre l’uno per l’altro.
“Non essere sciocco, vedrai che avrà avuto i suoi impegni. Non può mica stare tutto il giorno sulla panchina, pronto a venire per te. E’ ricco, probabilmente fidanzato, ha tante cose di cui preoccuparsi.” pensò il riccio prendendosi il viso fra le mani e sospirando pesantemente.
‘Probabilmente fidanzato’.
Non ci aveva mai pensato prima d’ora, anche perchè non ne avevano mai parlato, ma adesso sentiva questo pensiero corrodergli il petto ed espandersi per il torace, come una macchia di inchiostro su un foglio bianco e candido.
Il suo corpo perse improvvisamente calore e sentì un nodo stringersi attorno lo stomaco e in gola: era ovvio che fosse fidanzato, era un ragazzo così bello che nessuno se lo sarebbe fatto scappare.
Possibile che fosse geloso?
Harry non era mai stato innamorato e non conosceva nulla di questo sentimento, ma non si era mai accorto di provare qualcosa di più forte dell’amicizia per Louis.
Gli faceva male, tanto male, il pensiero che qualcun altro potesse essere il centro dei suoi pensieri, come accadeva a lui, perdersi e annegare nei suoi occhi azzurri e bearsi della sua risata dal suono così cristallino oltre lui, ma no, era sicuro di non amare Louis.
Che poi, qual era la vera definizione di ‘amare’?
Sentì due lacrime scorrergli lungo la guancia, rigando la sua pelle morbida e chiara.
Harry si sentiva come un paracadutista in caduta libera, ma stavolta aveva molta più paura dell’atterraggio.
 
 


 *   *   *   *   *   *   *   *   *


 



Mosca, 15 febbraio 1818





 








«Un “voi” vuoto con un “tu” caloroso


scambiava lui nel parlarmi


e suscitava nel cuore innamorato