meno voglia di lui di parlare dei poeti dell’età Flavia. La giornata scorre lentamente, passa il pranzo al telefono con Harry che è riuscito ad rientrare per controllare la bambina da Ella e mangiando senza voglia un panino. Liam Payne è nel panico, perché sua moglie è ufficialmente uscita fuori dai conti e guarda il cellulare ogni due per tre.“Ho solo paura di, sai… non riuscire a trovarmi lì!” sta continuando a ripetere, nonostante Louis abbia appena salutato con un “ciao, amore” la sua bambina già mezza addormentata.“Liam, amico,” lo interrompe allora “dovessero anche rompersi le acque ora, avresti il tempo di raggiungerla e farla partorire a New York.”Liam sospira, sembra quasi convinto. “E’ solo che…”Quasi, appunto.“Tutte le volte che sono in una stanza con lei per prima cosa penso, sai… Ci sarà un’ostetrica qui dentro?” e Louis, semplicemente, scoppia a ridere.“Tu hai qualche problema!” lo prende in giro, poi la campanella sta suonando e loro sono costretti a recuperare le valigette e tornare in classe. Il cellulare squilla quando sta per entrare in classe, dove lo aspettano cinquanta interminabili minuti di metrica in stile tityre, tu patule con un gruppo di adolescenti annoiati e già sta pensando a come sarà bello tornare a casa e passare un meritato pomeriggio di coccole da figlia  e fidanzato.“Pronto?”“Lou?” la voce di Lily sembra spaventata, Louis si passa immediatamente una mano tra i capelli mentre poggia la valigetta sulla cattedra. Pochi studenti sono in classe e non sembrano particolarmente interessati a seguire la sua conversazione.“Che succede?”Sente la sua amica sospirare, prima che risponda “stamattina Maggie ha chiamato mio padre e so che non dovrei dirtelo e tutte le stronzate sul segreto professionale ma, Lou: ha trovato un modo per portare via la bambina.”Louis ci mette un attimo a realizzare quello che ha appena sentito. Lui e sua moglie si sono lasciati e va bene così, ma non può davvero immaginare di portarle via la sua unica ragione di vita, non dopo averli abbandonati senza pensarci due volte.“Stai scherzando, vero?”Lily sbuffa, sa che il suo migliore amico va nel panico molto facilmente e sembra stia cercando tutta la forza per non perdere la pazienza: “potrei mai scherzare su una cosa del genere, idiota?” lo apostrofa però alla fine. La classe è completamente affollata, Louis riesce solo a sospirare un “sto lavorando, adesso. Merda. Ci sentiamo dopo, va bene?” prima di mettere giù e rivolgersi agli studenti.Le ultime due ore passano anche troppo lentamente, tra un “lo abbiamo detto mille volte, Sean: lunga breve breve, lunga breve breve.” e un’occhiata ansiosa al cellulare spento sulla cattedra; sobbalza, quasi, quando la campanella annuncia la fine delle lezioni e finalmente può riaccenderlo mentre esce in fretta dalla classe senza nemmeno salutare gli studenti. Lily risponde al secondo squillo e riprende esattamente da dove si erano interrotti: “A quanto pare voi eravate ancora sposati, quando lei si è trasferita per lavoro. Il tuo allontanamento da Doncaster, però, con la bambina, potrebbe essere fatto risultare come un abbandono del tetto coniugale.”Louis cammina velocemente lungo il marciapiede schivano ragazzini in uniforme e colleghi che aspettano il tram, “ma non può! Non è stato un allontanamento giustificato! Avevo ottenuto il posto come insegnante e…”“Non devi spiegarlo a me, Lou,” lo interrompe la sua amica dall’altra parte “ma la cosa può essere rigirata a suo favore: ti sei portato via la bambina dalla sua casa natale e adesso, dal momento che lei è tornata, potrebbe insistere sul fatto che sarebbe meglio crescerla in un posto con i parenti e con una figura materna e tutte queste stronzate.”“E può farlo?”Lily sospira, poi esala un “sì, con un buon avvocato.” e Louis chiude gli occhi, perché va bene tutto, ma non che gli tolgano Eleanor.“Senti, io… ne devo parlare con Harry. E con Ella. Ci possiamo sentire stasera?” Louis cerca le chiavi di casa nella tasca e apre col cellulare in equilibrio tra spalla e orecchio.“Certo, ti tengo aggiornato.” lo salutò lei, prima di mettere giù.La casa è illuminata, si sente la risata di Harry e la voce di Eleanor: Louis entra in silenzio e lascia giacca e valigetta nell’ingresso, prima di fermarsi allo stipite del salotto dove il suo ragazzo e sua figlia stanno rannicchiati sul divano.“Papà!” Eleanor è la prima a notarlo, scende dalle gambe di Harry e lo raggiunge. E’ ancora bollente, Louis la prende in braccio perché non vuole che stia coi piedi a terra e poggia le labbra sulla fronte.“Come stai?”La bambina si stringe nelle spalle, “niente scuola, quindi bene!” risponde un sorriso a trentadue denti che fa ridere entrambi gli adulti. Anche Harry si alza, lo raggiunge e gli bacia le labbra.“Ciao.”Louis sorride, allora, perché basta che Harry sia nella stessa stanza e tutto fa un po’ meno schifo; “cosa avete fatto oggi?”“Abbiamo giocato e letto e guardato il Re Leone.” risponde immediatamente la bambina soffocando uno sbadiglio.Harry la prende in braccio e la riporta sul divano,