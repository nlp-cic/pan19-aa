comprendeva e li supportava; e che lui tramite quel supporto fosse in grado di aiutare la persona che amava.

Lavi non era sicuro che il suo piano non sarebbe finito in tragedia, vista la scelta del luogo in cui attendere il ritorno di Kanda... la stanza di lui. Tuttavia, considerato il tipo di tentativo che voleva fare, quello era il posto in cui certamente non ci sarebbero state orecchie indiscrete ad ascoltare i loro discorsi. In particolare, non ci sarebbero stati testimoni se Kanda avesse reagito come era accaduto nella caffetteria.

Attese che il giovane richiudesse la porta dietro di sé, poi accese il lume poggiato accanto al letto sul quale lui era seduto. Il volto di Kanda si rabbuiò immediatamente e la sua mano corse all'elsa della spada.

“Ancora tu,” sibilò, avanzando di un passo. “Perché sei nella mia stanza? Che diavolo vuoi da me?”

“Yuu, io sono...” iniziò a dire Lavi, ma a quanto pareva in quello stato Kanda era regredito a quando la sua insistenza nel pronunciarne il nome lo provocava come poche altre cose.

“Non usare il mio nome!” tuonò, estraendo Mugen e puntandogliela contro.

Lavi si alzò dal letto con uno scatto fulmineo, portandosi schiena alla finestra, accanto al tavolinetto con la clessidra contenente il loto.

“Yuu, per favore, voglio solo parlarti, è importante,” supplicò, sperando che la sua voce facesse breccia di nuovo.

Kanda non dette segno di aver nemmeno sentito e si scagliò su di lui, ma, come sperava Lavi, non riuscì a portare a bersaglio il suo fendente. Spalancò gli occhi come se fosse stato lui a essere colpito e rovinò a terra, abbandonando l'arma per portarsi le mani alle tempie, la mascella serrata in una smorfia sofferente.

“Yuu!” In un istante Lavi gli fu accanto e lo prese fra le braccia, stringendolo forte a sé. “Sono io, Yuu, sono qui con te,” mormorò, le labbra che ne sfioravano i lunghi capelli corvini. “Dimmi cosa ti hanno fatto...”

Kanda scosse lentamente la testa, ma non cercò di liberarsi dall'abbraccio.

“Lavi...” disse in un sussurro, il tono chiaramente sorpreso, come se lo vedesse davvero solo allora. Il giovane lo strinse ancora più forte a sé, posandogli un bacio sulla sommità del capo, e Kanda si aggrappò disperatamente a lui.

“Non è una cosa orribile la vita che conduci, immerso in questo fango che t’ispira tanto odio, sapendo che col tuo sacrificio non aiuti nessuno, non salvi nessuno?!” (2) E, pronunciando quelle parole, Lavi non era interamente certo di non intenderle più per sé stesso che per la persona fra le sue braccia. “Ma dimmi, dimmi, com’è possibile che una simile vergogna, una simile degradazione possa mescolarsi ad altri sentimenti, assolutamente diversi, degni di un santo, racchiusi nel tuo cuore?” Kanda s'irrigidì. Li avevano chiamati sodomiti, li avevano trattati come degenerati, come se fossero esseri immondi e corrotti... ma i loro sentimenti erano puri, l'amore che provavano uno per l'altro più sincero di tanti altri che quei cosiddetti uomini pii citavano a esempio. Eppure, che posto poteva esserci per loro in un simile scenario? Che futuro potevano avere? “Sarebbe più giusto, mille volte più giusto, sai, sarebbe più saggio gettarsi a capofitto nell’acqua e finirla subito!” continuò Lavi, scostandosi dal giovane che stringeva per poterlo guardare in viso, per capire se davvero lo riconosceva, adesso.

“Credi che non ci abbia provato?” disse Kanda in tono amaro. “Sai bene che non posso morire.” Una smorfia di dolore gli attraversò il viso. “Sei un idiota.” affermò poi, aggrottando le sopracciglia e assumendo un'aria contrariata. “Un santo, io. Hai battuto la testa?”

Lavi sorrise, quasi sul punto di piangere; annuì e stava per rispondere a tono, quando Kanda iniziò a contorcersi.

“Yuu!” esclamò, cercando di capire cosa gli stesse causando quelle crisi.

“Dannato orecchino... è il...” riuscì a dire il giovane, prima di perdere i sensi.

Lavi gli scansò i capelli dal viso con gesti febbrili, scoprendo ciò cui Kanda si riferiva. Sul padiglione dell'orecchio sinistro aveva un bizzarro orecchino tubolare, sul quale era inciso un simbolo che lui conosceva molto bene: una runa Crow. Avrebbe dovuto pensarci subito, che stupido! Quello era l'unico modo che avevano per bloccare l'abilità rigenerativa di Kanda e impedirgli di recuperare la memoria... ed era anche un bel guaio. Non c'era modo di rimuoverlo senza l'aiuto di un membro dei Crow. Provò a toccarlo e subito ritrasse la mano come se si fosse ustionato.

Maledizione. L'unico Crow che aveva sotto mano era noto per la mentalità estremamente ristretta e la fissazione per le regole. Un suicidio, rivolgersi a lui.

Adagiò Kanda sul letto, sfiorandogli la fronte con le dita e poi scendendo lungo il contorno del viso. Non aveva scelta. Gli posò un bacio fra i capelli, per soffermarsi poi brevemente sulle labbra socchiuse, quindi lasciò la stanza.

 

“Fammi capire bene, Bookman junior,” disse l'Ispettore Howard Link, l'espressione un misto