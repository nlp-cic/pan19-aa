della reazione del proprio corpo a quella vicinanza inaspettata. Lasciò improvvisamente la presa, rialzandosi in un attimo, e annunciando che aveva davvero bisogno di una doccia, visto che avevano finito. Non si girò, durante la propria fuga precipitosa, ma non aveva bisogno di guardare per capire che non era passata inosservata. Nei giorni successivi, Jax continuò il suo allenamento intensivo sotto la guida dei suoi scorbutici compagni. Ancora non era stato incluso in missioni sul campo senza essere Firestorm, ma non aveva quasi mai tempo di pensarci. I suoi insegnanti pretendevano una certa attenzione, colpendolo senza pietà quando era distratto, e Jax aveva imparato a restare sempre perfettamente concentrato. Oltre alle lezioni con i due criminali, Jax era stato aiutato anche da Sara, come altra insegnante, e da Kendra, con la quale si era invece più allenato, visto che era meno esperta degli altri nonostante i 4.000 anni sulle spalle. Però, nonostante i lividi sempre ben visibili addosso, aveva scoperto che valutare i propri avversari in questi allenamenti non era poi così diverso di quando valutava gli avversari nella sua squadra di football. E da lì, aveva imparato ad osservare e a riconoscere il modo di fare dei suoi insegnanti. Leonard, con il quale si era battuto solo una volta, era quello più calmo e riflessivo. Non perdeva mai il controllo della situazione e sfruttava una combinazione di forza e strategie brillanti. Sara era quella più letale e sfruttava la velocità per colpirlo ancora prima che se ne rendesse conto -neanche fosse Flash-, con tecniche perfezionate in anni di pratica. Kendra sembrava propendere verso le tecniche di Sara, ali a parte, ma Jax era convinto che nascondesse delle ulteriori potenzialità tra i ricordi che doveva ancora recuperare. E poi c'era Mick. Lui era stato il più facile da capire. Forza bruta. Rabbia facile. Quasi totale mancanza di autocontrollo. Abile nella lotta corpo a corpo, nella quale sapeva anche bene come sfruttare le proprie dimensioni senza rallentarsi. Anche ferito, restava sempre una minaccia. Jax non si era preoccupato per questo, i suoi insegnanti gli stavano insegnando proprio come affrontare questo tipo di nemici. Il problema era proprio Mick. Jax non aveva idea di cosa fosse preso a sé stesso. Aveva sperato -quasi pregato- che fosse stato un caso, una strana reazione dei suoi ormoni, ma ogni volta che si era ritrovato a combattere con Mick, era accaduto e Jax ci aveva messo un po' a capire cosa stesse succedendo con esattezza. Gli piaceva. Gli piaceva Mick, gli piaceva sentirselo addosso, gli piaceva che lo bloccasse con il proprio corpo e che aumentasse la stretta quando cercava di divincolarsi. Per non parlare del fatto che ormai aveva dei problemi anche quando se lo ritrovava semplicemente davanti con le braccia nude e quella pelle che sapeva ruvida al tocco. Seguiva con gli occhi le cicatrici delle ustioni, chiedendosi fin dove andassero, e spesso si ritrovava per terra senza nemmeno rendersene conto perché quando veniva attaccato era troppo distratto. Di questo passo, il ragazzo pensava che sarebbe impazzito. Avrebbe potuto capire se si fosse sentito attratto da Sara, o da Kendra, ma Mick Rory! Era un uomo, prima di ogni altra cosa, era un criminale e aveva almeno vent'anni più di lui. Aveva fatto del proprio meglio per nascondere quella situazione, ma mentre pensava di esserci riuscito con Kendra, era più che sicuro di non avercela fatta in alcun modo con Leonard, Sara e lo stesso Mick. Spesso aveva colto qualche sorrisetto o parola sussurrata, soprattutto tra i primi due, ma davanti a lui, nessuno di loro aveva mai affrontato l'argomento. Ciò ovviamente lo metteva in crisi, si chiedeva se avrebbe dovuto avviare lui il discorso o continuare ad ignorarlo come stavano facendo gli altri finché non fosse sparito da solo. L'unico che sapeva tutto era Grigio. Era difficile nascondere qualcosa a qualcuno con cui si condivideva la mente, ma Stein aveva avuto l'accortezza di non fare troppi commenti, soprattutto quando l'altra metà di Firestorm gli aveva chiesto di non parlarne finché non si fosse sentito pronto. Anche perché, se fosse stato per lui, quella confidenza involontaria non ci sarebbe mai stata. Non era per niente sicuro di voler poi i consigli del professore su quell'argomento. Era già abbastanza stressante quando parlava di tutto il resto. Quando, una mattina, vennero lasciati solo lui e Mick a bordo della nave, Jax non avrebbe potuto essere più scioccato e preoccupato di quel momento. Leonard era stato mandato in una missione sotto copertura, mentre Sara, Kendra e Ray avevano un'altra emergenza da gestire. Jax lanciò solo un'occhiata a Stein, che scosse la testa per togliergli il dubbio che c'entrasse qualcosa, e poi a Rip, che non ricambiò, occupato a parlare con Kendra. Era sicuro che il resto della squadra non sapesse niente e non ce li vedeva Leonard e Sara, per quanto stronzi, a spettegolare alle sue spalle, rivelando a tutti la sua attrazione per il piromane. Mentre la squadra usciva -Rip e Martin avrebbero seguito il resto del gruppo con la navetta-, Leonard fece un sorrisetto verso Jax. "Lavora sodo oggi, che quando torniamo, io e Sara vogliamo vedere i progressi." Sara nascose un sorriso dietro una delle sue espressioni impassibili