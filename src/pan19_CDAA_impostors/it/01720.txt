di tempo
solo per se stesso ed i suoi pensieri, ecco cosa ci voleva.
L’unico problema
era il costo. Non poteva permettersi di pagare da solo un affitto,
avrebbe
avuto bisogno di un coinquilino. Il problema era trovare la persona
adatta.



*



Se
fosse stato un semplice colpo di fortuna o la
ricompensa divina per tutto quello che aveva passato, John non lo
sapeva
proprio; in ogni caso, in quel momento si sentiva davvero fortunato:
aver
trovato il vecchio Mike Stamford dopo così tanto tempo e
farsi presentare ad un
potenziale coinquilino nel giro di neanche un’ora…
non avrebbe mai osato
sperare tanto.



C’erano,
tuttavia, degli elementi che lo lasciavano
molto perplesso, piccoli indizi neanche tanto celati che gli
instillavano un
dubbio disturbante. Era ovvio che il suo probabile futuro coinquilino
gli aveva
fatto un certo effetto – tutti quei discorsi
sull’Afghanistan, come se fosse
stato informato in precedenza, lo avevano colpito profondamente
– ma chi
conosceva Sherlock Holmes da più tempo di lui sembrava
terrorizzato dall’idea
che qualcuno potesse condividere un appartamento qualunque con lui.



Mike,
pur avendoli fatti incontrare, non aveva
realmente creduto che i due avrebbero davvero trovato un accordo: una
volta
saputo che il trasferimento era ufficiale e di prossima data, aveva
guardato John
come se fosse un folle – il che forse non era così
distante dalla realtà. Ma il
dottore si era informato sul signor Sherlock Holmes, aveva chiesto ai
dipendenti dell’ospedale, alla padrona di casa – la
signora Hudson – e aveva
spulciato ogni link possibile su Internet per trovare risposte su
quell’uomo e
sul suo strano comportamento. Da quanto evinceva dalla rete, doveva
essere una
sorta di genio. Da quanto gli diceva chi lo conosceva di persona, era
il
pericolo fatto persona: per lo più tutti tentavano di
evitarlo, lo osservavano
da distante, mormoravano tra di loro riguardo le sue stranezze. Non
c’era una
sola persona disposta a mettere una buona parola sul suo conto, a parte
una
giovane che lavorava come medico patologo presso l’obitorio
dell’ospedale e che
si era illuminata appena lui aveva pronunciato il nome
“Sherlock”.



Era
tutto molto bizzarro e, John ne era certo, da
qualche parte doveva esserci per forza la fregatura, ma in un certo
senso non
gl’importava più di tanto: quel che contava era
andarsene il prima possibile
dalla casa di Harry. Per quanto sua sorella si sforzasse di far
funzionare le
cose al meglio, era evidente che loro due semplicemente non potevano
condividere qualsiasi spazio inferiore ai dieci metri quadrati: dopo
tre giorni
di calma apparente – durante i quali John non aveva potuto
fare a meno di notare
le lunghe occhiate sospettose che la donna gli rivolgeva – il
medico aveva
cominciato a notare tutto quello che avrebbe preferito non vedere. Come
la
quantità di bicchieri nel lavandino della cucina, le
bottiglie vuote nella
spazzatura, il disordine in cui la casa, dopo essere stata sistemata a
fondo
per accoglierlo al meglio, cominciava a precipitare. E poi
c’erano le ragazze.
John ne aveva viste almeno tre andare e venire dalla porta
d’ingresso alla
camera di sua sorella: c’era Elizabeth, che era la fidanzata
ufficiale che era
andata a sostituire Clara, e le altre due, che Harry aveva presentato
come
amiche, ma che, dai rumori che filtravano attraverso le pareti,
dovevano essere
ben altro.



Non
era l’omosessualità della sorella a turbarlo,
era il suo stile di vita sregolato che lo infastidiva oltre ogni dire;
e poi lo
sapeva cosa nascondevano le occhiate che lei gli lanciava: per quanto
non
fossero mai andati d’accordo, lei conosceva il suo fratellino
come le sue
tasche. Non poteva nasconderle niente, specie se si trattava di un
trauma così
rilevante: c’era qualcosa di diverso in lui, qualcosa di
rotto e marcio, in
lenta decomposizione e lei l’aveva capito. Ma John non voleva
farlo notare a
nessuno, non voleva esporre così tanto la propria anima agli
altri esseri
umani, del tutto identici a quelli che aveva visto morire, a quelli che
aveva
visto uccidere. Di conseguenza tutto quel che poteva fare era andarsene
da
quella casa, il più lontano possibile da Harry e da ogni
altro conoscente:
andare a vivere con un perfetto estraneo, probabilmente neanche tanto a
posto
con le rotelle, in quel momento sembrava l’opzione migliore.



*



Li
osservava da mesi, ormai: ogni loro mossa, ogni
spostamento, ogni respiro. Il bello di avere soldi e potere era anche
questo,
improvvisamente avevi occhi su tutta la città e uccellini
che ti riferivano per
filo e per segno ciò che più t'interessava.
Bé, Sherlock era sempre stato
interessante, non c'erano dubbi a riguardo.



Aveva
seguito i suoi passi, uno per uno, i suoi
ragionamenti, tutti i casi degli ultimi due anni. Lo aveva talmente
elettrizzato, scoprire che c'era qualcuno in grado di tenergli testa,
in grado
di scacciar via la noia... Jim Moriarty non era certo noto per essere
una
persona equilibrata e un suo passatempo si poteva trasformare molto
rapidamente
in una passione quanto mai morbosa.



La
presenza di una nuova pedina sulla scacchiera era
stata – inizialmente – una gradita
novità: spiare Sherlock mentre era alle
prese con quelle relazioni umane di base che aveva sempre cercato di
evitare