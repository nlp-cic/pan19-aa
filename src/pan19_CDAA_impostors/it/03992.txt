.

«Fuori nevica.» disse il più giovane.

«È Natale.»

Si addentrarono nella stanza. Wally lanciò un'occhiata verso le leccornie esposte. «Wow, non avrei potuto immaginare niente di più appetitoso di tutto questo!»

«Alfred ha superato se stesso.» commentò il miliardario. «Ora, se vuoi scusarmi...»

«Va' pure, devi fare bella impressione sui tuoi suoceri!» sghignazzò in direzione dell'occhiataccia che gli aveva rivolto l'uomo. Poi il suo sguardo cadde su una fisionomia familiare.

John si trovava appoggiato alla colonna laterale del camino. Indossava un maglione di colore rosso scuro, con una zip trasversale, si adagiava morbidamente sulla fisionomia possente, sottolineando le spalle larghe e la vita stretta. I pantaloni erano asciutti, ma non troppo attillati, un flute con del ponch in mano, un sorriso malinconico mentre chiacchierava con Diana.

Dopo la loro discussione alla caffetteria di Walter si erano parlati a stento. Wally aveva cercato di riprendere la conversazione, aveva cercato di scusarsi, di recuperare in qualche modo la situazione, ma John era sembrato distante, ombroso. Gli aveva detto che l'idea era comunque poco fattibile, il suo lavoro, il suo ruolo di vigilante, la propria attività come Lanterna, la costante reperibilità presso la Watch Tower, non avrebbero potuto allontanarsi o permettersi una vacanza.

Quel distacco era insopportabile e Wally desiderava solo far capire a John che l'idea di passare qualche giorno con lui a pesca, o a fare qualunque altra cosa insieme, lo aveva reso sinceramente entusiasta, soltanto che, alla fine, aveva avuto paura.

Il problema era spiegargli cosa, esattamente, lo aveva portato a fare un passo indietro.

Guardarlo ora gli faceva ancora più male. Il portamento fiero, lo sguardo severo e al tempo stesso rassicurante, e poi quel maglione che esaltava i pettorali...

Wally sospirò. Stare da solo con lui dopo quello che era successo con Doc, dopo aver scoperto che Batman e Superman avevano una storia, dormire fianco a fianco, scherzare, mangiare vicini, magari lavarsi l'uno di fronte all'altro sarebbe stato troppo. In che modo sarebbe riuscito a contenere i sentimenti che erano cresciuti in lui nei confronti della Lanterna? In che modo avrebbe dominato le emozioni che gli nascevano in petto anche semplicemente guardandolo, come stava accadendo in quel momento? Il desiderio di baciarlo, di toccare il suo corpo, di assaggiare la sua pelle diveniva sempre più forte e sempre più imbarazzante. Come avrebbe fatto a gestire tutto quello se fossero davvero andati a pescare da soli? Il suo indugiare però aveva offeso John e questo lo faceva stare male. L'unico modo per recuperare la situazione era essere infine sincero. Anche se forse l'amico non avrebbe accettato tanto bene la cosa. Forse poteva funzionare per due tipi come Clark e Bruce, ma per John e lui?

Alla fine se lo ritrovò davanti all'improvviso. Così perso nei propri pensieri non aveva fatto caso a ciò che era accaduto attorno a sé.

«Ci risiamo, l'uomo più veloce del mondo è quello che arriva dopo tutti gli altri.» La battuta fu accompagnata da un tenue sorriso. Wally si sentì quasi commuovere.

«C'era ghiaccio sulla strada.» disse, quasi con timidezza.

John gli porse un bicchiere con del ponch e lui l'accettò. Le loro dita si sfiorarono.

«Dunque... non sei più arrabbiato con me?» domandò, esitante, abbassando lo sguardo sul colore violetto della bibita, facendo ondeggiare i pezzi di frutta che vi galleggiavano.

«Non sono mai stato arrabbiato con te, Wally.» affermò John.

«Quasi non mi hai rivolto parola in questi ultimi giorni.» gli fece notare il più giovane, senza mai alzare lo sguardo. Ora che stavano di nuovo parlando, ora che John sembrava aver abbassato l'ascia di guerra, si sentiva terrorizzato.

«Hai ragione, devo chiederti scusa per questo. Sono stato uno stronzo.»

«È che forse hai frainteso... non è che io non volessi stare con te...» riprese Wally, ma fu interrotto.

«Non hai bisogno di giustificarti. Non ce l'ho mai avuta con te, ero semplicemente furioso con me stesso.» Sorrideva ancora, ma sembrava triste. Gli appoggiò una mano sulla spalla. «Se mi perdoni ti prometto che ti porto a cena fuori dove vuoi tu!»

«Sembra un appuntamento.» disse il giovane, quasi senza pensarci. Pentendosi l'istante dopo. Scosse la testa frettolosamente. «Ascolta, John, non è che voglio giustificarmi, al contrario desidero che tu capisca perché ti ho chiesto di portare J'onn con noi! È importante, ti prego!»

John inspirò a fondo, si guardò attorno e poi gli fece cenno di seguirlo.

Uscirono dal grande salone e si avventurarono per il corridoio. Camminarono per alcuni minuti, fino a quando la Lanterna aprì una delle porte ed entrò. Si ritrovarono in una sala di più modeste dimensioni con alcuni vecchi mobili colmi di piatti di ceramica dipinta e posateria in argento sbalzato.

«Come hai fatto a capire che preferivo un luogo più riservato?» chiese Wally che si sentiva quasi stordito. Il bicchiere di ponch ancora in mano, non lo aveva neanche assaggiato.

«Non ne avevo idea. Ma anche io devo dirti una cosa