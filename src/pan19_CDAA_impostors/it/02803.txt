ogni giorno, di rifugiarsi in un angolo di solitudine. Arthur è come un vulcano, un fiume in piena la cui sola presenza riempie il suo minuscolo appartamento e Merlin non è più abituato a condividere così i propri spazi. Stargli vicino è una sensazione pazzesca, è come se tutto convergesse su Arthur, come se diventasse il centro assoluto del mondo, è come venir risucchiati via da un vortice impazzito. È impossibile anche solo pensare con lui così vicino, Merlin non riesce a spiegarlo meglio di così. Sa solo che deve scappare via da lui, almeno per qualche istante.Resta sotto la doccia meno di quanto vorrebbe, ma sia la presenza di Arthur nell'altra stanza sia il fatto che è già in ritardo lo costringono a interrompere il rito della doccia."Merlin?"Arthur bussa alla porta e lui quasi entra in panico, si veste alla velocità della luce prima di farlo entrare."Senti, pensavo a quella manifestazione di cui stavi parlando …"Merlin sente un formicolio salire lungo la schiena."Ti accompagno.""Cosa? Aspetta, non …" Ma ogni protesta viene azzittita prima ancora che Merlin riesca a formularne una."Mi sembra una buona causa, no?"Arthur non è affatto il tipo a cui uno come Merlin possa riuscire a dire di no."Ok, come vuoi." La sua voce quasi si incastra tra i denti prima di uscire.Deve essere impazzito. Portare Arthur ad una manifestazione di protesta. Ma che diavolo gli è saltato in mente di dirgli di si? A una manifestazione con Alice, poi … non riesce a ragionare lucidamente, non ci sono più dubbi ormai, Arthur è una mina vagante per la sua sanità mentale."Non ce l'hai un'altra maglietta per me?"Merlin sbuffa sonoramente. "Mi hai preso per un commesso, per caso?"Una risata, mentre Arthur si allunga al suo fianco e si guarda allo specchio, attento.Si sfiora lentamente il livido, poi si aggiusta i capelli biondi passandovi con cura le dita nel mezzo. Ha delle belle meni, Merlin le guarda con la coda dell'occhio, grandi, dita lunghe, unghie pulite, ben curate, e una presa salda, decisa. Chissà come deve essere sentirsele addosso quelle mani.È bello, è impressionante quanto lo sia.Arthur aggrotta la fronte, evidenziando in questo modo il taglio sul sopracciglio."Cos'ha questa maglietta che non va?" gli chiede Merlin, costringendosi a distogliere lo sguardo dalle sue mani."C'è il simbolo di Batman … non ho mica 12 anni, io!""Ah grazie!""Non c'è di che! E comunque non ti facevo tipo da Batman."Merlin alza gli occhi al cielo. "E da cosa?""Non saprei, da Superman?"Merlin scuote la testa, senza riuscire a impedirsi di sorridere, velocemente, come a voler nascondere ogni traccia di quel sorriso."Se vuoi ho anche quella con la S di superman, nel caso ti facesse sentire più a tuo agio!""Mi prenderanno per un idiota!""Niente di nuovo, allora!"È strano quello scambio di frasi, c'è una strana complicità dietro, una confidenza quasi naturale. È come se non fossero più due perfetti sconosciuti che d'improvviso si trovano a condividere più di quanto avrebbero voluto.Merlin non capisce come mai Arthur abbia deciso di accompagnarlo, non capisce come possa desiderare la sua compagnia, non capisce i suoi momenti di confidenza, come sul divano poco prima o quando lo osserva, in silenzio, provocandogli brividi di disagio che non ricorda di aver mai provato prima."Devo scendere al bar a prendere dei caffè, così se vuoi puoi mangiare qualcosa.""C'è solo un problema." Se adesso gli dice di nuovo che non vuole uscire con quella maglietta giura che lo caccia da casa sbattendogli la porta in faccia. "Sarebbe?""Non ho nemmeno un dollaro in tasca.""Offro io. Adesso smettila di aggiustarti i capelli, non stiamo andando a una sfilata di moda!" Merlin ordina almeno una dozzina di bicchieroni di caffè, Arthur un cappuccino, un muffin al cioccolato e un croissant alla crema."Appena riesco a rientrare in casa ti rido i soldi, giuro." Gli dice mentre addenta il croissant come se non mangiasse da secoli. "Tu sei sicuro di non volere niente?""Sto bene così. Te l'ho detto, non sono abituato a fare colazione.""Sai che la colazione è il pasto più importante della giornata?""Io non sarò un medico, ma di certo tu non sei un nutrizionista.""Si, però io ho ragione lo stesso!"Insopportabile. Proprio come un bambino viziato.E proprio come un bambino ha dello zucchero a velo sul mento. La mano di Merlin si muove prima ancora che il cervello ne registri il movimento.Tocca il viso di Arthur ed è come sentire una scossa elettrica sotto i polpastrelli, come se l'energia dal corpo di Arthur passasse al suo, liberandosi.Arthur resta immobile sotto quel tocco, un boccone non ancora mandato giù, gli occhi azzurri puntati sulla sua mano."Scusa, è che … avevi un po’ di zucchero sul mento …"Davvero patetico, non ci sono altre parole, quando è con Arthur non c'è altro aggettivo per descriversi."Sarà meglio andare." Dice Merlin, le guance che scottano per