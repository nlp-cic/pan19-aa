che problema sia solo nel braccio oscillante...”

“Mi sembra giusto.”

“Non dirlo a me. Ho dovuto assicurargli che ci avresti pensato tu.”

“Adesso ci penso io... vuoi qualcosa da bere?”

“Un caffè senza zucchero. Ne avrò davvero bisogno se devono arrivare altri cazzoni snob con la puzza sotto il naso!”

Dean raggiunse nuovamente la Audi nera lasciata dal 'grande uomo d'affari' e iniziò a compilare il modulo di accettazione prima di portarla in officina e cominciare a lavorarci sopra. Aveva appena trovato i pezzi di ricambio che gli servivano quando Rufus lo raggiunse portandogli il caffè.

“Quel tipo strano che è venuto l'altro giorno è di nuovo qui. E ha portato pure la scorta.”

Dean guardò l'uomo perplesso.

“Cosa? Cas è venuto qui?”

“Hai quindici minuti, dopo se ne devono andare.”

Dean annuì e raggiunse l'entrata dell'officina vedendo Castiel che lo guardava imbarazzato da dietro il bancone. Con lui Gabriel, Crowley e Sam.

“Che succede?”

“Mi hanno trascinato qui” rispose Castiel guardando imbarazzato.

“Era ora d'intervenire concretamente. E eccoti il tuo telefono. Ora voi due dovete parlare.”

Gabriel restituì il cellulare a Dean e fece strada a Crowley e Sam fuori dall'ufficio. Il ragazzo indicò delle sedie in un angolo poco distante da dove si trovavano e lui e Cas andarono a sedersi, evitando accuratamente di guardarsi negli occhi.

“Hai idea del perché siano dovuti intervenire?” domandò finalmente Dean, portandosi la tazza con il caffè alle labbra.

“Mi sono fatto un'idea del perché... tu lo sai?”

“Sì, penso di poterlo indovinare facilmente” rispose Dean.

“... lo sapevi che Gabriel aveva il tuo cellulare?”

“Sì, me l'ha preso Crowley durante il pranzo. Ti hanno anche detto che questa mattina hanno continuato a mandarmi messaggi dal tuo?”

“Sì, mi hanno fatto vedere la conversazione.”

“Fantastico, ora sono io quello che è rimasto indietro. Cosa mi hanno fatto dire?”

Dean era a dir poco terrorizzato all'idea di sentire la risposta, quindi lesse velocemente tutti i messaggi che erano stati spediti mentre Castiel lasciava che mettesse insieme i pezzi da solo.

“Che figli di puttana” mormorò il ragazzo mettendosi il telefono in tasca mentre l'altro annuì.

“Mi dispiace.”

“Non è colpa tua” rispose Dean alzando le spalle.

“Beh, in parte credo lo sia. Ne ho parlato con Balthazar che non ha perso tempo e l'ha detto sia a Gabriel sia a Crowley. E ovviamente non hanno perso tempo e hanno iniziato a tramare alle nostre spalle, coinvolgendo anche Sam, a quanto pare.”

“Cos'hai detto a Balthazar?”

Castiel sospirò affranto.

“Mi stai davvero chiedendo di dirlo ad alta voce?”

Dean sospirò a sua volta sfregandosi la faccia.

“Ok, allora... fermami se mi sbaglio, va bene?”

Castiel annuì mordendosi nervosamente le dita mentre l'altro si schiarì la voce e prese un generoso sorso di caffè prima di iniziare a parlare.

“Hai detto a Balthazar che... ti piaccio?”

Castiel annuì.

“E lui l'ha detto a Gabriel e Crowley che hanno iniziato a pianificare un modo per farci mettere insieme. Come la cena, per esempio?”

Castiel annuì nuovamente.

“Quindi tutti i loro risolini e battutine erano perché sapevano?”

Un altro cenno di assenso da parte dell'altro.

“Alla fine hanno deciso di reclutare anche Sam per accelerare le cose anche da parte mia, mi hanno teso una trappola costringendomi ad ammettere che mi piaci...”

Ancora una volta Castiel annuì, assumendo un leggero colorito rosato.

“E oggi hanno provato a costringerci indirettamente a dichiararci mentre fingevano di essere prima l'uno e poi l'altro, in modo che alla fine ci ritrovassimo seduti qui?”

“...penso non ti sia sfuggito nulla.”

Dean annuì a sua volta e finì il suo caffè.

“Bene... e adesso?”

Castiel alzò le spalle, perplesso.

“Non chiederlo a me, non mi sono mai ritrovato in una condizione simile.”

“A dirla tutta nemmeno io... cosa vorresti che succedesse?”

Castiel abbassò lo sguardo verso i suoi piedi mentre Dean andava ad appoggiare la tazza, oramai vuota, sula scrivania dell'ufficio osservando Castiel che giocava nervosamente con la cravatta. Lanciò un'occhiata veloce fuori dalla finestra vedendo che Gabriel, Crowley e Sam avevano visto tutta la scena, nella fattispecie suo fratello aveva un'espressione alquanto infastidita. Improvvisamente Dean sentì il cellulare vibrare nella sua tasca e lesse velocemente il messaggio per vedere cosa diavolo volesse dirgli Sam.

 

“Chiedigli di uscire, idiota! E' troppo timido perché lo faccia lui!”

 

Dean inspirò ed espirò cercando di restare tranquillo e si passò una mano sulla faccia prima di rimettere il cellulare in tasca. Rimanendo davanti alla finestra, mostro il dito medio ai tre ragazzi che erano ancora lì a fissarli, intimandogli vivamente di levarsi dalle scatole. Seppur con una nota di delusione, tutte e tre si allontanarono, in modo da dare ai due un po' di privacy.

“Cas?”

L'altro lo guardò nervosamente e Dean, notando che gli tremavano le mani, gli sorrise e gliele prese tra le sue, facendolo alzare ma senza permettergli