
I. Lo fa la colonna sonora


Ascoltate questa clip audio. Le note che sentite sono i motivi dei due brani John Watson’s Theme (il primo) e SHERlocked (il secondo). SHERlocked è la musica che si sente durante la scena tra John e Irene alla Battersea Station e si continua a sentire mentre Sherlock cammina lungo Baker Street quando apre gli occhi. (Lo stesso tema è ripetuto nell’orchestrazione più lunga, SHERlocked)

Entrambi i pezzi hanno motivi di quattro note (ma con accordi differenti) e contorni melodici molto simili.

Gli stessi temi musicali che rappresentano John e Irene, che colorano i loro personaggi sullo schermo e sollecitano le nostre emozioni, sono connessi ma diversi, proprio come le relazioni dei due personaggi con un certo consulente investigativo. (Vi sfido ad ascoltare il tema di John e non provare un fitta!)


II. Lo fa il montaggio





(una clip più lunga di questa scena)

Ecco l'ennesimo esempio del perché il montaggio di Sherlock è così dannatamente buono. Irene dice enigmaticamente a John “Io non credo, e lei?” e c’è un jump-cut da Irene a un immobile John. Quindi c’è una lieve dissolvenza dal volto di John al nero totale, come se lo stessimo guardando e stessimo chiudendo gli occhi sul suo volto immobile e spossato. L’inquadratura successiva è un jump-cut su Sherlock che apre gli occhi mentre cresce il brano SHERlocked. I tre personaggi sono straordinariamente intrecciati, dalla scelta delle inquadrature, dal montaggio, dalla musica, quella musica stupenda che ci fa struggere insieme a loro. Irene è schietta sulla sua sessualità e sui suoi desideri, ed è schietta su John. Lui non la contradice quando lei dice “E ci guardi”1. E in effetti lei ha capito perfettamente John. Lui non è gay – nel complesso. Ma è Sherlocked. Irene sa cosa piace a John. Sono un po’ gelosi, l’uno dell’altra. Sherlock intenzionalimente fa sapere loro di essere lì.

La scena ha aperto gli occhi a Sherlock. Non sui veri sentimenti di Irene, non sul fatto che lui sia innamorato di Irene, non perché lui sia commosso che lei sia ancora viva – ricordate, John dice che gli sbalzi di umore che Sherlock sta mettendo in scena sono ciò che lui fa normalmente: non mangia, suona musica triste, ecc. Sherlock non prova sentimenti per lei. Lei lo intriga e in questo momento sta vincendo il gioco. Irene è stata facile da leggere dal punto di vista emotivo - Sherlock verifica il suo attaccamento prendendo freddamente il suo battito cardiaco. No, in questa scena Sherlock apre gli occhi sull’attaccamento di John - non che lo capisca. In The Hounds dice di non avere amici ma scaltramente ritratta quando si accorge di aver ferito John (come aveva fatto con Molly, prima). In Reichenbach, Sherlock non riesce a capire perché John dovrebbe preoccuparsi di ciò che la gente dice di lui. Ma io credo che nel momento in cui fa l’ultima telefonata a John dal tetto, ci tenga.

Questa piccola, breve scena, questo momento fugace è il punto esatto nel tempo in cui la TELECAMERA inizia a shippare2 Johnlock, non nel senso che i due debbano fare vero sesso in canone, ma nel senso che il loro legame è vero, misterioso e illuminante. Forte abbastanza da durare per tutte le loro vite.