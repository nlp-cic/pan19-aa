Meg aveva ascoltato il loro discorso senza essere notata e sentì che non poteva restare al campo come se niente fosse mentre Guy moriva: prese un cavallo a sua volta e li seguì in silenzio.

Guy si guardò intorno, chiedendosi se quello fosse l'oltretomba. 
Poco prima era steso nella capanna di Matilda, terribilmente malato e sofferente e ora era in quel luogo di pace, senza più dolore e non credeva che ci fossero molte altre spiegazioni possibili.
Aveva sempre creduto che dopo la morte ci sarebbero state le fiamme dell'inferno ad attenderlo, e non quell'oasi di serenità.
Si alzò in piedi, improvvisamente spaventato dal pensiero di poter essere scacciato da quel paradiso immeritato e si premette una mano sul cuore che batteva furiosamente.
“Ma se sono morto, perché sento il mio cuore?”
Alzò lo sguardo e vide i rami dell'albero carichi di frutti rossi e lucenti.
La perfezione di quelle mele lo distolse da quel pensiero e Guy si incantò a guardarne una. 
Si convinse, senza saperne il motivo, che se solo l'avesse mangiata, allora sarebbe andato tutto bene e nessuno avrebbe più potuto cacciarlo da lì.
Allungò una mano per coglierla, ma si fermò, bloccato dal suono di una voce che non aveva sentito per tanti, troppi, anni, ma che non avrebbe mai potuto dimenticare neanche se ne avesse vissuti altri cento.
- Guy.
Gisborne si voltò di scatto e rimase a guardare la donna che aveva parlato, paralizzato dallo stupore e dall'emozione.
- Madre.



Ghislaine era in piedi di fronte a lui, con le labbra increspate da un leggero sorriso e a Guy sembrò che fosse passato solo un giorno dall'ultima volta che l'aveva vista. Sua madre era identica a come la ricordava nelle sue memorie di bambino e la sua presenza era così reale che Guy si convinse che quello doveva essere sicuramente l'aldilà.Fece un passo avanti e Ghislaine allargò leggermente le braccia, invitandolo ad abbracciarla. Guy corse da lei, inciampò e si ritrovò in ginocchio ai suoi piedi.Non perse tempo a rialzarsi e la strinse a sé, appoggiando il viso sul suo grembo come faceva da bambino e versando finalmente le lacrime che teneva nel suo cuore da oltre venti anni.Ghislaine si curvò su di lui per consolarlo e gli passò una mano tra i capelli arruffati prima di baciarlo in fronte e tenerlo stretto per un po'.Guy alzò il viso per guardarla e sorrise tra le lacrime.- Quando ero bambino lo facevi sempre, lo ricordo bene.Ghislaine lo accarezzò ancora una volta, poi si scostò da lui e gli prese le mani per incoraggiarlo a rialzarsi.- Quando tuo padre è partito per le crociate sei stato tu a non volere più i miei baci.Guy le sorrise con tristezza.- Mi aveva detto che in sua assenza dovevo essere io l'uomo di casa e pensavo che le dimostrazioni di affetto fossero da bambini. Credevo che respingendo ogni tenerezza sarei diventato più forte… E questo è un errore che ho ripetuto così tante volte…- E ha mai funzionato?- Non ricordo l'ultimo bacio che ti ho dato… A volte ti guardavo coccolare Isabella ed ero invidioso di lei. Avrei voluto anche io una carezza, ma ero troppo orgoglioso per ammetterlo. Non sai quanto ho rimpianto di non averti dato almeno un ultimo abbraccio prima di perderti, non sai quanto ho desiderato di potermi rifugiare tra le tue braccia nei momenti più oscuri…- Dammi un bacio ora.Gisborne si chinò su di lei per baciarle la guancia, con la devozione che avrebbe potuto riservare a qualcosa di sacro.Quando Guy si staccò da lei, la madre lo guardò, osservandolo con attenzione.- Sapevo che saresti diventato alto, ma sei cresciuto ancora. Sei diventato un uomo, Guy.Ghislaine sedette sulla riva del fiume e Gisborne la imitò, rendendosi conto all'improvviso che quando era morta, sua madre doveva aver avuto più o meno la sua stessa età e che lui aveva passato più anni della sua vita a rimpiangere la sua morte di quanti non ne avesse vissuti insieme a lei.Era un pensiero triste.- Non sono la persona che avrei dovuto essere. Quanto devo averti delusa…Ghislaine gli prese una mano.- Sei mio figlio. I tuoi errori non possono diminuire l'amore che provo per te.- Anche Isabella è tua figlia e sta soffrendo per colpa mia. Non sono stato capace di proteggerla… E se fossi stato più coraggioso, se avessi affrontato le fiamme, non ce ne sarebbe stato nemmeno bisogno.- Non potevi salvarci, Guy, non potevi fare niente. Se fossi rientrato in casa saresti morto anche tu.- Potevo evitare di appiccare l'incendio! - Gridò Guy. - Non me lo sono mai perdonato.- Non è stata colpa tua, è stato solo un incidente. Non c'è nulla da perdonare.Guy chiuse gli occhi per impedire a nuove lacrime di scendere. Quelle erano le parole che aveva desiderato di sentire per così tanto tempo, le parole che gli avrebbero fatto scivolare via dalle spalle il peso che lo aveva oppresso in tutti quegli anni.Ghislaine gli mise una mano sulla schiena e Guy si ritrovò a sorridere.Finalmente si sentiva in pace, come non gli era mai capitato da molto tempo e desiderava solo che quella sensazione durasse per sempre.- Voglio restare qui.