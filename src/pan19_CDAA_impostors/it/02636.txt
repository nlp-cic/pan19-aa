stesso lavoro dicendo al suo miglior cliente che aveva un gusto vestiario impeccabile), quanto che flirtasse con lui in maniera giocosa e così naturale da lasciare Kurt sempre confuso e impacciato. Doveva rispondere a quei flirt, nonostante fosse poco professionale? Doveva chiedere di darci un taglio, nonostante proprio non volesse perché Blaine era davvero un bell’uomo ed era anche gentile e galante e, nonostante i soldi gli uscissero anche dalle orecchie, era così tremendamente alla mano che Kurt si domandava se fosse uscito direttamente da uno dei sogni romantici che aveva da adolescente.

La situazione era critica e frustrante.

E fu proprio nel mezzo di una di quelle frustranti riflessioni ad alta voce, con Mercedes era dall’altra parte del computer ad osservarlo divertita mentre lui camminava avanti e indietro lungo il suo piccolo salotto, che gli arrivò la telefonata di Blaine.

“È lui,” affermò con voce lagnosa e fissando il suo cellulare con un senso di rassegnazione che Mercedes trovava inspiegabile, ma che lui pensava fosse appropriato.

“Beh, rispondi, no?”

“Vorrà sapere cosa indossare per una serata di gala o se ha vestiti appropriati per andare a scalare una montagna mai scalata – perché, sai, lui può – il tutto mentre salva un gattino bloccato su un albero e risolve il problema della fame nel mondo,” gemette, buttandosi sul divano e affondando la faccia nel cuscino.

“La tua cotta sta raggiungendo proporzioni catastrofiche, tesoro, ma non ti biasimo perché bisogna ammettere che il tipo ha fascino,” gli disse Mercedes con il tono piatto di chi aveva dovuto subire telefonate come quelle più di quanto fosse umanamente accettabile (non a caso Santana gli aveva proibito di far durare le loro conversazioni per più dei cinque minuti necessari per avere un consiglio di moda).

“È l’uomo perfetto ed io sono finito all’inferno.”

“Flirta con te, tesoro: direi che sei in tutt’altro posto.”

Il telefono trillò per l’ennesima volta e Kurt lo afferrò dopo aver lanciato un’occhiata pietosa a Mercedes, che gli fece un gesto d’incoraggiamento disinteressato. Cielo, stava rovinando tutte le sue amicizie a forza di struggersi per Blaine con alle sue migliori amiche.

“Pronto?” rispose con volto funereo e tono da professionista.

“Kurt, mi dispiace molto disturbarti, ma avrei davvero bisogno del tuo preziosissimo aiuto,” disse Blaine e Kurt roteò gli occhi perché quando mai non aveva bisogno del suo preziosissimo aiuto?

“Nessun disturbo, sono qui per lei, del resto,” affermò Kurt, accorgendosi solo dopo di quanto quelle parole fosse fraintendibili a più livelli – Mercedes ghignò felice sul suo schermo, facendogli l’occhiolino, e lui decise di fuggire dal salotto e rifugiarsi in cucina (il che fu abbastanza inutile, dato che le due parti della casa erano un minuscolo open space).

“Come farei senza di te?” gli mormorò con un sospiro Blaine, prima di lanciarsi in una lunga spiegazione di come l’indomani sera avesse bisogno di un abito adatto ad una cena di piacere (oddio, ha un appuntamento, uccidetemi ora) e riciclabile per il successivo spettacolo di Wicked a cui avrebbe accompagnato il suo appuntamento (tutte le fortune, tutte!, a questo sfacciato gay arrampicatore sociale, rovina famiglie che mi porta via il mio… cliente. Sigh).

“Nessun problema, signor Anderson,” sospirò sconsolato, mentre si accasciava sulla piccola isola della cucina. “Le farò avere il suo abito entro domani pomeriggio.”

“Perfetto, Kurt, perfetto,” disse Blaine, sembrando stranamente euforico. Poi ammutolì improvvisamente e Kurt allontanò il cellulare dal suo orecchio per controllare che la conversazione non fosse caduta.

“Signor Anderson?” chiamò perplesso.

“Sì?” la voce di Blaine era stranamente senza fiato e la cosa gli strinse lo stomaco in maniera piacevole e spiacevole, come solo qualsiasi cosa Blaine facesse era in grado di fare. Mio Dio, la mia cotta è davvero catastrofica.

“È tutto?” domandò sperando di poter riattaccare nei successivi dieci secondi ed andare a piangere davanti a Mercedes.

“Ehm, non esattamente.” Kurt strabuzzò gli occhi: in mesi e mesi di emergenze vestiarie quella era la prima volta che Blaine sembrava… incerto e tentennante. La sorpresa per Kurt era tale che rimase in religioso silenzio, attendendo. “Vorrei, ecco, vorrei chiederti se… Uhm.”

Questa è la cosa più assurda e adorabile che io abbia mai sentito, pensò il suo cervello, offrendogli immagini di un Blaine con le guance rosse e impacciato come mai gli era capitato di vederlo, mentre lui era distratto a prepararsi a… qualsiasi cosa lo attendesse.

“Dovresti prendere un abito anche per l’altra persona,” gli disse infine, dopo aver balbettato per qualche altro momento.

Kurt sentì qualcosa ruggire nel suo petto e nella sua testa, mentre dalla bocca gli veniva fuori un gelido: “Non c’è alcun problema, Signor Anderson. Avrei solo bisogno delle misure del suo… accompagnatore.”

“Oh,” fece Blaine. “Non dovresti aver nessun problema: prendi quello che ti piace e che ti sta meglio, magari aggiungendo qualche accessorio che valorizzi i tuoi bellissimi occhi.”

Kurt sbatté le palpebre, ripetendosi quella frase nella testa e sperando di trovare un senso a quello che aveva appena sentito. “Erkrme… volevo dire: come?”

Blaine ridacchiò, suonando stranamente imbarazzato