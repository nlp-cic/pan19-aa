, a volte con Stiles, a volte da solo. Non importava neanche che tempo ci fosse, più volte era rimasto anche sotto la pioggia, scivolando apposta nel fango per migliorare la sua stabilità e la velocità di ripresa dopo una caduta. Tornava a casa, faceva una doccia, svolgeva i compiti, cenava con sua madre e poi andava a dormire: l’indomani sarebbe cominciata una giornata praticamente uguale, ma a lui stava bene così, per ora.

Tutti i giorni uguali.

Uno dopo l’altro, routine cambiata leggermente per l’estate che aveva permesso allenamenti più intensivi, ma per il resto tutto uguale. Al posto dei compiti c’erano le serate davanti ai videogiochi insieme a quello che ormai era come un fratello, cioè Stiles, e poi di nuovo dentro la sua “ruota da criceto”. Normalmente i ragazzi allontanano più possibile il pensiero del primo giorno di scuola, ma non Scott, non quell’anno. Sapeva di poter partecipare ai provini per entrare effettivamente nella squadra di Lacrosse e l’avrebbe fatto. Avrebbe dimostrato a se stesso ed a tutti quei numeri che contava anche lui.

Un numero doveva diventare un nome.

I provini erano identici a quelli dell’anno precedente: il Coach urlava indicazioni ed ordini, scrivendo su una cartelletta mentre i ragazzi li eseguivano. Il 37 ed il 6 – Jackson e Danny- erano sempre i primi a finire un esercizio, ma nessuno vi badava poiché l’anno prima erano capitano e vice capitano, quindi stavano semplicemente riaffermando la posizione che avevano già ottenuto. I ragazzi correvano, il coach scriveva, il sudore cominciava a scendere e Scott si sentiva benissimo. Era pronto, si era preparato tantissimo, si era allenato e sarebbe diventato parte della squadra. Ogni tiro contro la rete gli sembrava uno scalino verso quello che voleva davvero: degli amici. Non era il migliore in campo, non mandava a segno tutti i tiri, ma era felice, stava giocando e riusciva a tenere testa agli altri, si stava davvero divertendo per la prima volta da mesi.

Addosso aveva solo sudore e felicità.

Alla fine dell’allenamento il Coach aveva chiesto ai ragazzi di aspettare qualche minuto, avrebbe appeso la lista dei futuri membri della squadra prima di andare via. Mentre si cambiavano, mentre facevano la doccia, tutti chiacchieravano, ridevano, si spintonavano. Adesso i numeri intorno a lui erano visi sorridenti, persone che lo avevano finalmente notato e che gli rivolgevano la parola. Danny si era anche scusato quando Jackson lo aveva trattato male, dicendogli che era normale e che il suo amico era così con tutti. Ancora prima che il coach appendesse i risultati, era stata organizzata una serata tra tutti i presenti, per festeggiare i nuovi membri e per “consolare” gli esclusi. In quel momento non importava chi fosse dentro e chi fuori, erano tutti un gruppo e avrebbero festeggiato da tale.

Tutti meno che uno.

Danny si mise a leggere i membri della squadra: lui e Jackson erano tra i primi, ovviamente, subito dopo tutti gli altri, tra cui Scott e Stiles. Anche al figlio dello sceriffo gli allenamenti extra erano serviti e, anche se non era in prima linea, faceva parte della squadra. Dopo aver letto tutti i nomi, Danny alzò lo sguardo per congratularsi con tutti, ma ad un certo punto il suo sorriso si rabbuiò. “Qualcuno ha visto Lahey?”. Isaac Lahey, il numero 14, era in squadra, ma non era lì a festeggiare era scappato via dagli spogliatoi appena era finito l’allenamento, come se non gli importasse. Scott si guardò intorno e poi corse fuori. Non era andato via da molto e poteva ancora raggiungerlo, ne era sicuro. Doveva dirgli che era entrato in squadra e della festa che si sarebbe tenuta quella sera. Doveva.

Degli occhi azzurri accompagnavano il 14.

Con il fiatone Scott lo raggiunse poco prima che girasse l’angolo e sparisse. Si aggrappò alla manica della sua maglietta da Lacrosse e cercò di riprendere fiato. “Sei in squadra, complimenti! E stasera c’è una festa!”. Gli occhi azzurri lo guardarono interrogativi ma poi i frammenti che erano usciti nonostante il fiatone di Scott acquisirono senso e un lieve sorriso apparve su quelle labbra fini. “A loro non cambierà nulla se non vengo, lasciali festeggiare”. Scott si raddrizzò, ormai con il fiato regolare e lo fissò negli occhi. Quelle pozze azzurre erano piene di tutto quello che lui provava quando si era appena trasferito, quindi decise che avrebbe cambiato le cose, che avrebbe riempito il 14 di felicità e amici. “A me importa che tu venga, quindi non hai scuse.” Il tono del moro era deciso, un semplice cenno del capo gli scatenó un sorriso: 14 sarebbe venuto alla festa.

La “promessa” venne mantenuta.

Avevano passato una serata divertente, Stiles e Jackson avevano battibeccato per tutta la sera, Danny aveva fatto da mediatore per evitare che tutto finisse in una rissa, Scott aveva cercato di fai integrare Isaac ed il biondo aveva riso e fatto qualche battuta anche con gli altri componenti della squadra. Così il liceo di Beacon Hills vedeva la squadra di Lacrosse tutta riunita in una pizzeria. L’anno scolastico andava avanti, tutto si era stabilizzato e i normali “gruppetti” di studenti si erano formati