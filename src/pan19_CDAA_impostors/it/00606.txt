era riuscito. Vuoi per talento naturale. Vuoi perché aveva sudato sangue. Ma alla fine aveva finito l’addestramento arrivando in sesta posizione.

L’unica cosa che lo disturbava era essere dietro a quel bastardo suicida di Jaeger. Questa cosa non se la sarebbe mai perdonata.

Doveva usare quella posizione per entrare nella Polizia Militare. Li si sarebbe fatto valere ancora di più. Magari sarebbe anche riuscito ad ottenere qualche grado velocemente e avrebbe vissuto nella bambagia fino alla fine dei suoi giorni.

O almeno questi erano i suoi sogni prima della battaglia di Trost, prima che l’umanità vincesse – a caro prezzo – per la prima volta contro i titani.

Nella Legione Esplorativa le loro posizioni significavano meno di zero. Il concetto era semplice. O vivi e uccidi quanti più titani possibile, o muori. E lui voleva solo sopravvivere per portare a termine quello che si era prefissato un giorno, di fronte ad una pira funebre, stringendo delle ceneri in mano.

“Jean, dovresti stare più attento nei combattimenti.”

Jean aveva sbuffato, una volta che Armin aveva finito di fasciargli una ferita sul braccio. Ricordino di uno dei titani che aveva ucciso durante l’ultima missione.

“Sto attento. Gli incidenti capitano.”

“A noi non possono capitare. Sai che rischi molto se sbagli.”

Il biondo aveva iniziato a mettere via le forbici e le bende che aveva usato per medicarlo, e poi si era voltato a guardarlo.

“Non guardarmi così. Sai che poi non ti faccio tornare in camera tua fino all’alba.”

“Poi sopporti tu Eren, però.”

“Quello stronzo dovrebbe scopare di più e non rompere le palle a noi.”

Jean aveva attirato il biondo a sé e lo aveva subito baciato, senza dargli il tempo di protestare.

“Dai, devo andare a scrivere il rapporto della missione… Visto che tu non lo farai mai, caposquadra.”

Aveva sorriso. Qualche piccola soddisfazione tutto sommato l’aveva avuta anche unendosi alla Legione. In pochi anni era stato promosso a caposquadra, con sommo dispiacere di Eren Jaeger.

“Se mi chiami così non ti lascio andare via sul serio. Renditene conto.” Jean lo aveva baciato di nuovo, prima di staccarsi dalle sue morbide labbra e guardarlo. “Ho ancora di dubbi sulla mia promozione. Me l’hanno data solo per riempire i buchi lasciati da quelli che sono morti fuori dalle mura.”

Armin aveva sospirato e gli aveva accarezzato una guancia, prima di sorridergli dolcemente. “E se anche fosse? Hanno in ogni caso scelto te. Non hanno scelto né Mikasa, né Eren, per esempio. E neppure Connie o Sasha.”

“Avrebbero potuto scegliere te.” Jean lo aveva guardato negli occhi. Era una cosa che aveva pensato spesso.

“No. Io vado bene come tuo braccio destro.” Il biondo aveva appoggiato la fronte contro quella dell’altro uomo. “Vado bene per analizzare le situazioni e decidere velocemente delle tattiche. Ma tu sei un leader. Lo sei sempre stato, ricordi?” Armin gli sorrideva dolcemente, e Jean adorava quel sorriso.

“No, è solo che ci sono dei pazzi disposti a seguirmi.” Jean aveva sorriso e lo aveva baciato di nuovo, questa volta più dolcemente. Quando Armin faceva le sue lodi si imbarazzava sempre. Appena lo aveva promosso, Armin era stato il primo a chiedere di far parte della sua squadra. Era stato il primo a credere in lui. Era sempre il primo a credere in lui. Gli membri della ex 104^ lo avevano seguito. Prima Connie e Sasha, perché credevano che sarebbe stata una festa continua. E poi Mikasa, che si era trascinata dietro un Eren per nulla contento di stare accanto a lui.

“E ti seguirò ovunque, Jean. Anche in capo al mondo se fosse necessario.”

Armin aveva parlato contro le sue labbra e il suo sorriso si era fatto più ampio. Quella era la cosa più bella che qualcuno potesse dirgli.

Sfida: JeanArmin Week 2014Prompt: 12/18: StargazingFandom: Shingeki no KyojinPersonaggi: Jean Kirschtein, Armin Arlert Pair: Jean/ArminNumero capitoli: 4/7Generi: slice of life, fluff perché il fluff fa bene all’animaAvvertimenti: canon verse, shonen aiRating: verdeNumero parole: 479

Non era una cosa che facevano molto spesso. Vuoi per il coprifuoco – che Armin aveva paura di infrangere; vuoi perché semplicemente erano troppo stanchi dopo un giornata di duri allenamenti. Ma ogni tanto gli capitava di sgattaiolare fuori dalle loro stanze.

Jean era fortunato perché una volta che Connie si addormentava non lo svegliavano neppure le cannonate. Poteva quindi fare tutto il rumore che voleva, che il suo compagno di stanza non si sarebbe svegliato. E se anche si fosse svegliato, non avrebbe potuto dirgli nulla. Spesso anche lui usciva di notte, per andare a trovare Sasha. E non voleva sapere come passavano le loro notti, anche se poi Connie gli raccontava tutto.

Ad Armin era andata peggio. Condivideva alla fine la camera con Eren, con sommo dispiacere di quest’ultimo che avrebbe sperato di dormire in camera con il caporale. (Visto quanto gli sbavava dietro.) Armin doveva sempre essere super silenzioso. Perché Eren si svegliava sempre al minimo rumore. E non era così magnanimo come Connie. Soprattutto perché lui e Jean andavano molto poco d’