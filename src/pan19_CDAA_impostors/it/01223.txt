“Dev’essere una distorsione professionale” risponde Steve, prendendo la palla al balzo e rilanciandogliela con una naturalezza che non pensava di avere. Non sa nemmeno se sta varcando qualche linea, ma non importa. Alza le sopracciglia e adesso tocca a Tony parlare.

“Dipendente dell’IKEA?”

“Architetto.”

Il ragazzo alza le sopracciglia. Sembra piacevolmente sorpreso, cosa che fa sentire Steve piacevolmente soddisfatto. Ma non saprebbe dire il motivo preciso. “E quanti architetti lavorano all’IKEA?” chiede.

“Tutti quelli che non hanno ancora trovato uno studio abbastanza folle da assumerli.” Alza le spalle e sbuffa una risata leggera è breve, che comunque vede registrare dall’altro ragazzo. “Almeno credo.”

“Hai progettato una casa come curriculum?”

“Cosa?”

Tony annuisce e si sistema sulla sedia, facendo in modo che entrambi siano più vicini. “Una ragazza che conosco, Jubilation Lee, che in arte si fa chiamare Jubilee, ha mandato innumerevoli richieste ad altrettante innumerevoli agenzie di moda, mi pare, per poter fare da loro il praticantato. Lei non è andata ad università prestigiose e non si è laureata con lode né nulla del genere, ma come curriculum ha mandato un assaggio di quello che sa fare. Il suo curriculum non è un curriculum. È un pezzo di stoffa cucito a mano perché prendesse la forma di un fiore, a volte, a volte invece mi pare una specie di fuoco d’artificio, con un fazzoletto all’interno con sopra cucito non lasciate morire il mio talento.” Tony alza le spalle e si tira indietro. “L’hanno richiamata in molti.”

“Non so se per l’architettura valga lo stesso.”

“Sono abbastanza istruito da poter dire che certe cose funzionano. Anche per gli architetti. Magari quello che crei non piace a tutti, ma è una parte di te e che vuoi farci? Rimarrà sempre lì. E magari a qualcuno piacerà. Quello che hai creato. Perché è di questo che si tratta.” Sembra star parlando a se stesso. Sembra anche aver saltato un pezzo della conversazione ed essere andato oltre in pochi secondi. Steve ci mette un po’ per cercare di riprendere il filo del discorso, ma Tony non glielo permette. Sbatte lentamente le palpebre, per poi sospirare pesantemente. “E per i soldi. Si diventa architetti per poter creare qualcosa e per i soldi.”

“Io l’ho fatto per poter disegnare il mondo” confessa Steve. “Da piccolo ho sempre sognato di poterlo fare. A Brooklyn ci sono palazzi enormi e ci sono strade in cui non vedi altro. E da piccolo disegnavi case. E da grande non ho potuto fare altro se non continuare a disegnarle.” Scuote la testa. “A volte le ragioni sono tutt’altro che economiche.”

Tony prende un respiro per rispondergli, ma viene bloccato dalla vibrazione del suo cellulare che prende dalla tasca e osserva con le sopracciglia aggrottate. Poi lo alza per mostrarlo a Steve. “Una prova che non sono un senzatetto” dichiate con un sorriso, prima di alzarsi in piedi e stirarsi la schiena. Steve conosce tre modi per avere un cellulare carico nonostante non si abbia una dimora fissa e che ormai ci sono più negozi che offrono Wi-Fi libero piuttosto che un bicchiere d’acqua gratis. E IKEA è uno di questi. “Comunque devo andare. Il mio amico ha finito di -beh, okay, non lo voglio sapere che cosa ha fatto, di preciso, e meno male che è un tipo abbastanza riservato, perché altrimenti lo saprei. Ad esempio, io, se avessi il ragazzo che ha lui, non per essere esibizionisti, ma griderei al mondo intero che cosa abbiamo fatto. Ma. Chi ha pane non ha denti e non ruberei mai a… sto straparlando, okay.”

Steve si alza in piedi. “Senti. Se vuoi posso accompagnarti e…”

“No. No no, non ti preoccupare. Ti ho detto che il mio amico è timido e discreto e davanti a uno come te -non perché sei tu, ma perché lui è così, okay? Vado da solo.” Indica un punto indefinito alle sue spalle. “Davvero. Davvero. Comunque tra poco dovrebbe arrivarmi il materasso, quindi… ma che ci fa un ragazzo di Brooklyn nel Massachusetts? Okay, non sono affari miei. Io. Penso che dovrei andare. Davvero. Grazie per il caffè. I biscotti erano orrendi, vi prego non li vendete. Comunque ci accompagna… un tuo collega. Non so quanto pubblica sia questa cosa, capito? Va bene. Okay. Io. Ciao. Ci si vede. Bella chiacchierata.” Gira le spalle e inizia a camminare velocemente, prendendo dalle tasche gli occhiali da sole di qualche giorno prima e e ne va.

Steve sospira e raccoglie le tazze sul tavolo. Comunque, non può dire di non averci provato.











Una delle cose delle cose più bizzarre che può succedergli, si dice Steve, è vedere Sam e Bucky lavorare. Per questo aggrotta le sopracciglia, infilando le mani nelle tasche e li guarda mentre cercano di trasportare un nuovo modello dal furgone all’interno del negozio. Quasi ride. “Ma che cosa…?” inizia, mentre Bucky tira su il mobile da una parte, ma Sam non sembra voler