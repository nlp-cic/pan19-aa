. Non mi sei mancato Stiles. Io ti volevo fuori da Beacon Hills per proteggerti e per vederti felice, perchè ti voglio bene, ma non... così. Per questo non ti ho mai detto che... che ti amo. Perchè non è vero. E la banshee che è in me non riesce a smettere di avere un collegamento con Jordan, e io nemmeno, anche se l'ho nascosto per tanto tempo.»

Stiles si lasciò scappare un sorriso, premendo il piede sull'acceleratore. «Non posso crederci. Sono persino felice di sentire queste parole. Credevo che dirti che in questi due mesi io mi sia accorto di provare sentimenti per Derek sarebbe stato folle, invece no. Ho sempre sognato di essere il tuo ragazzo, ho invidiato Jackson più di chiunque, e ora... ti lascio per Derek Hale. E' pazzesco.»

«Cazzo Stilinski, voi siete tutti matti. Vi lascio per due anni e vi ritrovo fidanzati già scoppiati, e tu che corri dietro a Derek Hale. Dopo questa guerra prendo Ethan e col cazzo che torno in questa città folle.» sbottò Jackson, col suo solito tono irritante, e per un attimo i tre tornarono ad essere i ragazzini incoscienti del secondo anno di liceo. Così tanto era cambiato, in così poco tempo. Stiles parcheggiò la Jeep davanti alla scuola, la stessa che aveva visto tante battaglie, e ora era teatro dell'ultima, quella più importante. 

Lydia e Jackson scesero, e tutti e tre avvertirono le sparatorie all'interno. 

«Sono un agente dell'FBI, o almeno ci sto provando. Vado da solo a cercare Derek, sono sicuro di potermela cavare. E voi, state attenti, vi prego» disse Stiles, indossando il giubbotto antiproiettili e munendosi di una pistola. 

«Fai attenzione, ti prego. Non ho distrutto una barriera spazio temporale per salvarti e poi per vederti farti fare a pezzi dai cacciatori a scuola.» disse Lydia, stavolta con un leggero luccichio negli occhi. I due ragazzi si abbracciarono con vigore: Stiles le accarezzò persino i capelli con dolcezza, prima di separarsi da lei, definitivamente. Le voleva bene, ma come ad una sorella.Le sorrise, sperando di poterla rivedere una volta usciti da quell'inferno, e lei fece lo stesso, afferrando la mano di Jackson per correre via, a salvare Jordan Parrish. 

-

Il primo cacciatore le balzò davanti agli occhi prima che se ne potesse rendere conto. Lydia si abbassò per evitare di essere colpita dai proiettili e Jackson si buttò letteralmente contro di lui, lacerandogli la gola in un colpo netto, un gorgoglio che fece venire i brividi a Lydia. La ragazza si costrinse a non guardare il fiume di sangue e il pezzo di carne fresca sul pavimento del corridoio, correndo verso le stanze e sperando di vedere Jordan vivo in una di quelle. 

Una sensazione di terrore bloccò Lydia e Jackson sul posto, e in quel momento la ragazza capì che Anuk-Ite era nei paraggi. 

«Qualsiasi cosa succeda, tieni gli occhi chiusi Jackson!» ansimò lei, col cuore che per la paura aveva preso a battere all'impazzata. 

Un colpo di pistola la fece sobbalzare, e la ragazza non ce la fece più. Cercò di nascondersi dietro ad una fila di armadietti, incanalando l'energia della Banshee tutta all'altezza del suo petto. 

«Tappati le orecchie Jackson!» gli disse, prima di sfogare l'energia verso i cacciatori in un onda d'urto potente, seguita da un urlo che fece persino vibrare le pareti della scuola. 

La potenza dell'energia di Lydia fece cadere per terra i cacciatori come birilli. Lydia si tenne ad un armadietto, tentando di riprendere fiato. 

Jackson sorrise nel vederla così forte, indipendente e diversa da come l'aveva lasciata, e un po' rimpianse di averla persa. 

Ma ora c'era solo Ethan da salvare, e Jackson avvertì le grida di dolore provenienti dalla cantina sotto la scuola, e un moto di dolore che lo attraversò da parte a parte. 

«Ethan!» gridò, dirigendosi verso lo scantinato, lasciando Lydia da sola a cercare Jordan. 

-

Stiles era riuscito a evitare gli spari di tutti i cacciatori presenti nei corridoi, ringraziando i vizietti di sgattaiolare in giro tramite scorciatoie, che ai tempi della scuola erano fonte di punizioni e ora gli stavano salvando la vita. Una donna alta, sinuosa e con la felpa dell'FBI si era accanita su una persona per terra e non ci volle molto a Stiles per capire che quello per terra era Derek, completamente immobile, e la donna su di lui era Kate. 

«Che cazzo gli hai fatto?» urlò terrorizzato, avvertendo molta più paura di quanta non ne provasse già. C'era qualcosa, una senzazione che gli paralizzava le viscere, e non aveva completamente a che fare con Derek. Si dovette appoggiare al muro e pregare di rimanere cosciente, dato che la sensazione pressante gli stava annebbiando il cervello. Vedeva Kate meno definita, attorno tutto si stava facendo buio, come se il suo cervello volesse spegnersi. «No, no, Derek...Derek!» si costrinse a pensare a Derek, a quello che provava per lui e che non gli aveva ancora confessato, a tutti i momenti nei quali si erano salvati la vita, aiutati,