. Del quale neanche si accorge, tutto preso com’è a schiudere le labbra di pesca in un sorriso ampissimo quando riconosce nelle fattezze del visitatore quelle di Anticristo. “Sei già qui!” esclama estatico, lanciandosi giù per le scale e attraversando il corridoio ad ampie falcate per circumnavigare l’onnipresente mole del divino genitore prima di planare leggiadro fra le braccia dell’altro ragazzo. “Ti aspettavo fra una mezz’ora.”“Non potevo più aspettare, zuccherino,” gli risponde Anticristo, spalmandolo senza grazia né decenza contro lo stipite della porta per baciarlo con furia quasi selvaggia, “Avevo bisogno di vederti subito.”“Anticristo, ti prego,” cinguetta Cristo, ridacchiando ilare, “Non davanti a papà!”Sgomento e oltraggiato, Dio lascia cadere la mascella per terra e solo quando gli riesce di recuperarla riesce anche a ritrovare la voce perduta.“Signore Gesù Cristo unigenito Figlio di Dio nato dal Padre prima di tutti i secoli!” lo richiama, “Cosa vorrebbe dire questo comportamento?! Ti proibisco di intrattenere rapporti di qualsivoglia tipo con questa creatura demoniaca. Torna in casa!”“Papà, non essere noioso,” si lagna Cristo, roteando gli occhi, “E poi Anticristo non è una creatura demoniaca. Lui e suo padre soffrono una rappresentazione iconografica scandalosamente stereotipata, lo sai? Sono vittime di pregiudizi risalenti a tempi ancora più antichi del Medioevo. È bullismo, questo, lo sai? Ed è anche razzismo.”“Ma che bullismo e razzismo?!” sbotta Dio, roteando le bracca sopra la testa, “Io so che questo individuo e suo padre sono due poco di buono! Lo so, perché sono onnisciente, ricordi?”“Sarai anche onnisciente, papà, ma spesso lasci che il tuo giudizio venga offuscato da una sete di vendetta francamente imbarazzante,” Cristo scrolla le spalle, guardando altrove.“Come osi?!” protesta Dio, “Io sono un Dio giusto e misericordioso! Non sono mai stato vendicativo.”“No?” Cristo inarca un sopracciglio, “Ho solo due parole per te: Sodoma e Gomorra.”“Cosa c’entra quello,” borbotta Dio, abbassando lo sguardo, “Era una situazione particolare, una decisione andava pur presa, non si è trattato di vendetta ma—”“Noi andiamo, papà,” lo interrompe seraficamente Cristo, prendendo Anticristo per mano e allontanandosi lungo il vialetto davanti casa, “Non aspettarmi sveglio, faccio tardi. A domani!”“Cristo!” lo richiama Dio, “Gesù Cristo, torna immediatamente qui!”Ma suo figlio non lo ascolta, probabilmente, lontano com’è, nemmeno lo sente più, e Dio è costretto a rientrare in casa, gli occhi vacui e la tonaca bianca immacolata tutta spiegazzata.“Ah, eccoti,” dice un piccione appollaiato sul rubinetto del lavandino in cucina. Ha in bocca un ramoscello d’ulivo e lo mastica ininterrottamente, come chiunque altro potrebbe masticare uno stuzzicadenti o un bastoncino di liquirizia. “Maria mi stava giusto ragguagliando sulle ultime novità.”“Spirito Santo,” dice Dio con voce spenta, “Tutto è perduto.”“Sciocchezze,” risponde il piccione, agitando le ali, “Sei sempre stato inutilmente drammatico. Come quella volta che hai chiesto ad Abramo di sacrificare Isacco in tuo nome per essere sicuro del suo amore per te. Madonna – scusa, Maria – che incubo, quella sera. Tutti gli angeli erano in ferie e per trovarne uno disposto a precipitarsi sul monte Moriah per fermare il sacrificio abbiamo dovuto compiere un miracolo. Un vero e proprio miracolo, Dio. Sei la divinità più insicura che conosca.”“Non conosci altre divinità, io sono uno.”“E trino. È questo il casino.”“Non è questo il punto!” borbotta Dio, incrociando le braccia sul petto, “Voi non capite la gravità della situazione. Se anche non avessi motivo di odiare il ragazzino, resta il fatto che sta corrompendo Gesù. La sua purezza è fondamentale per le sorti del cristianesimo, e non c’era niente di puro nel bacio che lui e Anticristo si sono scambiati sulla soglia della porta!”Maria e lo Spirito Santo si voltano l’una verso l’altro, e per un secondo fra di loro passa uno sguardo rassegnato e grave, che si scioglie poi in un sospiro gemello sulle labbra di entrambi.“Dio padre…” comincia rispettosamente Maria.“Non volevamo dirtelo, pensavamo che prima o poi te ne saresti accorto da solo,” sospira ancora lo Spirito Santo, frullando le ali.Dio li guarda interrogativo, aggrottando le sopracciglia. “Cosa?” domanda, “Cos’è che avrei dovuto capire da solo?”Maria e lo Spirito Santo si lanciano un’altra occhiata, e poi lo Spirito Santo si fa da parte, ritenendo che sia il caso che una cosa del genere sia discussa dai genitori del ragazzo senza interventi esterni.“Dio, a proposito della purezza di Gesù,” dice la donna, “Credo sia un treno che abbiamo perso almeno un paio d’anni fa.”“Che cosa?!” esclama Dio, indietreggiando oltraggiato, “Cosa mai vai dicendo, Maria?!”“Ma sì!” insiste lei, sconvolta dalla sua cecità, “Andiamo! Non posso credere che tu non abbia mai sospettato di niente! Due estati fa lui e Giovanni Battista non facevano che passare tutti i pomeriggi chiusi in camera con la porta chiusa a chiave!”“Ma Giovanni Battista è suo cugino!”“Non credo che la cosa li abbia disturbati