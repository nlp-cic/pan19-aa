«Vuoi camminare più in alto di chiunque altro?» le chiese.

Lei si rianimò, sorrise e annuì.

«Vieni, ti porterò sulle spalle appena saremo fuori dalla foresta».

Elwing corse tra le sue braccia e Galadriel la abbracciò, per posarle un bacio sulla fronte. Sopra la sua testa, non fu lo sguardo sereno di Dior ad attirare la sua attenzione, ma quello preoccupato di Celeborn.

Ora anche lui capiva.

Il tutto è nato dopo aver letto “Il suono del buio” di tyelemmaiwe ed essere corsa da Chià a molestarla perché riprendesse in mano il Secondo Fratricidio dal POV particolare da cui voleva trattarlo (*hint hint* dai, Chià, continuo a molestarti).Solo che, tra una ricerca e l’altra, tentando di districare le timeline tra le versioni frammentarie dell’HoME (sempre grazie a Chris Tolkien che ha messo insieme quel brodo primordiale e ha cercato di dargli un senso: ci sono buchi enormi, ma gli appunti su cui ha lavorato lui, sono peggio della versione riassuntissima nel Silma, ffs!) e di capire come si siano svolte le vicende... è partito il plot bunny selvaggio.

E mi sono ritrovata a scrivere di Galadriel.Volevo scrivere qualcosa dal suo pov, ma non questo. Così come avrei voluto scrivere di Dior e Nimloth, ma ancora una volta non in questo momento. Volevo anche tornare a scrivere di Celeborn, ma... okay, si è capita la solfa.

Siccome mi piace farmi del male, c’è anche una seconda parte a questa storia. Pov diverso, direi facilmente intuibile.

Scrivere dal pov di Galadriel è stato particolare, perché a questo punto della sua vita mi sembra lei stessa un po’ particolare. Non ha ancora un potere politico autonomo come nella Seconda e Terza Era, ha da poco perso l’ultimo fratello rimasto e la sua insegnante ha lasciato la Terra di Mezzo in lutto. E poi è così vicina al periodo della Fuga dei Noldor che era affascinante capire come fosse a questo punto.Ho inoltre cercato di dare forma all’headcanon con cui melianar mi ha contagiata allegramente, ossia che sia stata Galadriel a portare Elwing in salvo. Non avevo ancora le dinamiche chiarissime quando ho firmato i documenti per l’adozione, ma sentivo che risuonava in me nel modo giusto ed era una cosa così da Galadriel, che mette il naso in tutti i momenti importanti della storia di Arda.Ho dovuto scrivere questo racconto per rendermi conto che forse c’era un’altra verità.

L’utilizzo delle lingue e di determinati nomi dovrebbe, come sempre, dire qualcosa sul personaggio. Non voglio mettermi qua a imboccarvi come se non foste capaci a ragionare, sono curiosa di vedere se emerge quello che volevo emergesse!

Tra questa parte e la seconda dovrebbe intuirsi come ho immaginato si sia svolto il Fratricidio, nel caso, ci ritroveremo al prossimo aggiornamento a chiarire dubbi!

La questione di Nimloth come prima donna elfica che dà alla luce mezzelfi: tecnicamente, Luthien tornata da Mandos con Beren non è più elfa (Melian lo nota guardandola negli occhi), è mortale e probabilmente questo deve aver influito anche sulla sua gravidanza.

Ultima nota, Lindamírë (che chiaramente è una balia asciutta, visto che non immagino particolari problemi ad allattare per le donne elfiche, probabilmente lo facevano anche per poco tempo) è un’OC su cui spero di scrivere prima o poi. Intanto grazie a melianar per il nome!

Detto questo, ci vediamo giovedì prossimo, con la seconda parte del dittico.

Grazie a chi ha letto!

Kan


          (See the end of the chapter for  notes.)
          

Nella sala dalla volta stellata, tra i capelli neri di Dior Eluchíl si mescolavano quelli argentati di Nimloth, come la notte bagnata dai raggi di Rána. Lei si era lasciata una scia di sangue nello strisciare verso il marito e, dalle orme insanguinate, Nelyafinwë poteva ricostruire il percorso che aveva fatto Curvo da quando aveva tagliato la gola della regina a quando era caduto sotto le lance delle guardie.

Vicino al battente scardinato del portone, Kano coprì con il mantello il volto pallido e pacifico di Moryo.

Nelyafinwë aveva sbagliato.

Aveva creduto che mandare avanti Tyelko e Curvo, seguiti da qualcuno meno coinvolto di loro, avrebbe aiutato i due a raffreddare gli animi brucianti per il desiderio di vendetta.

«Un ladro indossa ciò che è nostro».

Quelle erano state le parole di Tyelko, quando Pityo e Telvo avevano riportato le voci che circolavano.

«Deve restituircelo, appartiene a noi e non alla sua famiglia di Elfi Scuri» aveva continuato Tyelko. «Ascoltami, Nelyafinwë: chiamiamo a raccolta gli eserciti e marciamo sul Doriath».

«Sarà facile ora che la Cintura si è dissolta» aveva detto Curvo. «Vittoria garantita, a dispetto di qualsiasi esitazione».

L’incendio era stato appiccato e, mentre aspettavano la risposta alla lettera che Nelyafinwë aveva inviato, il malcontento era serpeggiato tra i soldati, che si erano radunati intorno alla sua fortezza. Gli erano tornate alla mente le voci su quel che avevano fatto i suoi due fratelli nel regno di Findaráto. Sapeva che avrebbero fatto lo stesso a lui.

Dior non aveva risposto e Nelyafinwë aveva ceduto.

Aveva davvero creduto che l'influenza di Moryo avrebbe riportato l’equilibrio. Dopotutto, negli ultimi anni, si era calmato molto e non avrebbe reso palesi