convincere il maggiore, e a metà viaggio si era pentito della propria idea per qualche minuto, quando pur di non addormentarsi alla guida si era fermato in un autogrill a bere quello che era stato probabilmente il caffè più disgustoso che avesse bevuto in vent’anni di vita.

Dopo innumerevoli svolte in altrettante innumerevoli vie sconosciute, l’insegna dell’hotel apparve all’orizzonte. Percependo una scarica di adrenalina cancellare improvvisamente ogni traccia di sonno dalla sua mente, Simone rallentò e svoltò nell’ampio parcheggio, uno spiazzo di cemento illuminato fiocamente dalle luci della hall dell’albergo. Parcheggiò, spense il motore e le luci, prese il telefono e inviò un Tutto ok, sono arrivato a Pippo, che preoccupato nel vederlo guidare a lungo dopo la partita gli aveva fatto promettere di scrivergli una volta arrivato a destinazione. Mise via il telefono, guardò fuori dal finestrino e individuò subito un’auto a poca distanza dalla sua, e al suo interno una sagoma conosciuta, illuminata dalla luce di servizio posta sopra lo specchietto retrovisore. Si morse il labbro, il cuore che si stringeva in una morsa familiare di sentimenti aggrovigliati, difficili da spiegare a chiunque non avesse mai trovato un amante e un rivale nella stessa persona. Now we’re in the ring and we’re coming for blood, cantava Lorde, mentre Simone spegneva la radio e apriva la portiera, vedendo Ivan fare lo stesso.

Il rumore dei loro passi era l’unico suono ad interrompere il silenzio del parcheggio deserto. Passi calcolati, come quelli di due cowboy con la pistola che brucia nella fondina. Si fermarono l’uno di fronte all’altro. I corpi lontani, gli sguardi intrecciati. Passò qualche secondo prima che Ivan allungasse la mano per afferrare la sua. Senza abbassare lo sguardo gli accarezzò il palmo e le dita, lasciando che Simone facesse lo stesso, entrambi quasi a percepire ogni movimento e ogni sforzo esercitato da quei muscoli qualche ora prima, come se fossero suoni scomparsi dei quali rimaneva solo un eco lontano.

 


You could try and take us
But we’re the gladiators
Everyone a rager
But secretely they’re saviors


Il lenzuolo e la trapunta sottile giacevano sul pavimento, dopo che Ivan le aveva scalciate via con fastidio mentre cercava di spogliare Simone il più velocemente possibile, trattenendosi dallo strappargli la maglia in un impeto di impazienza. Il più giovane strofinò il naso contro quello del compagno, senza smettere di guardarlo, seduto a cavalcioni su di lui. La stanza era buia e calda. Tra loro tutto era silenzio, le parole erano sporadiche e misurate. Troppo da dire, nulla che fosse davvero necessario pronunciare.

Fu Ivan a interrompere il silenzio.

“A cosa stai pensando?”

Lo sguardo di Simone si fece più intenso.

“A come farti impazzire” mormorò appena, prima di scendere con le labbra sull’erezione del compagno.

 


Delicate in every way but one (the swordplay)
God knows we like archaic kinds of fun (the old way) 
Chance is the only game I play with, baby 
We let our battles choose us 


Ivan passò una mano tra i capelli sudati di Simone, lo sguardo che abbandonò per un istante i suoi occhi e si posò sulle sue labbra gonfie e arrossate dai baci e dai morsi. Era in quei momenti, quando esausti giacevano l’uno accanto all’altro, quando il palleggiatore sembrava ancora più giovane (e innocente, e invitante, e lascivo) di quanto fosse, che Ivan si chiedeva se davvero non stesse facendo nulla di sbagliato. Se segretamente i loro amici, a partire da Lele e Osmany che Simone se l’erano cresciuto a Trento (prima che Ivan incontrasse il suo sguardo per la prima volta, prima che memorizzasse quel suo modo di saltare, raggiungere la palla e alzarla con una naturalezza che non aveva mai visto, prima che si abituasse ai suoi gemiti, alle sue dita che stringevano le lenzuola, perché sì, c’era stato un prima, anche se a volte lo dimenticava) non lo ritenessero una testa calda che approfittava di un ragazzino. Incrociò nuovamente il suo sguardo.

“E ora a cosa stai pensando?”

La risposta di Simone questa volta si fece attendere per qualche secondo.

“A come annientarti”

 


Glory and gore go hand in hand
That’s why we’re making headlines 
You could try and take us 
But victory’s contagious 


Ivan rispose nell’unico modo possibile, afferrandolo per i fianchi e trascinandolo più vicino a sé, per poi sovrastarlo con il proprio corpo e fare scontrare le loro bocche. Sentì le mani di Simone stringere le sue spalle con la stessa foga, lo stesso bisogno di sentirlo in quel momento, prima che quella serie di sfide sfiancanti iniziasse. Prima che gli scontri sul campo, circondati dai rispettivi compagni, diventassero più frequenti dei momenti rubati in una stanza buia. Per un attimo, gli schemi tattici di Bernardi risuonarono nella sua mente, gli innumerevoli discorsi sul modo migliore per arginare la distribuzione imprevedibile di Giannelli, Giannelli e ancora Giannelli, quel cognome che costringeva Ivan a vederlo solo come un avversario, almeno per cinque set. Fu il gemito di Simone a spazzare via ogni pensiero, ogni tentativo di spersonalizzazione.

 


We gladiate but I guess we’re really fighting ourselves
Roughing up our minds so we’re ready when the