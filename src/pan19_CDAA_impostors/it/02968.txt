labbra beffarde.Elijah allora si era tirato indietro, un’ombra preoccupata sul viso ma una luce di cupo desiderio negli occhi scuri. «Non posso… Non sono così.»Così come? Avrebbe voluto chiedergli. Così violento? Così sadico, così ambizioso? Così voglioso di baciare un uomo?Sei tutto questo, Elijah Mikaelson. Questo, e molto di più.

Tante altre affinità le avrebbero scoperte insieme, qualche sera dopo. Nella notte in cui Elijah lo aveva trasformato. E tante verità Tristan le avrebbe capite da solo, pur tra le sue braccia, prima da umano, poi da vampiro. Sentimenti che non poteva dichiarare apertamente, ma che ammetteva solo nelle oscure profondità del suo cuore. Il destino che lo aveva beffato con un’ossessione millenaria, riducendolo schiavo di una sola onnipotente creatura (lui che era così orgoglioso e fiero) gli aveva riservato almeno la misericordia di non farlo pregare. Di non fargli ammettere ciò che provava.Sarebbe stato inutile, oltre che patetico, dal momento che Elijah non aveva mai capito nulla. 

Elijah conosceva bene il desiderio. Quello sì. Entrambi sapevano fin da allora. Il desiderio tra loro non era mai stato un mistero.Nemmeno per il resto dei Mikaelson, che anche per questo odiavano tanto l’algido Conte. La variabile impazzita che poteva mandare all’aria il loro piccolo mondo imperfetto. Ma saldo, chiuso e morboso. Ammantato di buone intenzioni, ma dentro brulicante di mille intenti non dichiarati, di mille voglie represse e inconfessabili.Il loro piccolo inferno.

La stessa lotta antichissima tra istinto e ragione, tra desiderio e dovere, divampava ora negli occhi neri del suo signore.Dell’unico padrone che avesse mai avuto. Dell’unico davanti al quale avrebbe potuto piegare le nobili ginocchia.Sebbene con un sorriso insolente. Sebbene con un guizzo di malizia negli incredibili occhi chiari, inchinandosi non solo per un omaggio, ma per un atto dai più ritenuto osceno.

Avrebbe potuto. Sì. Ma non voleva farlo. Non ora.Non perché si sentisse sminuito dall’atto. Anzi. Ben pochi gesti nei confronti del suo Sire lo facevano sentire tanto potente.Ammirare, mentre in fretta sollevava lo sguardo dal calore del suo bacino, quelle labbra serrate e la piccola ruga sulla sua fronte, il leggero ma incontrollabile tremito della mascella.Sentirlo, quel grido che avrebbe voluto negargli, in una vibrazione che prendeva l’aria dalle narici frementi, si spandeva nei polmoni e risaliva in gola, per poi restare strozzato nella trappola del suo orgoglio.Come la lotta convulsa di un uomo che annega.

Ma quella non era una sera da piegare le ginocchia. Voleva guardare i suoi occhi, senza lasciarli un istante. Voleva ancora il luccichio di quella preghiera camuffata dall’arroganza. Chiedimi di restare…Il suo sguardo scese dal viso al petto, mentre si avvicinava. Sull’ampio muscolo che proteggeva il cuore, e che il suo paletto aveva trafitto con sorprendente, voluttuosa facilità.Desiderò che ci fosse ancora traccia della ferita, per ripercorrerla con la lingua. Per sentirlo gemere di sorpresa, come aveva fatto nella vasca del giardino, quando per un attimo aveva abbassato la guardia.Tristan aveva sapientemente evitato il cuore, anche se la sapeva una precauzione inutile. Solo un paletto di Quercia Bianca può uccidere un Originale. E il rozzo ramo tra le sue mani non aveva certo quell’antica, nobile origine. Ma avrebbe alla lettera spezzato il suo cuore, e costretto Elijah a lunghi istanti, forse ore, di morte apparente.No, lui voleva continuare a scrutare i suoi occhi, mentre gli faceva male.

Elijah, da parte sua, aveva permesso che lo devastassero in mille e più modi, dalla magia al morso di lupo all’eterna tortura dell’annegamento.Ma su di lui, direttamente, non aveva mai alzato un dito. Non con la violenza di un carnefice.Casomai con la torbida, appassionata ambivalenza di un amante.Ecco la ragione di quello smarrimento, dello stupore senza coordinate con cui aveva accolto il suo colpo.Evidentemente nella mente di Elijah ogni resa, ogni languida sottomissione, che fossero sotto le sferzate delle sue parole o sotto il tocco ustionante dei suoi baci, erano comunque il segnale di un’accettazione. Il sintomo di una vulnerabilità nei suoi confronti, la spia che raccontava di una nostalgia struggente e di una voglia urgente e attuale.Se, anziché cedere alla sua prepotenza, Tristan si ribellava, come aveva fatto in giardino, tutto il fragile castello di Elijah crollava miseramente.

Ora Tristan lo capiva da quell’ombra intermittente di dubbio che ne velava lo sguardo, altrimenti così fiero.Dal fatto che ancora stringesse sul petto quella ridicola coperta, anziché lasciarla cadere con indifferenza e fare un passo verso di lui, per prendere ciò che gli apparteneva.

Tristan lo fissò attentamente. L’adrenalina ancora in circolo per la lotta che li aveva coinvolti, l’esaltazione che suo malgrado gli comunicava quel corpo seminudo, statuario e sorprendentemente indifeso sotto il suo sguardo, eccitarono il suo istinto di predatore. Gli occhi azzurri s’incupirono in un rosso scarlatto, e una piccola raggiera di capillari in rilievo circondò i suoi occhi con l’audacia di una maschera di guerra.Dischiuse le labbra di rosa per mostrare le spine dei canini allungati