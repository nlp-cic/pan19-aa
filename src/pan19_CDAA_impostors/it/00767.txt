aereo e nonostante siano sempre le stesse, portano via un po' di tempo... Marco è in attesa del suo turno, le cuffie appoggiate sulle orecchie mentre sta cercando di isolarsi dalla normale confusione dell'aeroporto ascoltando alcune canzoni... senza preferenze, così come gli vengono proposte dal programma, dopo aver attivato la funzione “random”. La noia del momento viene interrota ogni tanto quando arriva qualche notifica... instagram, facebook e pure qualche messaggio, anche se li scorre quasi controvoglia... dando un'occhiata piuttosto sommaria, almeno fino a quando non ne compare uno di Mario...


  dove ti trovi, sei partito?  


Chi lo stava osservando avrà notato, in quel preciso istante, un cambiamento di umore, un sorriso che nasce prepotentemente fino ad arrivare alla sua massima estensione, stesso movimento per gli occhi che facendo così si socchiudono leggermente. Un lungo e prolungato respiro, ed ecco le dita di Marco si muovono freneticamente, premendo le lettere giuste sulla tastiera virtuale del suo iPhone... intanto quel qualcuno che lo stava osservando preso dalla curiosità, lascia la sua postazione, avvicinandosi non troppo lentamente, lo raggiunge da dietro abbracciandolo, intorno al busto ed appoggiando il mento proprio sulle sue spalle, posizione ideale per riuscire a sbirciare quello che sta scrivendo il biondo. Instintivamente la prima reazione di Marco, quando sente quella presa dietro di lui, è di interrompere la digitazione del messaggio, lasciando scendere il braccio destro verso il basso e quindi nascondendo di fatto il display alla vista del suo “assalitore”. Nello stesso momento si volta, il sorriso perso per strada, un'espressione seria, scocciata... ma che poi si scioglie come la neve al sole quando vede che Pierre è venuto a fargli compagnia. Il rapporto tra i due amici è andato sempre di più consolidandosi, come neanche loro avrebbero potuto sperare, se quando si sono conosciuti avessero veramente pensato di poter diventare così legati. Marco solo dopo molto tempo si è reso conto di quanto importante sia stata la vicinanza di Pierre, dovendo gestire il “violento” distacco da Mario e non sapendo neanche lui in che modo poter superare quei difficili momenti. Con Pierre dietro di lui Marco tranquillamente riprende a digitare il messaggio, consapevole che nonostante il giocatore gabonese abbia ormai imparato un po' di tedesco, difficilmente riuscirà a capire quello che il biondo sta scrivendo al suo giovane e per la vita amico.


  Wenn Fliegen hinter Fliegen fliegen, fliegen Fliegen Fliegen hinterher...  


Marco fa fatica a trattenere una risata mentre preme il tasto invio... dalla bocca di Pierre esce un italianissimo “COSA!!!” attirando l'attenzione delle persone intorno a loro... mentre subito si sente l'avviso di un messaggio in arrivo...


  ?!?!?! :)  


Gli scherzi tra i due amici, star del Borussia Dortmund, si sprecano... Marco ha semplicemente digitato uno scioglilingua... le mani di Pierre si stringono ancora di più intorno alla vita dell'amico, mentre le risate dei due si mischiano, con Marco che cercando di riprendere il proprio controllo prova a spiegare in inglese il significato di quanto scritto... ma in questo momento non si ricorda come si dice foche nella lingua di albione, allora si avvicina a Sokratis, portandosi dietro Pierre e con l'aiuto del difensore greco riesce a far arrivare al giocatore mulatto la seguente frase in italiano «quando le foche si muovono dietro le foche, si muovono foche dietro le foche» non che adesso abbia le idee più chiare, afferra il cappellino di Marco, se lo mette in testa e si sposta più avanti, nella fila facendosi spazio tra Mats e Jonas che li guardano divertiti. Marco rimane un attimo spaesato... il mio cappellino... qualcuno ha osato prendermi il cappellino... ma poi si rilassa, il cappellino è in buone mani... Pierre qualche metro più avanti, il capo chino ed ogni tanto muove la testa nella direzione del biondo, alzando leggermente lo sguardo, per studiare il suo comportamento e l'eventuale reazione che però non c'era stata.


  avevo gli occhi di Pierre sul mio iPhone e così gli ho fatto uno scherzo...  


la spiegazione di Marco per Mario, poi una voce che richiama l'attenzione dei passeggeri del volo per Monaco ed allora l'invio di un ultimo messaggio...


  stanno imbarcando il nostro volo... ci sentiamo più tardi ;)  


e dopo aver letto la risposta del giovane di Memmingen


  non vedo l'ora :P  


Marco spenge il suo iPhone e si avvicina a Pierre. Lo vede concentrato, passo dopo passo dietro a Mats... mentre un suono leggero proviene dalla sua bocca. Il giocatore del Gabon si è accorto naturalmente della presenza di Marco, quindi nessuna sospresa quando sente un abbraccio, con la testa del biondo vicinissima a quella di Pierre, per cercare di sovrastare il rumore dell'aeroporto e capire cosa sta dicendo il suo amico mulatto, più che dire, cantare... Pierre sta utilizzando le parole dello scioglilingua per improvvisare un pezzo di rap, cerca di rimanere serio ma la presenza di Marco non lo permette. I loro sguardi si incrociano, non c'è bisogno di aggiungere altro, è evidente come la loro amicizia sia cresciuta in modo esponenziale e sia esplosa in un legame fortissimo, i due ragazzi sono quasi inseparabili e non manca occasione per “urlarlo” al mondo, Pierreus sta diventando una parola ricercatissima in rete e mentre prima si ottenevano pochi risultati adesso invece stanno