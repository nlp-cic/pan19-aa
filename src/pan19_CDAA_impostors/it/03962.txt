altri sull'autobus e Tera andò a sedersi accanto a Giles, mentre Valerius aveva trovato posto su una spalla dell'Osservatore e Midnight occupava tutto il passaggio tra i sedili per riuscire ad appoggiare il muso sulle gambe della ragazza..- Ti senti bene, fallito? Ho visto vampiri con un colorito più sano del tuo. -- Risparmia i paletti, Cacciatrice, sono solo stanco. - Giles le sorrise. - Credo di avere usato troppo potere, ho solo bisogno di riposare. -- Tra poco saremo a casa. -- C'è ancora molto da fare... -- Qualunque cosa sia può aspettare. Tokyo non verrà distrutta solo perché ti fai un sonnellino e i nostri "ospiti" possono arrangiarsi anche da soli. -L'Osservatore non ne era molto convinto ed era preoccupato per Eudial che non gli aveva rivolto la parola per tutto il viaggio, ma su una cosa Tera aveva ragione: avrebbero dovuto aspettare. Non poteva permettersi di crollare prima ancora di affrontare il nemico, perciò doveva riposare e riprendere le forze.

Il cielo era terso, di un azzurro pulito che faceva quasi male agli occhi. E al cuore, pensò Seraphina guardandolo con desiderio.Si mosse appena, le ali frementi per il desiderio di prendere il volo, di scattare all'improvviso e fuggire senza farsi più riprendere, ma non osò spostarsi nemmeno di un millimetro. Ormai aveva imparato che a ogni sua iniziativa corrispondeva il dolore bruciante e immediato dei denti del drago nero stretti sui punti più sensibili delle sue ali.Era sua schiava e, anche se ancora non era riuscito a costringerla ad accoppiarsi con lui, non le permetteva di andare via e la teneva in pugno senza che lei riuscisse a trovare la forza di ribellarsi.C'era qualcosa di innaturalmente forte in quel drago nero come una notte senza luna che la terrorizzava. Era così ai vecchi tempi, quando la stirpe dei draghi proliferava sulla Terra? Era un drago che aveva mantenuto l'antica forza della sua razza oppure era qualcosa di completamente diverso, un demone scaturito dagli abissi dell'Inferno?Seraphina non lo sapeva, ma aveva paura.Se, per rinascere, i draghi dovevano diventare tutti come il drago oscuro che la teneva prigioniera, meglio che la loro stirpe si estinguesse, che finisse con lei e con il suo cucciolo.Una fitta di doloroso rimpianto le attraversò il cuore mentre ricordava con tenerezza il delicato blu delle scaglie di suo figlio. Lo aveva visto solo per pochi minuti prima di partire e le mancava immensamente, ma ora più che mai non poteva tornare da lui.“Piccolo mio, dove sei? Cosa ne sarà di noi?”Chiuse di nuovo gli occhi, infelice, sperando di poter tornare a dormire in eterno, quando sentì nuovamente la presenza di Giles in un angolo della sua mente e una piccola briciola di speranza tornò a riaccendersi nel suo cuore.L'uomo di cui si fidava come di un fratello era di nuovo vicino a lei!Quando era tornata a Tokyo e non aveva sentito la sua presenza nella sua mente, aveva seriamente temuto che fosse morto, ma ora sapeva che non era così.Non lo avrebbe chiamato e non si sarebbe messa in contatto con lui, non poteva esporlo a un pericolo tanto enorme, non mentre la città era in preda dell'aura maligna che la isolava dal resto del mondo, ma la sua vicinanza la confortava: Rupert Giles era riuscito ad annientare nemici terribili e a salvare la Terra più volte, forse lo avrebbe fatto di nuovo e prima o poi sarebbe riuscito a liberare anche lei.“Sii forte, fratellino.” Pregò fra sé “Io saprò aspettarti.”

Eudial strinse il cuscino, girandosi sul fianco per cercare un po' di sollievo dal mal di testa che le era rimasto dopo che Giles aveva usato il suo potere in quel modo brusco per raggiungere l'aereo. Il dolore l'aveva tormentata per tutto il viaggio e aveva l'impressione che invece di passare, peggiorasse sempre di più.Spike avrebbe voluto restarle accanto, le aveva offerto il suo sangue per farla sentire meglio, anche se era da troppo che lui stesso non si nutriva, ma Eudial aveva voluto restare sola, rifugiarsi nella sua stanza al buio senza nessuno intorno.La porta che si apriva di colpo e la luce che veniva accesa, le provocarono una serie di fitte al cervello ed Eudial si rivolse rabbiosamente a Tera, che era appena entrata, seguita da Midnight e da Valerius.- E' questo il modo di entrare nelle camere altrui?! Lasciami stare, Tera, vattene. -Con un gemito si tirò le coperte sulla testa.- Wow, sei proprio messa male, eh? - Tera si lasciò cadere a sedere sul letto con un sospiro e scostò il lenzuolo per sfiorare con la mano la fronte di Eudial in un gesto quasi gentile. - Però non sei calda, non hai febbre. Anzi, è quasi il contrario direi... -- Perché dovrei avere la febbre?! Se sto male è perché Giles mi ha strappato il potere in quel modo, non certo per la febbre. -- Ehi, ma sei ancora arrabbiata con lui? Il fallito si sente terribilmente in colpa per quello che è successo, ma non poteva fare altrimenti, avete rischiato di cadere entrambi in mano ai Lug... -- Cos'è, Giles non ha più il coraggio di