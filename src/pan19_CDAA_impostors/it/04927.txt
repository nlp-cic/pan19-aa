abbastanza da farlo rantolare a terra, la schiena che sbatte sull'asfalto e il sapore metallico del sangue subito in bocca, mischiato al bruciore delle risa di scherno che accomunano tutto il gruppetto, lei compresa; lei ride forse più forte degli altri, lo fissa mentre si pulisce il viso con la manica della giacca e lo fa con superiorità, con disprezzo, con tutto quello che, probabilmente, tre quarti della gente che conosce prova per lui.

Il dolore che si espande per il suo corpo è sopportabile, però, perché questa volta non è colpa sua; non se l'è cercato, se l'è solamente visto piovere addosso senza nemmeno il tempo di ripararsi con le sue stesse braccia scheletriche e quasi ci sguazza felice, tra il suo stesso sangue e le risate degli altri, le risate di lei che, adesso, somigliano all'espressione che crede possibile sul viso di Alex, se lo potesse vedere in questo momento; Alessio riderebbe di lui avrebbe ragione, Gennaro non si lamenterebbe nemmeno, si lascerebbe maltrattare e sarebbe quasi una soddisfazione, sapere che Alex gli ridarebbe così tutto il male che ha ricevuto da lui.

Lei, però, che viene subito presa sotto braccio da uno dei ragazzi per portarsela via, non è Alex; il male c'è comunque, lo fa singhiozzare un po' e lo fa faticare a rialzarsi, ma l'artefice non è stato Alex e allora non può finire così, questa punizione che si infligge da solo, perché Alex deve in qualche modo esserne al corrente.

Si rialza dolorante solo quando è certo che se ne siano andati, si tasta il naso è no, non è rotto, si lamenta di un dolore che non è realmente così viscerale, un po' come fa lui da quando ha imparato a parlare, molto più piccolo e già ugualmente fastidioso.

Il primo istinto, quando si rimette in piedi, è di controllare il telefono, per vedere se Alex gli ha scritto, ma la prospettiva di una scoperta negativa lo fa fermare con la mano una spanna sopra alla tasca, gli occhi tristi puntati sui ciottoli dove si è accasciato poco prima e le gambe poco stabili, perché il whisky è nel pieno del suo effetto; gli stessi passi incerti che l'hanno portato in quel locale lo trascinano verso il Burger King in centro, che a quest'ora, forse, è pure chiuso.

Il tragitto è lento, interrotto ogni tanto da qualche caduta, che lo fa rimanere per terra più del dovuto, visto che ad ogni fitta di dolore fisico ne corrisponde una di nostalgia, perché se Alex fosse qui lo aiuterebbe a rialzarsi e lo porterebbe a casa in macchina, si assicurerebbe di metterlo a letto e no, non se le merita tutte queste cose, gliel'ha detto oggi persino lei, che forse ha finito per provare più compassione per Alessio che attrazione per lui; l'idea che forse sta esagerando non gli passa per la testa nemmeno lontanamente, nemmeno per sbaglio, nemmeno quando sfoga tutto il suo disappunto sulla bustina di zucchero che si strappa davanti agli occhi, mentre ancora reprime qualche singhiozzo, dopo aver constatato che l'orario estivo del Burger King si spinge fino alle due.

Il caffè è lungo e bollente come lo prepara ad Alex quando pranzano insieme, a casa di uno o dell'altro, e l'effetto che gli fa mentre lo trangugia è l'opposto di quello desiderato - non lo fa riprendere,semplicemente lo fa tossire e lo fa guardare male dalla coppia che si è appena seduta ad un paio di tavoli dal suo, entrambi armati di una porzione di nuggets e un paio di panini.

Li ha già visti in giro, forse a scuola anni prima, forse in centro, il ragazzo gli dà le spalle e la ragazza, che gli è di fronte, lo squadra ogni tanto, con l'espressione tanto basita da fare voltare anche l'altro; lo fa solamente un paio di volte, per poi ignorarlo totalmente, e Gennaro, come col barista prima che ridesse di lui, gliene è grato.

Alessio, probabilmente, farebbe la stessa cosa. Farebbe bene, Gennaro se lo ripete in testa quando è ancora dentro al locale e ad alta voce quando esce, dopo aver mollato la tazza di caffè a metà sul tavolo e non essere nemmeno passato in bagno per controllarsi il naso; farebbe bene a vergognarsi di lui ed è tutto quello a cui riesce a pensare, mentre arranca verso l'entrata del primo bar che trova lungo la strada, ancora più spoglio e vuoto del primo - ci sarà un motivo, se in quella zona di Somma non sono mai usciti più di tanto. Ci sarà stato a malapena un paio di volte, in questo pub, solo quando avevano un po' tutti voglia di cambiare; chiede del bagno ancora prima di ordinare, e il barista gli indica il corridoio infondo, lo lascia passare senza chiedergli prima di consumare e Gennaro, stasera, è grato un po' a tutti.

Quando si specchia, per la prima volta dopo l'attenzione con cui si era scrutato a casa, lo fa con meno impegno. Non gliene frega niente, se l'arco di cupido è ancora arrossato dagli aloni di sangue che vi sono rimasti, se la parte sinistra del