sciacquarsi il viso e poi prese le pillole, com'era previsto. Mentre aspettava che facevano effetto si tolse lo smoking e passò il tempo a piegarlo e sistemarlo accuratamente prima di rimetterlo nell'armadio, oltre a impostare la sveglia per la mattina successiva, a preparare in anticipo i vestiti e la borsa del lavoro, e un altro paio di azioni completamente inutili e meccaniche, che gli consentivano di spegnere il cervello e non concentrarsi sul rumore di mascelle che proveniva dalla cucina.

Quando finalmente si infilò nel letto, le pastiglie gli consentirono un sonno lungo e senza alcun sogno. Ma, al mattino, ancora un po' intontito per le numerose ore passate a dormire, fu sicuro di aver sognato il Dottore, che il suo incontro serale fosse frutto delle medicine. Lo trovò veramente bizzarro, perché erano anni che non lo sognava. Doveva essere la perdita di Satch che gli faceva regredire il cervello al periodo in cui erano assieme e senza preoccupazioni.

Allungò la mano per prendere la sveglia e vedere che ore erano, quando si accorse che era in estremo ritardo per il lavoro, dato che l'allarme era stato disattivato e lui non l'aveva sentito. Balzò immediatamente in piedi, afferrò i vestiti e fece per dirigersi verso il bagno, ma la porta della sua camera sbatté contro qualcosa di duro. Nonostante si sforzasse, non riusciva ad aprirla più di un certo angolo, sufficiente a malapena a farlo passare. Eppure, anche guardando, non c'era nulla che ostacolasse il passaggio.

Poi sentì odore di bruciato e si precipitò in cucina. Ace stava davanti ai fornelli, tenendo in mano un cucchiaio e il manico di una padella, che conteneva un ammasso di un qualcosa completamente bruciato. “Volevo fare i pancakes” commentò lui. “Ma io e il fuoco abbiamo una strana relazione.”

Marco lo fissò stupefatto. Non era più la sera del funerale, quando il suo stato mentale era talmente confuso che non aveva nemmeno perso tempo a rendersi conto dell'assurdità della situazione. Era mattina, si era riposato, aveva dormito, ed era di nuovo l'impiegato ligio e con i piedi per terra. Nella sua mente e nella sua vita regolare non solo non c'era spazio per divagazioni di alcun tipo, ma gli alieni con astronavi a forma di cabina telefonica blu non esistevano.

“Non puoi essere reale” commentò.

“Non è il caso di fare tante storie per un pancakes bruciato” replicò Ace, offeso. “È pieno di gente incapace a cucinare. Pensa che m'è capitato un pianeta dove davvero la gente non cucina mai...”

“No” lo interruppe Marco. “Intendo dire che tu non esisti. Non puoi esistere. Sei frutto della mia fantasia di quando avevo sei anni.”

Ace lo guardò con un sorriso ironico. “Ti assicuro che sono piuttosto reale. Non sei così importante come credi.” E poi gettò via il pancakes bruciato nel lavandino, sbattendo la padella contro uno dei bordi, e vi fece scorrere l'acqua sopra, con il risultato di riempire la cucina di fumo.

“Faccio io” disse Marco, prima che qualcuno potesse pensare che in casa era scoppiato un incendio. Controllò che l'impasto andasse bene immergendovi due dita e assaggiandolo, quindi recuperò una padella pulita e il burro, poi iniziò a cucinare. L'impasto bastava per un piccolo esercito, ma aveva già visto quanto Ace fosse in gradi di mangiare. Ace che, tra l'altro, osservava ogni suo movimento e sbavava.

“Scusa per prima, sei decisamente importante” commentò, una volta che ebbe davanti a sé un'enorme fila di pancakes che grondavano succo d'acero. “Ti senti un po' meglio?” aggiunse, dopo aver preso una grossa fetta. “Per il tuo amico, intendo.”

“No” fu la risposta, onesta, di Marco. “Non credo passerà mai.” Aveva letto molti libri sull'argomento, sull'elaborazione del lutto e aveva sempre creduto che la morte facesse parte della vita. Si preparava, sostanzialmente, a quando il Babbo li avrebbe lasciati. Ora che aveva subito un lutto vero, gli sembravano frasi al vento, nonostante non facesse che ripetersi che era normale. O forse era perché non riusciva ancora ad accettare come fosse morto.

“Certo che non passa mai” commentò Ace, stranamente serio. “Le persone che incontriamo rimangono parte di noi in ogni caso, che lo si voglia oppure no. Ciò che succede loro ha ripercussioni anche sulla nostra vita.”

Era una cosa insolitamente seria per lui, per cui Marco non seppe che cosa rispondergli. Guardandolo, credeva di essere lui quello maturo fra i due, ma era evidente che, prendendo per buono che fosse un alieno che viaggiava nel tempo e nello spazio, dovesse aver accumulato una lunga serie di esperienze che non potevano essere comparabili a quelle di un semplice essere umano.

Rimasero a mangiare in silenzio, poi Marco ripose i piatti nella lavastoviglie, apprezzando che quelli della sera successiva fossero effettivamente stati lavati e sistemati, quindi andò in bagno a lavarsi e cambiarsi. Quando tornò in sala, Ace era accomodato sul divano a guardare la televisione e la Tardis era parcheggiata poco distante, esattamente di fronte dalla porta della sua camera. Ecco perché non era riuscito ad