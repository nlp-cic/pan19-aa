sfuggire e l’uomo davanti a sé ride sommessamente.

Sherlock adesso sente ancora un pochino più caldo.

 

 

John guarda il violinista e, da così vicino, immagina possa avere venticinque anni o qualcosa in più. Non sa cosa sia questa sensazione di familiarità, non ci ha mai parlato prima, non sa nemmeno come si chiama, figuriamoci provare qualcosa del genere, eppure è questo ciò che sente.

 

“Sei stato straordinario. Davvero fantastico.” Gli dice, giusto per parlare un altro po’ perché quella voce baritonale, in un corpo così esile, lo ha sorpreso parecchio e per un attimo si è chiesto come mai non accompagnasse il violino con la propria voce piuttosto che con l’IPod, ma poi si è reso conto che forse non è il caso di chiederglielo.

 

Vede le guance del ragazzo diventare di un rosa più acceso e si domanda se sia per il complimento o per il caffè.

 

“Grazie, io…”

 

“Sherlock!” un uomo dai capelli brizzolati interrompe quello che il ragazzo stava per dire e corre nella loro direzione, afferrando il violinista per il braccio. “Muoviti! Dobbiamo andare!”

 

E poi è tutto un susseguirsi di istanti e immagini, il ragazzo si scusa con lui e lo ringrazia ancora, l’uomo dai capelli argentati gli intima di muoversi, John rimane fermo con il caffè in mano senza sapere cosa dire o cosa fare e, d’improvviso, il violinista –Sherlock- è già lontano, oltre la folla.

 

John non sa bene cosa sia successo e gli dispiace di essere stato privato della compagnia dell’altro, soprattutto dopo che ha trovato il fegato di avvicinarglisi in quella maniera.

Però doveva essere qualcosa d’importante se è fuggito via in quel modo, dimenticandosi perfino l’IPod. John lo nota solo ora e si china a prenderlo, aiutandosi col bastone. È un semplice IPod nero, dal modello sembra avere almeno un paio d’anni, e lui non sa cosa fare. Se lo lascia lì sicuramente qualcuno se lo prenderà, ma non può nemmeno aspettare che l’altro torni a riprenderselo, se mai lo farà.

Storce le labbra e decide di tenerlo: se sarà fortunato lo incontrerà un’altra volta. E dentro di sé spera ardentemente di essere così fortunato.

 

Comunque adesso sa qualcosa in più. Sa il suo nome: Sherlock. 

E non sa perché, ma gli viene da ridere. Una persona così particolare non poteva di certo avere un nome banale come il suo. Quel nome gli calza a pennello.

 

 

 

Sherlock si getta a peso morto sul divano del 221B di Baker Street e respira a pieni polmoni, dopo una corsa fatta a perdifiato.

L’aria in casa è fredda, tutto lì dentro è freddo, non ci mette piede da quella mattina e ovviamente nessuno si è premurato di accendere il caminetto. Di sicuro non può pretendere che lo faccia la signora Hudson, è stato lui il primo a dirle di non toccare niente.

 

Ma la cosa che davvero lo fa imbestialire è che tutta quella messinscena non è servita a nulla, tutte quelle ore di appostamento al freddo e al gelo sono state semplicemente buttate ed ora dovranno ricominciare tutto da capo.

 

Poi però gli viene in mente una cosa e allunga la mano per afferrare la custodia del violino e trarla a sé, aprendola con un singolo gesto.

Dentro, mezzo spiegazzato a causa della corsa e della custodia troppo piccola, c’è il bicchiere di Starbucks che quell’uomo gli ha regato quel pomeriggio.

Non ha avuto il coraggio di buttarlo via e l’ha conservato, in uno strano gesto di sentimentalismo che non gli appartiene.

 

Con mano delicata prende il bicchiere e tenta di ridargli la forma originale, girandoselo tra le mani, finché non nota una scritta fatta velocemente con indelebile nero e rovinatasi a causa delle gocce di caffè finiteci sopra ma ancora leggibile: John.


 


Sherlock si alza di scatto a sedere sul divano e rimane a fissare il bicchiere con espressione stupita.

John. È quello il suo nome? Deve avergli dato per sbaglio il suo bicchiere o forse lo ha fatto con intenzione? Ma in quel caso –immagina- avrebbe aggiunto qualcos’altro oltre il nome. Il cognome magari, o il numero di telefono. No, dev’essere stato uno semplice scambio di bicchieri, probabilmente aveva preso due caffè neri e non si era fatto problemi riguardo al quale dargli.

 

Quindi il suo nome è John.

John. John, John, John.

 

Sherlock non sa perché ma si ritrova a sorridere e a pensare che quell’uomo, così poco comune, decisamente tutto fuorché banale, ha il nome che forse meno gli si addice. Eppure, in una strana incongruenza di pensiero, lo trova perfetto.

 

Si alza, Sherlock, e va ad appoggiare il bicchiere col nome di John sulla mensola del camino per tenerlo in bella vista.

Qualcosa gli dice che lo rivedrà e che, soprattutto, gli restituirà l’IPod che si è dimenticato.

 

 

 

 

 

 

 


Note:


[1] John Watson ha origini scozzesi. XD

Questa volta la musica, come ben intenso (spero) non è un assolo di violino ma un accompagnamento, eccola: Flag in the Ground Personalmente la amo, e per fortuna ho trovato la base. XD

  


CAPITOLO SECONDO


*** La folla riunita gli fa capire prima del