di essere in grado di farlo arrossire anche fuori dalla scuola; ma come dargli torto? Quel costume era la cosa più imbarazzante che avesse mai visto in vita sua. E Raphael l'aveva visto in pantaloncini da ginnastica, Simon Lewis.





Va bene, adesso stava mentendo. Con i pantaloncini non era male, aveva delle belle gambe, lunghe e magre.





Scosse la testa per focalizzarsi di nuovo sull'imbecille che gli stava di fronte.





“Non deve avere un senso,” stava dicendo, “deve solo essere divertente”.





Raphael si leccò il labbro inferiore e scosse le spalle, voltandosi verso il tavolo per prendere un bicchiere che Simon non avesse distrutto con il suo essere ingombrante e riempirlo di succo d'ananas. “Se essere lo zimbello dell'intera festa ti diverte, fai pure.”





Simon sbuffò rumorosamente. Raphael doveva sempre essere uno stronzo, anche fuori dalla scuola.





“Che stai facendo?” gli domandò.





L'altro aveva tirato fuori dalla tasca posteriore dei jeans una fiaschetta argentata e ne stava versando il contenuto nel proprio bicchiere.





“Cosa ti sembra che stia facendo, tonto?”





Simon si lanciò un'occhiata intorno. Pensò di avvicinarsi a Raphael per potergli parlare a bassa voce, ma non voleva rischiare di urtarlo ancora. “Saresti disposto a condividere?” mormorò, sperando che l'altro riuscisse a sentirlo nonostante la musica.





Raphael l'aveva sentito, perché si voltò verso di lui con un sorrisetto sghembo, le labbra carnose che attiravano tutta l'attenzione. “Credo che il costume ti stia troppo stretto” commentò, sottintendendo una scarsa ricezione di ossigeno da parte del suo cervello.





“Andiamo” lo pregò. Se ne pentì subito, appena l'altro sorrise ancora più apertamente. “Questa festa fa schifo.”





“Forse dovrei preoccuparmi, se cominciamo a pensarla allo stesso modo.”





“Raphael” lo pregò ancora.





Raphael prese un sorso del suo succo di frutta corretto e lo studiò da sopra il bordo del bicchiere rosso. “Va bene” decise, leccando via dalle labbra il sapore dell'ananas e dell'alcol.





Simon sorrise emozionato e Raphael alzò gli occhi al cielo, per impedirsi di fissarlo troppo a lungo.





“Tieni questo” disse, posando il suo bicchiere sul davanzale del cubo.





Simon si accigliò e abbassò lo sguardo sul bicchiere in bilico.





Quando Raphael ne ebbe riempito un altro con succo e liquore e si voltò a porgerglielo, Simon stava già bevendo dal suo. Tentò di fermarlo, ma l'altro aveva iniziato a tossicchiare convulsamente.





“C'è ben poco succo, qui dentro” gracchiò.





Raphael scosse le spalle. “A qualcuno piace forte” disse, aggiungendo un occhiolino con l'intento di farlo arrossire di nuovo, ma Simon era già completamente scarlatto. “Stai bene?” s'interessò, allarmato dal suo collo quasi fosforescente.





Gli occhi di Simon erano lucidi. “Fa un po' caldo” disse, la voce soffocata dal bruciore dell'alcol.





“Non stai per morire, vero?” si assicurò. “Non ho davvero voglia di dare spiegazioni.”





Simon scosse la testa, ma il rossore non scomparve.





“Dios” sibilò Raphael. “Devi toglierti questo dannato costume.”





Simon annuì in accordo e non obiettò quando l'altro lo afferrò per un angolo del cubo e lo trascinò in una delle stanze dell'appartamento dei genitori di Magnus Bane.





Prima ancora che Raphael chiudesse completamente la porta dietro di loro, Simon stava già sgusciando fuori dal costume ma, a causa delle dita tremanti per il panico, ci riuscì solo quando ricevette aiuto.





Finalmente libero, si lasciò cadere a sedere sul pavimento fresco, respirando a pieni polmoni l'aria che entrava dal balcone aperto.





“Ora va meglio” disse, lo sterno non più in fiamme.





“Molto meglio” garantì Raphael, lanciando un'occhiata ai suoi skinny jeans neri e alla camicia dello stesso colore, e buttando via in un angolo quel che era quasi stato la causa della sua morte.





Simon distolse lo sguardo. “Grazie” disse, passandosi una mano tra i capelli per risistemarli.





Raphael recuperò i loro bicchieri dal comò – Simon si rese conto che erano finiti probabilmente nella camera da letto padronale –, gliene porse uno e lui lo prese esitante.





“Questo è il tuo” lo tranquillizzò Raphael, sedendosi a terra al suo fianco e bevendo dal bicchiere che aveva quasi fatto fuori l'altro.





“Mi dispiace” disse Simon. “Per averti macchiato la polo e per essere quasi morto tra le tue braccia” chiarì con un sorriso.





Raphael morse il bordo del bicchiere di carta. “Già, non credo sarei stato in grado di tenerti su, con quell'obbrobrio di mezzo.”





Simon scosse la testa, fintamente offeso, ma continuò a sorridere. “Mi avresti lasciato cadere a terra?”





Raphael scrollò le spalle. “Tanto saresti rimbalzato.”





Simon rise di cuore, coprendo il suono della musica che veniva dal salotto.





Raphael sorrise. Di un sorriso vero, tutto denti candidi, e abbassò la testa, quasi imbarazzato dalla sua stessa battuta. Simon si ritrovò a fissarlo incantato.





“Da cosa saresti vestito?” domandò, la voce un po' più bassa, per mantenere un'atmosfera più confidenziale.





Raphael aggrottò la