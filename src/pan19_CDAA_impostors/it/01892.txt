d’una falla di cui nessuno in quella stanza pareva essersene reso conto. Il ragazzo sarebbe rimasto da solo, nella sua macchina, ma pur sempre solo. Stiles l’incarnazione dell’iperattività. Fermo, seduto e con il solo compito di guardare uno schermo a torturarsi all’idea del fallimento, della perdita di uno di loro e del lupo che pian piano aveva addomesticato, lasciandosi chetare a sua volta. Poche volte aveva assistito agli allenamenti – Derek dubitava ancora del suo cognome e lei comprendeva -, ma forse era proprio per questo che era riuscita a scorgere particolari, piccoli e quasi insignificanti, che ad altri erano sfuggiti, inequivocabili segni d’un affetto, d’una amicizia agli albori.Quando, alla fine di quello che era sembrato un consiglio di guerra, aveva raggiunto Stiles non si era sorpresa di trovarsi al fianco Lydia. Per quanto il branco fosse formato da ragazzi capaci ed intelligenti, nel perdere l'umanità avevano rinunciato, lentamente, al ricordarsi cosa significasse essere deboli. Fortunatamente – come aveva commentato successivamente Lydia – c’erano loro a fermare le malsane idee di Stiles. Il cosiddetto piano B, il successivo per antonomasia al principale, quello delle emergenze e quello – come insegna Hollywood – che andava a finire sempre male e a cui il protagonista faceva immancabilmente ricorso era un disastro.« Sono contenta che mi hai dato retta. » Soffiò dalla sua mano un bacio a Scott, guardandolo poi farsi inghiottire dalla riserva. Stinse le mani, fredde e agitate. Il piano era iniziato.Aveva combattuto non poco per convincere Scott che lì, in quella scatola per le sardine – testuali parole di Jackson – sarebbe stata al sicuro dopo che lei e Stiles – con la mistura preparata dall’acuta mente di Lydia e con l’aconito da lei recuperato, per modo di dire, da casa – avrebbero riverniciato la jeep; quell’adorabile testardo del suo ragazzo si convinse solo quando cocciutamente, nel tentativo di dimostrargli che non era comunque sicuro, svenne spiaccicandosi sul finestrino sbavando sull’adorata bambina di Stiles.« Anche per avermi lasciata venire con te. » aggiunse, ridacchiando al sono contento anch’io d’averti dato retta dell’altro.Stiles si protese verso di lei, si guardò dietro per controllare quanto erano lontani i lupi, bisbigliandogli che si sentiva un po’ più tranquillo sapendo che c’era anche lei, solo poteva evitare di dirlo agli altri, gentilmente? Doveva pur mantenere una certa reputazione.Fece segno di chiudersi le labbra con un zip, ma duro ben poco: scoppiò a ridere riempiendo, assieme a Stiles, l’aere di quel teso pomeriggio. Una lama sottile e ricurva rimaneva della luna, pochi respiri e l’astro sarebbe scomparso. Erika ne percorse la forma, nervosa, incedendo agilmente nella boscaglia al fianco di Byod. Calò lo sguardo sulla sua figura, massiccia e monumentale, e la sola sicurezza di cui era pregna l’aria attorno a lui la seppe acquietare.« Andrà tutto bene » gli disse il lupo « è un buon piano. »« Non ne sei mai stato convinto, perfino adesso non ci credi. » Conficcò le unghie nel legno, scheggiandolo, stizzita. Sarebbero morti, tutti loro, solo per uno stupido capriccio.« È l’unico piano che abbiamo e anche se non lo reputo infallibile è buono. Infondo si tratta di una strategia di base di caccia che applica in natura un qualsiasi branco di carnivori. »« Non siamo animali, Boyd. » Ringhiò, mordendosi poi le labbra nel percepire l’odore di Scott a un migliaio di metri da lei. Non voleva che la sentisse.« No, non lo siamo. Siamo un branco, un branco che sta rischiando di perdere il proprio Alpha perché questi ha deciso di anteporre il bene del branco al suo e il minimo che possiamo fare è evitargli di morire uccidendo innocenti. » Si bloccò, prendendola per un polso. « Calmati. » Mutò la stretta in una carezza, fino a raggiungere le spalle lasciando vagare le iridi negli occhi irrequieti della ragazza fin quando percepì il distendersi delle spalle. « Andiamo. »Non pensava esattamente tutto quello che le aveva detto per tranquillizzarla, dubitava che un tipo come Derek – per quanto in quei ultimi mesi si fosse dimostrato meno egoista e coglione del solito – avesse messo a rischio la sua vita unicamente per loro. Doveva esserci un motivo più profondo, una preoccupazione o un affetto talmente determinante e essenziale da strapparlo dalla sicurezza del suo potere per ricercarne uno maggiore. Qualsiasi cosa (o chiunque) fosse sarebbe stato, d’ora in avanti, allo stesso tempo il suo punto di forza e la sua debolezza. « Non fatevi mordere il culo. » Ghignò Jackson accomiatandosi, seguendo le indicazioni di Allison sul cellulare. Il fissare l’apparecchio, seguirne le istruzioni e fiutare umani era il suo compito. Impegno impostagli, ovviamente, mai si sarebbe offerto per una cosa così… umiliante.Al pensiero di come tutti fossero stati concordi nell’affidargli il degradante ruolo di pedinatore del padre di Argent e dei suoi compari cacciatori, sciorinandogli oltre tutto i perché – dalla sua recente nascita come licantropo alle sue capacità ancora da affilare -, assottigliava la bocca in una linea tesa accarezzando l’idea di mollarli. Ma senza di lui, si era detto,