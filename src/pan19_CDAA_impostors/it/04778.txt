che sembrava una grossa maniglia.  Rey vi si aggrappò con forza e trattenendo il fiato, si infilò sott’acqua per tentare di aprila. Puntellandosi col piede, riuscì a tirare quel tanto necessario per aprire la cella quel poco per intrufolarcisi dentro. Solo usando la Forza però chiuse la porta appena scivolata dentro, seguita da un ruscello in piena. Rey tossì fuori il liquido mentre si tirava indietro i capelli bagnati che la corrente burrascosa le aveva sciolto. Cercò la spada laser al fianco e sospirò sollevata sentendola ancora agganciata alla cinta. La prese e l'attivò, usandola un po’ irrispettosamente come lampada, per vedere dove era finita.

Sembrava una delle tante celle refrigerate che aveva passato poco prima con Finn. Fortunatamente, anche se era molto fredda, l’incidente sembrava aver messo fuori uso anche il sistema che manteneva la temperatura sullo zero.

Rey si alzò per spostarsi dalla pozza che aveva creato sul pavimento, appoggiò la spada laser su di uno scaffale di metallo e si sfregò con forza le braccia. Essere zuppa in un freezer non era certo la situazione ideale e se non se ne andava in fretta poteva rischiare l’ipotermia. L’istinto di sopravvivenza la spinse a guardarsi subito intorno e si mise a frugare tra i contenitori ermetici, alla ricerca di qualunque cosa potesse aiutarla in quella situazione.

“E’ inutile. Non troverai nulla.” sentì dopo qualche minuto.

Rey chiuse piano il coperchio del contenitore che stava ispezionando, e chiuse gli occhi concentrandosi. Era Kylo Ren che le parlava nella testa.

“Dove sei?” gli chiese.

“In una cella.” rispose. Rey storse il naso all’ironia che c’era sotto quell’affermazione e sentì subito che lui la condivideva. “Diventeresti l’eroina della Resistenza se io rimanessi qui per sempre.” continuò lui.

“Non tentarmi.” gli rispose Rey. Lo sentiva vicino, probabilmente era accanto a lei. Si girò verso la parete alla propria sinistra e appoggiò la mano. Un momento dopo sentì come scaldarsi il metallo, non era il calore corporeo, era la Forza.

Kylo Ren era dall’altra parte, ed aveva appoggiato il suo palmo contro il suo.

Rey si allontanò e indietreggiò fino a toccare con la schiena la parete opposta. L’adrenalina della battaglia stava scemando e sentì la gamba destra intorpidirsi, sicuramente a causa di una botta presa durante la faticosa nuotata. Scivolò a terra per riprendere fiato. Doveva pensare a come uscire di lì, cercando di ignorare nel contempo a come la Forza vibrava e quasi cantava quando erano così vicini.

-----------------------------------

Rey rimase così per lunghi minuti, cercando la coscienza di Finn, sperando di comunicargli che aveva bisogno di lui. Sentiva che la sua attenzione era altrove e dalla concitazione dei suoi pensieri, probabilmente era impegnato a cercare una via d'uscita oppure era preso in battaglia.

“Preoccupata che il traditore non torni a cercarti?” la stuzzicò Kylo Ren.

“Perché? Hai paura di restare solo?” gli rispose a tono. Rey però quasi si pentì della battuta, sentendo subito il suo umore oscurarsi. La solitudine non era certo un argomento su cui fare umorismo, per nessuno dei due.

Lasciare Jakku aveva messo fine alla propria, ma sapeva che per lui era un tormento continuo. La maggior parte delle persone non erano mai riuscite a superare lo scoglio rappresentato dalla pesante eredità degli Skywalker. Per questo l’isolamento aveva sempre fatto parte della sua vita, Rey l’aveva visto chiaramente nella sua testa, e lui aveva accettato da molto tempo che niente avrebbe cambiato quella condizione.

“Siamo così simili.” le disse lui per l’ennesima volta. Rey corrugò la fronte: poteva compatire il comune sentimento, ma non poteva certo dimenticare che c’era una parte di colpa indubbia nella sua situazione.

“Di certo io non ho scelto di abbandonare la mia famiglia.” gli ricordò.

“Non ti devo spiegazioni. Non le capiresti.” rispose automaticamente.

“Le darai direttamente al Generale, una volta usciti da questa trappola.”  Gli disse stringendosi ancora di più nella giacca fradicia.

Kylo Ren rimase in silenzio, soppesando la risposta.  “Oh. E come speri di portarmi alla Resistenza?”

“Verrai con me.” gli disse si soffiò nelle mani per scaldarsi.

Sentì come se lui stesse sospirando. Siamo esausti, pensò strofinadosi gli occhi. Rey sentiva la stanchezza che pesava come un macigno su entrambi, non solo per questa schermaglia su Kamino ma per colpa di questa guerra che sembrava non avere fine. Era questo il vero motivo per cui i loro duelli mancavano d'impeto e assomigliavano sempre più ad una cerimonia ben collaudata?

“Dovrai uccidermi.” le disse, fornendole la risposta come se fosse la naturale conclusione di tutto.

“Un Jedi non è un giustiziere.” L’ultima cosa che voleva era uccidere qualcuno, anche se si trattava di un assassino come lui. Rey scosse la testa a questo pensiero, quasi sorpresa di quanto gli insegnamenti di Maestro Luke avevano radicato in lei: quella ragazza che su Starkiller avrebbe volentieri finito Kylo Ren era davvero lontana.


“Ma tu non sei una Jedi.”


“Dettagli” gli rispose lei, senza battere ciglio. “Infondo tu non sei un Sith.” continuò.

“Dettagli” sentì rinfacciarsi le sue stesse parole. “Sono le