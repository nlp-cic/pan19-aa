Potevano passare ore senza dire una parola, senza che l'altro si offendesse per il silenzio. Quando avevano voglia di parlare, invece, non avrebbero mai smesso. Avevano gusti simili su molte cose, per cui era difficile che non si trovassero d'accordo su una decisione.Miki una volta gli aveva chiesto come fosse possibile che si fossero lasciati, anni prima. Carolina non aveva saputo darle una risposta netta. Semplicemente, non era il momento giusto per loro.In questo momento il fatto che avessero questo rapporto così speciale era un toccasana per Carolina, perché significava che non aveva intenzione di chiederle nulla nemmeno di Alex. Non l'aveva mai fatto. Quando era scoppiato lo scandalo sul doping l'aveva chiamata, certo, ma le aveva chiesto solo come stesse lei. Per il resto, mai una domanda. Entrambi sapevano che ne avrebbero parlato quando sarebbe stato il momento giusto."Sulla Gazzetta parlano di te," la informò lui. "Non sono sicuro di aver capito bene tutto, però." Non aveva mai imparato l'italiano sufficientemente bene per essere sicuro delle sue capacità di lettura. "Non leggerlo," aggiunse."Parlano della mia sanzione," dedusse lei. Era di nuovo sdraiata e con gli occhi chiusi, al sole. L'aveva detto in tono asettico, come se la cosa non le importasse. Era l'unico modo di non pensare al futuro. La sentenza non sarebbe stata emessa fino alla prossima settimana e non c'era più niente che lei potesse dire o fare."Sappi che ho bisogno di allenatori per la mia scuola di pattinaggio," disse lui. "Per le bambine sarebbe ottimo avere il tuo esempio." Di nuovo, non aveva accennato al sottinteso 'se fossi interdetta dal spettacoli e competizioni', ma era chiaro."L'esempio di una favorevole al doping che è stata sospesa dalla sua federazione?" Stavolta il tono di voce era amaro. Si rese conto che stava buttando tutte le sue frustrazioni contro di lui e se ne pentì. "Intendo dire che non mi va di danneggiare la tua scuola.""Non succederebbe." Aveva voglia di aggiungere qualcosa, ma si rese conto che avrebbe significato parlare dell'argomento che cercava di evitare proprio per rispetto nei suoi confronti. "Pensaci, ok? A me farebbe piacere."Carolina annuì lentamente. Era arrivato il momento di parlarne. Stéphane non le aveva chiesto nulla, ma aveva delle difficoltà a capirla se non aveva il quadro completo. Forse aveva assunto delle cose sulla situazione perché la conosceva, ma non si fidava a dire nulla perché se si fosse sbagliato avrebbe fatto più danno che altro.In più, a lei avrebbe fatto bene sfogarsi con qualcuno che non l'avrebbe giudicata."L'ho fatto, sai?" gli disse allora. "L'ho coperto durante la visita."Non era sembrata una buona idea neanche allora, ma Alex gliel'aveva chiesto e lei lo aveva fatto perché lo amava. Non che non ci avesse mai discusso, a quel riguardo: sapeva che il doping avrebbe potuto rovinare la sua carriera. Eppure l'aveva visto più tranquillo da quando aveva iniziato a prenderlo, meno ansioso per quanto riguardava i suoi risultati. Era stato difficile essere obiettivi quando l'uomo che amavi era felice.E allora era scesa a patti con la situazione. Sarebbe stato bello credere in uno sport pulito e per quanto la riguardava non intendeva seguire il suo esempio. Tuttavia era a contatto ogni giorno con i maneggi delle federazione ai danni degli atleti, soprattutto considerando che gareggiava in uno sport così soggettivo da essere facilmente manipolato.Quello che era successo l'anno prima con Adelina era stato emblematico. Lei non aveva pagato i giudici per vincere, aveva semplicemente fatto del suo meglio in pista. Tutto quello che il pannello giudici aveva fatto le era estraneo. Meritava la vittoria? A Carolina non interessava, faceva parte del gioco accettare che fossero altri essere umani a decidere. Era semplicemente felice per lei.Pensava che con Alex fosse stato lo stesso. Lo vedeva allenarsi ogni giorno. A Pechino aveva vinto onestamente. Se un medico gli aveva consigliato un aiuto e questo lo faceva stare meglio, forse non era una cosa così negativa. Di persone che prendevano aiuti era pieno il mondo e Carolina dubitava che li avessero mai beccati tutti.Quando Alex era stato scoperto, però, si era sentita sollevata. Aveva capito che no, non la trovava affatto la stessa cosa, benché avesse cercato di auto-convincersi che era così perché lo amava. Era stata codarda abbastanza da non volerlo denunciare, ma era quasi felice che non avesse vinto imbrogliando. Le avevano tolto un peso di dosso senza che dovesse avere quello di essere stata lei a fargli del male.Per questo motivo le era stato facile rimanergli accanto e anche propugnare una battaglia contro il doping. Lei non era colpevole di nulla nei suoi confronti, gli era rimasta al fianco 'nella buona e nella cattiva sorte'. Non era finita per via del doping, ma perché lui non era riuscito ad accettare che la sua carriera fosse finita quando invece quella di Carolina navigava a gonfie vele.Era facile prendersi cura della ragazzina che persino il CONI aveva abbandonato dopo la disfatta delle Olimpiadi. Molto meno facile accettare al proprio fianco una campionessa mondiale quando si aveva appena subito una gogna mediatica per