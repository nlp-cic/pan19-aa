seduta con le ginocchia strette al petto e il viso coperto dai capelli scuri, scossa da singhiozzi sommessi; si assomigliavano molto, loro due, reagivano in modo quasi identico, sia nel bene che nel male, ma lui sapeva che per lei non avrebbe abbandonato la musica, aveva capito che quella strana sensazione che ci fosse qualcosa di sbagliato tra loro voleva dire che, per quanto si volessero bene, per quanto contassero l’uno per l’altra, non era amore.
Si erano lasciati, in quel modo un po’ malinconico e consapevole che lascia l’amaro in bocca, tipico di chi sa che sta facendo la cosa giusta ma soffre comunque, e lui si era dedicato alla musica.
Quindi si era ritrovato lì, catapultato in quel loft con i suoi 20 anni di riflessioni e sigarette fumate a metà.
Non gli era neanche mai pensato per la mente che dietro la fine della sua relazione vi fosse molto di più di ciò che raccontava a se stesso; non gli era neanche mai passato per la mente, fino a qualche settimana prima, che potesse essere attratto da un uomo.
Ma non è un uomo qualunque, pensa, è Alex; non gli era mai capitato di trovare qualcuno che potesse bilanciarlo, che potesse capirlo ed entrare nel suo mondo senza invaderlo e diventare quell’appoggio invisibile ma per lui necessario.
Non si vergognava di se stesso, non era schifato da ciò che sentiva, anzi ne era semplicemente affascinato, voleva capire come fosse arrivato fino a quel punto, fino a sognare la bocca di Alex che gli martoria il collo e le sue mani che venerano il suo corpo.
Glielo dirà, pensa, si sono sempre detti tutto, loro due, perché questa volta dovrebbe essere diverso?
Magari Alex non gli avrebbe creduto, si sarebbe arrabbiato, o semplicemente avrebbe preso le distanze da lui per riflettere, per cercare di capire come reagire a questa situazione.
Abbassa gli occhi sulla sigaretta, ormai consumata; l’ennesima sigaretta fumata a metà della sua vita.
La porta si apre e sente le mani calde di Alex scorrergli sulle spalle, e Genn chiude gli occhi, beandosi del calore del suo tocco e chiedendosi quanto quello che sta per dirgli cambierebbe le cose tra loro, ma prima che possa aprire bocca, lui gli sfila la sigaretta dalle mani e la getta oltre il bordo del terrazzo.
-Ti sento, sai, di notte. Sento che di notte sospiri e a volte dici il mio nome, e poi ti alzi, sento perfino che il tuo corpo non c’è più nel letto accanto al mio quando mi sveglio dopo che te ne sei già andato, so che non ci sei senza neanche voltarmi a guardare dalla tua parte.
All’inizio avevo paura, pensavo a cosa ti avesse fatto cambiare così impercettibilmente eppure così palesemente, e poi è arrivato Giò, una mattina, a dirmi che non sapeva bene cosa avessi, che non sapeva se fosse amore o attrazione o fossi semplicemente frastornato da tutto quello che ci sta succedendo qui dentro.
Non lo so neanche io cosa sia, nemmeno da parte mia, so solo che in qualsiasi caso non vale la pena buttare tutto quello che abbiamo, di qualsiasi cosa si tratti, e soprattutto so che non voglio questo succeda.-
Genn è immobile, lo ascolta attento, immaginandosi il suo fiato caldo uscire da quelle labbra sottili e infrangersi alla base del suo collo; parla quasi senza rendersene conto.
-Lo sai che sono sempre stato diverso, strano se vogliamo, e per quanto ci abbia pensato non lo so cosa mi prenda, non ho neanche provato a dargli un nome, ho pensato che fosse una reazione naturale della mia mente a quello che siamo, a quello che facciamo, chiusi qui dentro contro il mondo da cui mi sono sempre sentito emarginato e respinto.-
Si gira lentamente, trovando i suoi occhi scuri e un po’ lucidi, forse per il sonno o forse per l’emozione, è l’ennesima cosa che non sa e che, forse, non vuole sapere; è di nuovo immobile, quando Alex si sporge per toccare con le sue le labbra screpolate di Genn che si schiudono automaticamente sulla scia di quella sensazione di familiarità che lo pervade sentendo l’altro così vicino.
Alex sa di pane appena sfornato, degli alberi del parco fuori da casa sua che perdono le foglie colpiti dal vento, sa del pub in cui suonavano a Somma Vesuviana e di qualcosa di indefinito che non sapeva gli fosse mancato così tanto fino a quel momento.
Si allontanano lentamente, entrambi hanno ancora gli occhi chiusi; Genn li apre per primo e vede Alex inumidirsi le labbra e con le gote arrossate, ed alzandosi gli sfiora di proposito la mano, spingendolo verso l’interno del loft, deserto e nella penombra delle 4 di mattina.
Si baciano ancora, questa volta con più consapevolezza e con più desiderio.
La coperta cade a terra e le mani di Alex si avvolgono attorno alla sua schiena, infilandosi sotto la sua maglietta, disegnando motivi invisibili sulla sua pelle candida quasi virginale.
Le mani di Genn scivolano tra i capelli scuri dell’altro, mentre la bocca si concentra sulla vena pulsante del collo di Alex, che gemendo piano piega istintivamente la testa per godere ancora di più delle attenzioni dell’altro, che inizia a mordergli