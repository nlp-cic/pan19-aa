inventare storie assurde »

«Mh, che bello… non vedevo l’ora di svagarmi con un po’ di matematica.»

«Proprio non capisci, vero?» la voce di Erwin assunse nuovamente una sfumatura pallida ed incerta «Il fine è salvare il re. Non ti deve interessare il contorno. Se il re viene catturato, allora la partita è terminata. Scacco matto, semplicemente. Perdere il re significa perdere la guida: i pezzi si schierano vicino a lui perché è la pedina principale, quello attorno a cui ruota tutto. Non importa quanti pedoni, alfieri o torri sacrificherai: se il re muore, hai perso e ciò significa che non lo hai protetto a dovere e che non sei stato in grado di salvare la persona più importante; che hai preso decisioni affrettate, superficiali o sbagliate; oppure che l’altro giocatore è stato più bravo di te. Negli scacchi esistono varie situazioni: sfumature che possono fare la differenza tra la vittoria e la sconfitta. Le mosse dell’avversario possono infonderti una falsa sicurezza o la blanda speranza di avere il gioco nelle tue mani; possono persino indurti a prendere decisioni sbagliate, senza che tu te ne accorga. In un attimo, la sfida può capovolgersi ed il tuo vantaggio sgretolarsi.»

«è decisamente un gioco adatto a te: vecchio e noioso» toccò nuovamente la corona della regina, sfiorando delicatamente il legno levigato e lucido «Perché non è la regina a comandare? È molto più coraggiosa, può fare qualunque cosa… perché seguire un sovrano borioso e pieno di sé? Potrebbero appoggiare la regina e…»

«Levi, lo scopo degli scacchi non è indire un colpo di stato, d’accordo? Anche se…» una pausa, come se il compagno stesse riflettendo tra sé e sé «No, non sarebbe possibile. Rimani concentrato, per favore: la regina è il braccio destro del re, un po’ come… mh… non saprei come altro spiegartelo. Farebbe di tutto per proteggerlo, capisci? Mette al servizio il proprio potere: per questo è così forte, per questo si muove più velocemente degli altri.»

«Credi che la regina non saprebbe guidare un esercito decentemente?»

«Se ti risulta più facile da capire, vedila pure così. In sintesi, la regina fa il possibile per salvare il suo signore, ma… se fallisce, il re muore; e la partita, naturalmente, finisce lì»

«Continua a non convincermi questa cosa…»

«Giochiamo, allora. Magari così comprenderai meglio»

Levi riposizionò i propri pezzi sulle relative caselle, copiando lo schema dell’avversario. Storse appena le labbra al notare, tuttavia, il candido colore della propria scacchiera:

«Posso avere i neri?»

«No. Il bianco muove per primo. Ti sto concedendo un vantaggio»

«Come se ne avessi bisogno. Guarda che ho capito come funziona... sono stato attento!» mimò uno sbuffo sarcastico. Con chi pensava d’avere a che fare? Non era mica un bambino che non sapeva perdere! Non aveva bisogno d’aiuti, né di favori. Si limitò a scrollare le spalle «Come vuoi. Non piangere, però, quando perderai…»

 

***

 

Perse sette partite su sette.

Erwin, alle due di notte, dichiarò di essere stanco e volersi coricare.

«Non mi concedi una rivincita?» gli aveva chiesto, poco prima che l’altro scomparisse dietro la porta della camera da letto.

«Te ne ho già concesse sei. Riprenderemo domani»

Rimase solo nell’ufficio, dopo quelle spicce parole.

Levi si guardò attorno, cercando qualcosa da fare; scartò immediatamente l’idea di dormire: non sarebbe riuscito a chiudere occhio, non dopo quella interminabile serie di amare sconfitte. Ogni volta che sembrava avere la vittoria in pugno, il comandante ribaltava la situazione in un lampo, costringendo le sue forze a ripiegare bruscamente; faceva strage di pedini, dilaniava le sue difese spezzando alfieri e torri, fino a divorare persino la regina bianca. Non era riuscito a spuntarla in nessun caso: persino messo alle strette Erwin si rivelava un giocatore eccellente; studiava le mosse con estrema attenzione, impiegando svariati minuti prima di scegliere il pezzo da utilizzare. E, anche quando sembrava pronto a spostare una pedina, le sue dita si ritiravano, tornando a poggiarsi sulla fronte crucciata. Era come se conoscesse già l’intero sviluppo della partita, come se la sua mente anticipasse ogni contrattacco e prevedesse ogni sua mossa. Sapeva quale pezzo l’avversario avrebbe spostato e di quante caselle. Sapeva cosa mangiare ed anche con che tempistiche.

Giocare a scacchi contro Erwin era come uscire dalle mura senza alcuna protezione: era un gigante pronto a divorare quell’umano tanto ingenuo da sfidarlo. Le vittorie, per quanto semplici ed intuitive, gli lasciavano sul volto un ghigno soddisfatto, come se appagassero un orgoglio ben sopito. Era… frustrante! Nonostante si concentrasse, nonostante cercasse di evitare i precedenti errori, Levi non l’aveva mai spuntata. Era come scontrarsi con un nemico invisibile, un intelletto eccezionale pronto a schiacciare chiunque osasse ribellarsi. Erwin, per quanto fosse un buon soldato, non era fatto per combattere, ma per dirigere, orchestrare, pianificare. Era uno stratega nato, con doti di comando superiori a quelle di chiunque altro; e probabilmente era il miglior giocatore