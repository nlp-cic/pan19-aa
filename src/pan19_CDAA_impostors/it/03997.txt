avrebbe potuto sentirlo anche se fosse stato chiuso in un’aula insonorizzata.

“Allora, come hai risolto la faccenda dello spazzolino?” domandò Grantaire, tanto per cambiare argomento, mentre i due si sedevano al tavolino del bar del campus.

“Oh beh, per fortuna ho un amico stupendo, non tu ovviamente, ma Jehan, che conoscerai stasera, il quale ha fatto un salto nella sua ora di buco in un negozietto e me ne ha comprato uno portatile. Che angelo quel ragazzo!” disse sbattendo le ciglia con fare civettuolo, come solo lui poteva fare, “Non come qualche zotico pittore da quattro soldi” aggiunse alzando il sopracciglio in segno di sfida. Sfida che Grantaire non colse, limitandosi a ridere di gusto. Courfeyrac ordinò un cappuccino e anche una pasta, mentre Grantaire si limitò al cappuccino, in seguito l’artista si alzò e andò a pagare, dopo aver estorto all’amico una somma di denaro sufficiente a pagare quello che avrebbe speso per il suo stomaco mai sazio.

“Insomma,” riprese il discorso, indossando la giacca e avviandosi con Courf verso l’uscita, “Ripetimi qual è l’argomento della riunione a cui mi stai trascinando?”.

Courfeyrac lo guardò con quei suoi giganteschi occhi nocciola e sorrise, “Ma io non ti ho trascinato da nessuna parte!” e ignorò il ‘non ancora’ proveniente da R, “sei tu che hai accettato, di buon grado!”.


 


Grantaire iniziò a sentire uno strano formicolio ai piedi, fin troppo familiare, che lo portò a sbiancare del tutto. Cercò di formulare una preghiera a Courf, per chiedere aiuto, ma la voce non gli uscì dalla gola e percepì anche che le sue corde vocali fremevano impazienti. E allora sentì anche la musica. No. No. Nooooo. Courf stava sorridendo come se fosse Natale, il disgraziato.

Il problema, per Grantaire, era oggettivo. Odiava tutta questa storia delle canzoni come espressione di emozioni forti, anche perché non era propriamente carino essere costretto a cantare il modo in cui si sentiva al mondo. E il fatto che il resto dell’universo vi fosse costretto esattamente come lui non era d’aiuto. Era una cosa ridicola e basta, e lui non avrebbe assecondato questo aspetto che le stelle avevano determinato. Lui era per il libero arbitrio, il determinismo era passato di moda dai tempi di Leibniz, per Ercole!


 


Sentì l’impulso a fare una sorta di glissade di lato. Perché gli dovevano sempre toccare i passi complessi, poi! Cioè, non che una glissade fosse necessariamente complessa, ma insomma! C’erano persone che se la cavavano con tre passi avanti e due indietro per la durata della canzone e invece il suo coreografo personale doveva essere stato Balanchine in persona, a questo punto. E lui gli stava anche rendendo ingiustizia, dato che aveva ceduto solo fino al punto di fare un passo abbastanza lungo verso sinistra.

Si mise una mano sulla bocca quando sentì che stava per iniziare a cantare, ma non servì a nulla. Allontanò le mani subito per appoggiarsi a una panchina e fare un saltello con le gambe sollevate. Courf stava ridendo troppo per il suo bene.


 


“Ti prego, dai, vieni anche tu,” ‘Taire iniziò a cantare, svogliato, ma era comunque troppo intonato per far capire quanta poca simpatia avesse per tutta questa faccenda, “Courf ha detto una volta in più, la forza di resistere è scesa giù!”. Adesso avevano sorpassato la panchina, Grantaire cantando e chiedendosi perché mai l’alter-ego celeste di Balanchine avesse deciso di fargli cantare una canzone della Disney, Courfeyrac trotterellandogli allegramente accanto, di tanto in tanto volteggiando attorno al giovane artista.

C’erano persone che trovavano divertente la legge naturale del canto e del ballo, e Courf era tra queste, e non solo perché ballava divinamente, ma perché trovava sempre un pretesto per fare amicizia con cinquecentosette persone nuove ogni volta che la sua indole lo faceva cantare.

“Ormai mi sa è troppo tardi,” proseguì a cantare Grantaire, aggrappandosi a un lampione con una mano e lasciandosi girare con il tempo della canzone, pure Singing in The Rain, adesso? fammi fare la break dance la prossima volta! “Per spingermi ancora sui miei passi

e togliermi adesso proprio da qui”. Mentre cantava queste parole, cercò effettivamente di tornare verso il campus universitario, per essere solo respinto sulla direzione originale da Courf e dal suo gesto iper drammatico di mettergli entrambi i palmi aperti sul petto e spingerlo quasi off-balance.


 


Due passanti girarono repentinamente sui tacchi (oh no) e si affiancarono a Courfeyrac, che fece un paio di giri su se stesso e prese Grantaire per una mano, per poi portarlo con sé in una sequenza di concitati passi e rondes-de-jambe in direzione del Cafè Musain. Lo studente di Lettere si unì sulla melodia di Grantaire: “Quanta gente incontreremo, tu ancora non lo sai, seguimi e ti divertiraaaaai!”.

Altri due passanti, due studentesse di musica che Grantaire conosceva e con le quali avrebbe dovuto scusarsi più tardi, si unirono a loro, ancora più esterne rispetto ai primi due, e tutti e quattro si dettero a eseguire vari passi a coppie, mentre R si sganciava da Courf e seguiva il lieve cambiamento nella musica. Il ritornello, oddio.

“Okay io questo