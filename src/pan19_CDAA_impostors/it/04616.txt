capacità di prendere il comando in mia assenza. Il fatto che debba spiegartelo mi fa quasi temere che abbiano ragione.” Insistette, alzandosi per scegliere un fascicolo dal mucchio e porgerglielo.

“Quasi, mh?” Sorrise, scorrendo distrattamente il mediocre CV di un Signor Nessuno che non avrebbe mai assunto. ‘Devono vedere che non temiamo che s’infiltri una spia, perché non abbiamo niente da nascondere. Che siamo accorti nello scegliere chi far entrare nelle nostre fila.’ Ovvio: non c’era nemmeno bisogno che lo dicesse, ma forse ripetendoselo si sarebbe convinto della necessità di avere un sottoposto.  Forse.

“Già. Tendo a sopravvalutarti. Terrai i colloqui questa settimana e conto di avere un nuovo acquisto entro lunedì prossimo, siamo intesi?” Non c’erano dubbi: si trattava di un ordine. Rifiutarsi sarebbe stata una grave insubordinazione, che gli avrebbe causato più problemi che assecondare la suddetta richiesta.

E fu così che, durante il primo pomeriggio di colloqui – senza aver nemmeno incontrato uno degli effettivi candidati – si ritrovò tra i piedi Mike Ross. L’unico, tra i presenti, ad essere lì per puro caso. Quasi fosse stato il destino, a condurcelo. A fargli scegliere proprio le stanze in cui si stavano tenendo le selezioni per nascondersi dai suoi inseguitori e, una volta capito dov’era finito, a convincerlo a restare. Pensando che ormai era lì, quindi tanto valeva stare a vedere se davvero un misero pezzo di carta rendeva quei tizi inamidati migliori di lui.

Mike Ross. La personificazione di tutto ciò che voleva accuratamente evitare, ma al tempo stesso un giovane dalla mente brillante che sotto la giusta influenza avrebbe potuto fare grandi cose. Lungi da lui abbandonarsi al filantropismo, ma qualcuno in grado di sorprenderlo sarebbe stato un ottimo acquisto per lo studio. Tutto qui. Più o meno. Addomesticarlo, specie facendo leva sul fatto che non aveva una laurea, sarebbe stato piuttosto semplice. Addestrarlo ed allo stesso tempo tenere segreto a Jessica che aveva optato effettivamente per il primo che passava, che nemmeno possedeva i requisiti per esercitare la professione, figuriamoci lavorare da loro… Sì era una sfida molto stimolante.Quando lo sentì dire che sarebbe il miglior avvocato di New York – magari tra mezzo secolo, se saprà tirare fuori i denti, oltre alle belle promesse – e che avrebbe dato la sua vita per avere un’occasione e dimostrarglielo, Harvey lo assecondò.Piantò la siringa nella giugulare e lo uccise.Spezzargli si rivelò più piacevole del previsto, l’ondata di terrore che gli si riversò addosso era inebriante e purtroppo irrepetibile. A meno di non voler abbandonare la civiltà per diventare uno ‘squartatore’, o farsi altri sottoposti.

Entrambe prospettive tutt’altro che allettanti, che non rientravano neanche lontanamente nei suoi piani.Be’, ora non restava altro che aspettare che il bell’addormentato si svegliasse ed informarlo di aver ottenuto il posto. Al simbolico costo della perdita dell’umanità.Se avesse avuto da ridire, sempre che fosse sopravvissuto alla transizione, se ne sarebbe liberato una volta per tutte. La sua assicurazione sulla vita avrebbe coperto i costi dell’ospizio della nonnina, Trevor era il tipo d’amico che si sarebbe accorto della sua scomparsa magari nel giro di qualche mese ed avrebbe semplicemente scrollato le spalle. Jenny lo avrebbe pianto quei cinque minuti, ma non si sarebbe certo scomodata a cercarlo.Nessun problema, insomma, a parte quello di dover ripetere questa farsa dei colloqui. Francamente, Harvey, preferiva evitarlo. Donna era sicura lo rassicurò che il ragazzo non avrebbe dato particolari grattacapi. Non sotto quel punto di vista, almeno.

Donna aveva ragione. Come sempre, d’altronde.Mike, superato lo shock iniziale ed accantonate tutte le proprie credenze folkloristiche sulla specie, prese bene il fatto di essere diventato un vampiro. Fin troppo.

“No, non puoi regalare la vita eterna pure a tua nonna, Mike. Non funziona, così.” Gli disse, a mo’ di saluto, quando si presentò per la prima volta nel suo ufficio.

“Co-… Io non… Ehi! Questa è violazione della privacy, non puoi leggermi nel pensiero!” Protestò, punto sul vivo. 

“Non sono io che leggo, sei tu che proietti.” Lo informò Harvey, per nulla turbato dalle sue accuse.

“Sì, certo. Allora.. Quale sarà il mio primo caso?”

Prompt: "grande"

Non tutti hanno un punto di rottura. C'è chi sarebbe in grado di sopravvivere a qualsiasi cosa, rimanendo sostanzialmente la stessa persona perché, in fondo, ha sempre investito soltanto su se stesso. Non si è legato ad altri, nemmeno coloro che l'hanno cresciuto o che l'hanno accompagnato fino all'età adulta. Ciò non implica che la felicità gli sia sconosciuta, anzi. Se l'è goduta finché è durata ed una volta persa non c'ha pianto troppo sopra. Beato, invidiabile, individuo. Chissà se esiste veramente. 

Loro due non sono così. Magari lo fossero. Sarebbe tutto più facile. Vorrebbero esserlo, si convincono di poter diventare tanto distaccati ed imperturbabili. Ci provano e magari il loro tentativo va a buon fine per un po', ma nel lungo periodo inesorabilmente fallisce.Il perché lo sanno entrambi. Sono sufficienti uno sguardo,