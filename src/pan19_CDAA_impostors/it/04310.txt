un secondo. Lo colpì come un pugno allo stomaco con quel tono così distaccato che odiava da morire.

“Io non ho nessun problema, kiddo,” replicò avvicinandosi al ragazzo, “se c’è qualcuno che ha qualche problema non sono di certo io.”

A Morgan, che come profiler forse non faceva poi schifo, non sfuggì il modo in cui Reid si allontanò da lui, lasciando uno spazio quasi incolmabile tra di loro.

“Quale accidenti è il tuo problema con me, Reid?”

“Nessuno. Lasciami perdere.”

“Reid! Reid, torna qui, accidenti a te!”

Ma chiamarlo non servì a niente. Il ragazzino se n’era già andato a passo spedito. Dove, Derek non lo sapeva. Quello che sapeva era dove aveva bisogno di andare lui in quel momento.

“Nessuno. Lasciami perdere… queste sono le esatte parole che mi ha detto. Mio Dio, baby girl, cosa accidenti devo fare con lui?”

“Parlargli.”

“Ci ho già provato un migliaio di volte, non funziona. Io inizio il discorso, lui si scalda e se ne va.”

La donna guardò l’amico scuotendo la testa. Si conoscevano ormai da anni e Derek era una delle persone più importanti della sua vita. Era come un fratello per lei e adorava lo splendido rapporto che avevano, ma questo non cambiava lo stato delle cose.

“Sei un cretino, Derek Morgan!”

“Grazie tante, eh. Io vengo da te in cerca di aiuto e tu mi offendi.”

Lei scosse la testa, “tu non ci parli con Reid. Tu non parli più con lui da molti mesi ormai. Ti limiti a guardarlo da lontano sospirando, a parlare dei casi, ma non parli con lui.”

“Prima ci ho provato.”

“E cosa hai fatto quando lui se ne è andato? Lo hai lasciato andare. Derek, lo sai com’è fatto Reid, ha bisogno di tempo per immagazzinare tutti i dati che ci sono in quella testolina da piccolo genio che si ritrova. Sono stanca di ripeterti che prova qualcosa per te, che questo è il motivo per cui si comporta in modo così strano.”

“Questo è quello che pensi tu.”

“Che non sono una zuccona come te.” Penelope si alzò, appoggiando le mani sulle spalle dell’amico e facendo una lieve pressione solo per fargli sentire la sua presenza confortante. “Non lasciartelo scappare, Derek. Non permettere che il suo carattere chiuso e timido vi allontani. Da che ti conosco ti ho sempre visto lottare per ottenere ciò che vuoi. Ora quello che vuoi è Reid, lotta per lui una buona volta, non stare qui ad auto commiserarti perché lui ti ha risposto male.”

Derek annuì piano, poi si alzò e appoggiò lui le mani sulle spalle dell’amica. “Hai ragione. Cosa farei senza di te baby girl?”

“Moriresti di disperazione per la troppa noia,” rispose lei sorridendo.

Anche lui sorrise finalmente e le diede un bacio sulla guancia, “vado a cercarlo.”

“Buona fortuna!” Urlò lei, ma la porta era ormai chiusa alle spalle di un Derek Morgan più deciso che mai a prendersi ciò che voleva più di ogni altra cosa al mondo: il dottor Spencer Reid.

“Hey Reid, ti posso parlare un attimo?”

Il giovane alzò il viso dal mucchio di carte sulla sua scrivania e guardò l’uomo con diffidenza. “Dimmi.”

Sapeva che in quegli ultimi mesi, da quando quel sogno ricorrente era iniziato, aveva cominciato a comportarsi in modo ridicolo con Morgan e sapeva anche che quell’atteggiamento gli avrebbe portato solo guai.

“Possiamo parlare in privato?”

“Sì, dimmi.”

“In privato vuol dire non qui, Reid.”

“E dove vuoi parlare? Siamo nel mezzo del BAU, Morgan.”

Morgan si trovò costretto ad annuire di fronte a quella semplice e dannatamente troppo reale frase. “D’accordo, seguimi.”

Senza aspettare per vedere se il ragazzo lo stesse seguendo, si incamminò verso la sala riunioni. Aveva notato che non c’era nessuno e, per lo meno, era uno spazio con una porta. Non poteva certo andare da Hotch a chiedergli di prestargli il suo ufficio per confessare a Reid quello che provava per lui, giusto?

Quando anche Reid fu all’interno della sala, Morgan sapeva che lo avrebbe seguito, chiuse la porta e si sedette sul divanetto guardando l’amico.

“Vuoi davvero ascoltarmi, Spencer?”

Il ragazzo prese una sedia e si sedette di fronte a lui, sussultando quando lo sentì pronunciare il suo nome. “Non mi chiami mai per nome.”

“Lo so. Non occorre che ti ripeta la domanda, vero?”

“No e sì, sono disposto ad ascoltarti.”

“Perfetto,” replicò Morgan distogliendo lo sguardo dal ragazzo, non ce l’avrebbe fatta a parlare se lo avesse guardato, “voglio iniziare dicendoti che mi dispiace. Per qualsiasi cosa io ti abbia fatto senza nemmeno rendermene conto, mi dispiace.”

“Tu non mi hai fatto niente.”

“Qualcosa devo aver fatto visto il modo in cui mi tratti. Sei un genio, Spencer, e dovresti sapere meglio di me che ogni azione è causata da qualcosa. E la causa del tuo atteggiamento scontroso nei miei confronti, e solo nei