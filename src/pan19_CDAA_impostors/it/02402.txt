di ricevere alcun ordine. Quindi, quando all'improvviso sentì un leggero languorino, colse l'occasione per fare un salto alla mensa e godersi un pranzo completo: quei bocconcini rettangolari multicolore che gli venivano serviti sul ponte non erano male, ma, quando c'era la possibilità, il suo stomaco gradiva cibi più sostanziosi.Come lo erano le partite a scacchi, anche il pranzo, quando possibile, era uno tra quei momenti che Kirk e Spock erano soliti passare in compagnia, godendo ognuno dei discorsi dell'altro.La mensa era più affollata del solito e molto più rumorosa, ma ciò non ostacolò le loro conversazioni.«Signor Spock,» disse Kirk mentre con la forchetta infilzava un paio di verdi foglie di insalata «ha dormito bene?»L'Ufficiale alzò lo sguardo dal suo piatto «Come mai le interessa il mio sonno, Capitano?»Kirk soppesò la sua risposta: era strano che il vulcaniano rispondesse ad una domanda con un'altra domanda.«Lo vedo dai tuoi occhi, Spock.» affermò.«Vede cosa, Capitano?» chiese, non capendo l'improvvisa affermazione dell'amico.Kirk lasciò le posate ed appoggiò le mani sul tavolo, sporgendosi lievemente in avanti «Che qualcosa non va.»Spock gelò sul posto: conosceva da molto tempo l'abilità innata del suo Capitano, quella di comprenderlo con un semplice sguardo; eppure ogni volta ne rimaneva affascinato.«Non voglio costringerti a parlarne, e assolutamente non ho intenzione di ordinartelo. Però gradirei molto se tu ti confidassi con me.» affermò Kirk mantenendo gli occhi fissi in quelli del vulcaniano che gli stava di fronte e mostrando un piccolo sorriso, un sorriso nello stesso tempo speranzoso e rassicurante.«Non credo che questo sia il luogo adatto per una tale conversazione.» rispose l'Ufficiale, posando anch'egli sul tavolo il cucchiaio con il quale stava assaporando la zuppa.Entrambi si alzarono, lasciando a metà il pranzo.

Il Capitano mise piede dentro l'alloggio del Primo Ufficiale. Ogni volta si stupiva dello sbalzo di temperatura che il suo corpo subiva quando oltrepassava quella soglia, ed ogni volta si meravigliava della disciplina del suo Ufficiale, costretto a sopportare il clima di molti gradi più fresco del resto della nave. In molti ritenevano Spock un robot, pura logica e niente sentimento; ma anche semplicemente questo fatto, pensava Kirk, di adattarsi a vivere in mezzo ad un equipaggio interamente popolato di umani, era un punto a sfavore di tale teoria.L'ultimo pensiero del Capitano prima di coricarsi era sempre rivolto alla sua nave, alla sua missione, al suo equipaggio; e molte volte si era fermato a riflettere su quanto questo lungo viaggio dovesse costare alla gran parte degli uomini che ora si trovavano sotto il suo comando: ognuno di loro, si rendeva conto, aveva lasciato la propria famiglia, ognuno di loro si era messo in viaggio rischiando la propria vita. Era infinitamente grato dei sacrifici che ogni singolo uomo compiva ogni singolo giorno. E mentre la sua mente era immersa in tali riflessioni, il suo pensiero si rivolgeva soprattutto verso l'unico Vulcaniano che fosse mai entrato a far parte della Flotta Astrale: aveva provato ad immedesimarsi nei suoi panni, ma mai era riuscito a comprendere lo stato d'animo in cui potesse trovarsi, ammettendo il fatto che Spock potesse provare qualcosa. E, Kirk ne era sicuro, Spock non era un ammasso di ferro e ingranaggi. Lo aveva dimostrato in molte occasioni, e lo dimostrava anche in questo momento, abbandonando la testardaggine e rivolgendosi a lui nel momento del bisogno.Kirk si fermò appena sentì la porta dietro di lui richiudersi. Rimase in piedi immobile mentre osservava il suo Ufficiale camminargli davanti e raggiungere il tavolino che molte volte aveva ospitato le loro partite di scacchi. Spock si sedette e gli indicò la sedia di fronte. Kirk accettò immediatamente: Spock non era solito accomodarsi, preferiva sempre stare in piedi. Doveva trattarsi di una questione importante.«Sei sicuro di volerne parlare?» chiese il Capitano, rompendo il silenzio. Era a dir poco euforico del fatto che Spock avesse deciso di raccontargli qualsiasi cosa lo stesse in questo periodo turbando, ma era nello stesso tempo immerso in una sottile nebbia di paura, terrore di averlo in qualche maniera spinto a confidarsi.«Sì.» rispose il Vulcaniano, senza nemmeno guardarlo negli occhi.«Non voglio che tu ti senta in nessun modo costretto.» provò a tranquillizzarlo. Si era accorto delle sue mani: per quanto Spock ci provasse, non riusciva a tenerle ferme; un leggero tremolio aveva cominciato a tormentarle da quando si erano seduti.L'Ufficiale rimase con gli occhi bassi, immerso nei suoi pensieri: aveva preso la decisione di confessare tutto al suo Capitano, sapeva che era la cosa più logica e giusta da fare. Jim doveva sapere. Eppure, ora che si trovavano in un luogo appartato e a lui più consono, ora che Jim non era sommerso dal lavoro e poteva prestargli un po' del suo prezioso tempo, ora che Jim stesso si era offerto di aiutarlo... non una sola parola gli usciva di bocca. Era strano ed assolutamente illogico: era in ottime condizioni fisiche, le sue corde vocali non erano in nessun modo danneggiate, le connessioni nel suo cervello funzionavano alla perfezione. L'unica parte del suo corpo che in questo momento gli risultava non poco complicato controllare