confermarono il racconto di John.

“Può andare a casa. – gli concesse Dimmock – Visto che tutti concordano sul fatto che abbia difeso il suo amico, non posso certo arrestarla.”

“Che magnanimità. – ribatté Sherlock, ironico – Con un caso risolto così in fretta, chissà che carriera che farà!”

“Sa, Holmes, è un peccato che quella ragazza avesse una pessima mira! – sbottò Dimmock, in tono gelido – Il mondo sarebbe decisamente un posto migliore, senza di lei!”

“Andiamo a casa, Holmes. – intervenne John – Dovrei cambiarmi di abito. Mi sento a disagio con i vestiti sporchi di sangue.”

Sherlock non si oppose e seguì John senza fiatare.

 

 

L’uomo nella carrozza nera li osservò uscire dal ristorante.

Aveva un sorriso soddisfatto sulle labbra.

“È sempre un piacere vederti, mio caro piccolo John. – mormorò l’uomo, fra sé e sé – Stavolta riuscirò a dimostrarti che il vostro amore non è così perfetto come credi. Porterò Sherlock alla pazzia. Lo metterò contro di te. E tu capirai, finalmente, che lui non è l’unico che ti possa amare.”

 

 

Sherlock indaga sulla scomparsa dei senzatetto, mettendo in pericolo se stesso e John.

La parte vittoriana sarà breve, ma intensa.Come avete tutti capito, è tornato Sherrinford!E non ce ne libereremo molto facilmente …Come ho già scritto, se la famigerata coppia Moffat&Gatiss dovesse decidere di usare questo personaggio nella serie televisiva, spero che non lo facciano simpatico o mi odierete a morte! 

Grazie a chi si sia fermato a leggere questo racconto e a chi stia seguendo la serie.Buona lettura


            (See the end of the chapter for  more notes.)
            


 

I due uomini sedevano nelle loro poltrone al 221B di Baker Street.

Il fuoco del camino illuminava la stanza, ma sembrava non riuscire a riscaldare le anime dei due uomini.

Il silenzio era pesante.

John fissava Sherlock, aspettando che gli parlasse.

Sherlock, però, era immerso nei propri pensieri e teneva John lontano da sé.

John aveva capito quanto Sherlock fosse affezionato a Cassandra ed avrebbe dato qualsiasi cosa per poter tornare indietro nel tempo ed impedirsi di ucciderla.

Allo stesso tempo, però, sapeva che aveva protetto Sherlock da una persona che lo avrebbe voluto uccidere.

Il dottore si chiese se il consulente lo avrebbe mai perdonato per avere ucciso la sua protetta.

“Non è stata colpa sua, Watson. – la voce di Sherlock era bassa e dolce – So che, se avesse potuto, avrebbe evitato di uccidere Cassandra. È stato un incidente.”

John sobbalzò leggermente.

Non si sarebbe mai abituato al fatto che Sherlock gli leggesse nella mente:

“I suoi occhi erano così …  – John non riusciva a trovare un termine per descriverli – C’era qualcosa di inusuale in essi, che non sono riuscito a capire. Erano … privi di vita.”

Alzò gli occhi in quelli azzurri trasparenti di Sherlock:

“Non riesco a smettere di pensare agli occhi di Cassandra. – continuò con voce sommessa – Quando è venuta qui i suoi occhi neri risplendevano di intelligenza ed allegria, erano sbarazzini ed irriverenti, ma pieni di desiderio di vivere. Quando ha cercato di uccidervi … quegli occhi bellissimi erano spenti, come se fossero stati privati della loro volontà, come se l’anima non fosse più presente in quel giovane corpo …”

La voce si spense.

John allontanò lo sguardo da Sherlock, fissandolo sulle fiamme che ardevano nel camino.

Sherlock studiava John, cercando di capire quanto stesse male.

Avrebbe voluto alzarsi, abbracciarlo e baciarlo, ma stavano aspettando l’arrivo di Mycroft e non potevano correre rischi.

Il fratello sospettava qualcosa, naturalmente, ma taceva, per il bene di tutti.

Farsi cogliere in fragrante, comunque, non sarebbe stata una buona idea.

In fin dei conti, Mycroft avrebbe potuto sempre usare la loro relazione contro Sherlock, per costringerlo a fare qualcosa che non volesse fare.

Non sarebbe stata nemmeno la prima volta, malgrado il fratello maggiore non se lo ricordasse.

In questa vita, Sherlock e John avevano rinunciato quasi del tutto alla parte fisica del loro rapporto.

Lo facevano solo quando erano assolutamente sicuri che nessuno potesse sorprenderli.

La cosa importante, per loro, era godere della reciproca presenza e compagnia.

Una volta tornati in Paradiso, avrebbero potuto trascorrere giorni interi a fare l’amore, senza che nessuno avesse da ridire o li disturbasse.

Si erano persino abituati a darsi del lei anche quando erano soli, per non cadere in contraddizione in presenza degli altri.

Solo raramente utilizzavano il confidenziale tu.

Tutto ciò, non rendeva meno intimo il loro rapporto.

 

 

Il campanello suonò.

John si alzò e scese le scale, per andare ad aprire la porta.

Si trovò davanti il viso sorridente di Mycroft Holmes.

“Dottor Watson, che piacere rivederla! – Mycroft lo salutò con un gran sorriso – Ho saputo che è tornato a Baker Street appena in tempo per salvare la vita di mio fratello. È stata una vera fortuna che abbia deciso di separarsi da sua moglie proprio ora. Detto fra noi, non ho mai capito perché l’abbia sposata.”

John si fece da parte e lasciò entrare Mycroft, con un sospiro:

“Ne ero innamorato. – rispose – Pensavo che potesse funzionare.”

“Ah, l’