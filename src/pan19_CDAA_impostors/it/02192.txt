messo a parlare con quel gran gnoccone del barista lui- "   "CHRIS."  "Ah si, scusa, scusa. Beh in ogni caso nella rubrica non lo trovo. Potrei aver scritto il suo numero su qualche agenda vecchia. Dopotutto non lo vedevo da assai, sai che ci siamo conosciuti quando avevo solo quindici anni? Andavo a fare recitazione e lui era il mio maestro, un tipo un po' rude ma ci sapeva fare. Infatti quando l'altra sera quel barista mi ha tirato in faccia- "   "Va bene. Allora pensi di poter trovare questa agenda? Ti prometto che poi ascolterò tutte le tue storie e se proprio ci tieni te lo presento io un altro barista."   "Vicky caro, ormai a casa mia non potrai trovare più nulla di cartaceo. Tutto computerizzato, dalle bollette del gas alla lista della spesa.  È stato un affare. Sai quanto spazio e quanta carta sprecano i libri? Non per vantarmi, ma amo definirmi un ambientalista. Il futuro del nostro pianeta mi sta a cuore, da quando ho conosciuto un giovane attivista di Greenpeace che mi ha davvero aperto gli occhi. Se capisci cosa intendo. Ma basta ammiccamenti, ti vedo un po' perso. Aspetterò che il tuo animo sia di nuovo in pace per raccontarti il resto, perché fidati, sono avvenute cose strabilianti fra i cespugli di un certo boschetto francese, e sono sicuro che non vuoi perderti i preziosi dettagli."   Sento Chris parlare come un fiume in piena, ma non lo ascolto più. Il brusio di sottofondo mi aiuta davvero a pensare. Ho bisogno di elaborare un piano, non posso certo chiamare questo manager e dirgli ehi ciao, non ci siamo mai sentiti né visti ma che ne dici di farmi conoscere il vocalist del gruppo che finanzi? Magari con una cenetta a lume di candela, sarebbe l'ideale, grazie e addio.   No. Non va proprio. Per riuscire a incontrare di nuovo quello Yuri devo pensare a una strategia sottile, ma per prima cosa mi serve questo numero di telefono al più presto, non appena Chris me lo darà potrò pensare a cosa dire. Magari mi faccio aiutare da Mila, lei ha un talento per convincere la gente – principalmente Yakov, che si fa abbindolare ogni volta- a concederle ciò che vuole, senza che loro se ne rendano conto. Si, ecco i primi passi da compiere. Uno: ottenere il contatto di Celestino. Due: andare a parlare a Mila. Poi-   "Perciò fra un paio di settimane sarò da mia madre, nella sua soffitta tengo tutta la mia roba dell'era pre-tecnologica. Se siamo fortunati trovo il numero e SEI A CAVALLO, BATTI IL CINQUE BELLO!"    Il mio bizzarro amico se ne sta lì, con la mano per aria e un sorriso ebete sul volto. Io guardo lui, la mano, di nuovo lui.   "Due settimane?" domando con tono piatto.   "Uhm, si, due settimane. Non mi hai sentito? Prima non posso proprio"   Sigh. Ciao ciao, Katsuki Yuri. ____________



 

 Alla fine lo lascio raccontare per ore, e ore, e ore. Andiamo a prendere l'aperipranzo e poi torniamo a casa mia. Lui si addormenta quasi istantaneamente sul divano, con Makkachin in braccio.   Due settimane. Non è tantissimo. Ma nemmeno poco. Avessi dovuto aspettare per qualcos'altro, non mi sarebbe minimamente importato. Ma questa volta sono impaziente.   Chris diceva il vero, non mi è mai capitato di interessarmi a qualcuno in questo modo. Attrazione, si, ne ho provata. Molte volte. Ma è stata sempre un'attrazione puramente fisica e, soprattutto, si è sempre spenta in fretta, solitamente in seguito a un incontro fugace.   Invece non mi ero mai appassionato così tanto a una voce, a un atteggiamento, a un'impressione. Perché diciamocelo, non so niente di questo ragazzo se non che canta divinamente –per quanto non credo che esprima tutto il suo potenziale- e che ho visto in lui una promessa. Di novità, di aria fresca. Di vita.   Ho deciso. Se proprio devo aspettare, almeno farò in modo di rendere l'attesa utile e…interessante. ___________



 

 Giorno 1 di 14: sperimentiamo.    Stasera abbiamo fatto il sold out, scommetto che questo posto nemmeno riesce a contenerle ottocento persone. Che dire, quando si scopre che una band di fama mondiale si esibirà a pochi passi da casa tua in un posto così riservato penso che non si possa fare a meno di comprare il biglietto.   Oggi la serata è dedicata esclusivamente a noi, perciò la maggior parte di chi si trova qui è un nostro fan, infatti parecchia gente mi chiede foto e autografi, che concedo con grande magnanimità. Per quanto mi riguarda potrebbero anche salire sul palco durante il concerto, e nonme ne importerebbe di meno. Ma Yurio andrebbe su tutte le furie, vuole i riflettori interamente puntati su di sé. E poi certamente le norme di sicurezza non ce lo consentirebbero, che peccato.   Mancano pochi minuti e la situazione è alquanto tesa. Georgi stasera è distrutto perché è stato lasciato per l'ennesima volta, e minaccia di mollare tutto e andarsene; oltre a suonare il basso infatti il suo hobby principale è stare a singhiozzare e ingozzarsi di Nutella di fronte alla