di vederlo cedere? Voleva vederlo spezzato? Voleva vederlo implorare? Questo non sarebbe accaduto, lui era Gul Dukat, sarebbe stato lui a spezzare ogni resistenza di quella piccola caparbia.
La convocò nel suo ufficio. Arrivò come sempre dopo essersi fatta attendere troppo, doveva sempre mostrargli quanto poco riguardo avesse per lui. Ma tanta solerzia nel dimostrare sempre qualcosa, non era essa stessa una prova delle tante bugie che il maggiore andava raccontando a tutti, soprattutto, forse, a se stessa?
Entrò con i corti capelli scarmigliati ad arte e il rosso della sua uniforme a dar risalto all'ardore nei suoi occhi. Il solo entrare in quella stanza rappresentava una sfida, il solo essere lì davanti a lui, a rapporto, era per lei come prendere parte ad una schermaglia. La terrorista che era stata, investiva ora tutte le risorse in quel duello tanto cruento e sensuale.
Dukat senti il sangue ribollire, come ogni volta che quegli occhi acuti si posavano su di lui. Si alzò in piedi e dette le spalle alla donna.
“Questa sera Maggiore, darò una cena per gli ufficiali della stazione, mi aspetto che lei sia presente.”
“Non ne ero informata.”
-Signore. Non ne ero informata, signore.- Pensò Dukat, fosse stato Sisko al suo posto, quelle sarebbero state le parole che lei avrebbe pronunciato. Ancora una prova di quanto odiasse dover servire sotto di lui. Ancora una prova di quanto lei fosse profondamente consapevole del suo ruolo, del suo potere, della sua presenza. Dukat riprese a parlare con la solita melliflua cortesia, sapeva di irritarla e se ne compiaceva.
“Spero che lei non abbia altri piani.”
Si voltò e piantò gli occhi in quelli di lei. Rabbia, disgusto e impotenza. Quegli occhi non nascondevano niente e lui vi leggeva dentro con semplicità.
Quella donna aveva vissuto gran parte della sua vita con i Cardassiani, sfuggendo da loro, combattendoli, studiandoli. Non poteva ignorare quanto quella sua ostinazione, la sua predisposizione alla sfida e alla battaglia potessero risultare provocanti per un cardassiano. Non poteva proprio lei non saperlo. Perché allora, se davvero voleva tenerlo a distanza, non abbassava lo sguardo e piegava la testa, come molte del suo popolo avevano imparato a fare?
Aggirò la scrivania e le si fece vicino. Lei si irrigidì come ogni volta, come se il suo starle accanto le ricordasse improvvisamente di essere un soldato e la facesse scattare sull'attenti.
Dukat aveva visto altre facce di quella donna così rigida, l'aveva vista ridere sinceramente divertita, rilassata finalmente dopo una lunga marcia, aveva a volte visto il suo sguardo scaldato da una tiepida stima, anche se sempre per breve tempo; era certo poi, di averla vista in pensiero per lui, lui l'usurpatore, il tiranno. Ma quello sguardo pieno di collera e di fuoco era ciò che più si confaceva al suo bel viso.
Collera e fuoco non sono infondo che altri nomi per passione.
“Riposo soldato.” Le sussurrò accostandosi al suo orecchio. Un sorriso gli sorse spontaneamente alle labbra vedendo la donna irrigidirsi di più alle sue parole. Era forse un brivido quello che aveva attraversato la sua pelle?
“Nerys, posso annullare la cena se me lo chiedi.”
La donna furente si voltò di scatto per guardarlo negli occhi come se quel solo gesto potesse effettivamente incenerirlo. Il movimento portò però i loro visi curiosamente vicini, e Dukat poté chiaramente distinguere l'odore della sua paura.
“Non sei stanca di questo gioco, Nerys?”
“Non chiamarmi per nome.” Sputò fuori la donna.
“Non sei stanca di questo gioco, Maggiore?” Ripeté Dukat sarcastico, intanto aveva fatto scivolare una mano sul collo di lei. Un dito a carezzarle la gola mentre il resto della grossa mano si faceva strada più avanti, sotto l'orecchio fino a raggiungere la pelle tenera della nuca. Era così fragile quel collo tra le sue dita. Una donna cardassiana non lo sarebbe stata altrettanto, era forse parte del loro fascino? L'idea di poter spezzare quel collo con poco sforzo, fece scorrere un brivido di piacere lungo la sua schiena.
C'era sempre stata una donna Bajoriana da quando era arrivato su Terok Nor infiniti anni prima, ma nessuna era stata come il maggiore Kira, nessuna l'aveva odiato di più, nessuna l'aveva ammaliato come lei.
“Non so cosa pensi di fare, ma devi avere qualche serio problema se credi che io possa davvero stare al tuo gioco, Dukat.” Il suo nome sulle labbra del maggiore suonava come un insulto, era lui ad essere irritato questa volta.
Dukat azzardò ad accorciare ancora la ridicola distanza che era rimasta tra loro. Era come tenere tra le mani un serpente velenoso, pericolosa, certo, avrebbe potuto ferirlo in mille modi, ma di una bellezza irresistibile.
L'insulto incassato non era riuscito a spazzare via un sorriso sornione dal volto del cardassiano.
“Le tue parole, maggiore, non si accordano con le tue azione. Dici di non voler stare al mio gioco ma vedo che sei ancora qui. Tra le mie dita.” Aggiunse quelle ultime parole quasi sibilando tra i denti pregustando la reazione della donna. Kira piena di disgusto accennò una reazione, mosse un braccio cercando di colpire l'uomo e di tornare libera ma a