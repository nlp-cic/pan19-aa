le mani intrecciando le dita tra i suoi capelli, lasciando che le ciocche petrolio si attorcigliassero scivolando contro la sua pelle indurita dal tempo. Era bellissimo, Hanzo, con i capelli sciolti che gli ricadevano attorno al viso. Vedendolo con il codino li aveva sempre immaginati più lunghi, invece gli arrivavano a mala pena alla spalla incorniciando i lineamenti acuti del suo viso. Gli zigomi, oh che zigomi! McCree vi passò il pollice sopra stringendo a coppa le mani contro il suo mento e gli alzò il viso per avvicinarlo al suo.
Stavolta il bacio andò a buon fine e le loro labbra si trovarono subito, anche se i denti cozzarono nuovamente. I loro respiri si fusero, caldi ed intensi, facendoli sentire vicini ma ancora fin troppo lontani.
“Darlin'...” ansimò McCree tra un bacio e l'altro, riversando ogni parola sulle labbra umide di Hanzo “Sei così bello. Ti voglio spogliare”
Hanzo si staccò da lui e gli tirò uno schiaffo sulla guancia senza pensarci due volte.
“Darlin'!” esclamò Jesse portandosi entrambe le mani alla guancia offesa; gli occhi spalancati e persi.
“Sssh!” lo zittì Hanzo “Non essere indecente. Mi spoglio da solo, aspetta.”
Si portò le mani sul petto per afferrare i bordi del kimono... che non c'era. Scese alla ricerca dell'obi, dell'hakama... ma nulla. Era tutto sparito.
Si guardò il petto nudo per un lungo istante, poi allargò le braccia e disse:
“Ecco fatto.”
Di nuovo si chinò su McCree e gli afferrò le mani delicatamente, ricoprendole di baci e poi riservando lo stesso trattamento alla guancia offesa. In tutta sincerità, nessuno dei due aveva una chiara memoria dello schiaffo. Il mondo sembrava danzare attorno a loro ed i contorni entravano ed uscivano da questa dimensione rendendo ogni oggetto sfuocato e poi a fuoco.
I loro corpi si stavano facendo pesanti ed iniziavano a risentire dell'assopimento alcolico ma entrambi erano determinati a non lasciarsi sfuggire quell'occasione.
Quante volte Jesse aveva indugiato di fronte ad Hanzo torturandosi l'orlo del cappello con le dita, incapace di invitarlo fuori a bere qualcosa. E quante Hanzo gli era andato incontro deciso a confessargli i propri sentimenti per poi fare dietrofront di fronte alla sua porta o fingere di dovergli riferire qualche dettaglio di missione. Genji aveva ragione quando ad entrambi, seppur in separate occasioni, aveva detto che erano uomini adulti, killer, assassini, ma non avevano le palle per fare il primo passo... per questo gli aveva lasciato del coraggio in bottiglia, la più efficace delle trappole conoscendo le abitudini alimentari sia di Jesse che di Hanzo. Se avessero potuto, tutti e due sarebbero andati avanti a cibo spazzatura ed alcool.
Ed eccoli qua, dunque, a passarsi le mani addosso senza neanche saper bene cosa stessero toccando... a volte scivolando sulle lenzuola senza rendersene conto e continuando ad accarezzarle con tutto l'amore del mondo, a volte facendo centro e scatenando scintille di piacere sulla pelle al di sotto delle loro dita.
McCree scese tastando la linea della spina dorsale di Hanzo, seguendone ogni osso come una traccia di sassolini bianchi lasciati in uno bosco d'oscurità ubriaca.
Trovò finalmente le sue natiche e le strinse a palmo pieno sentendo i muscoli guizzare sotto alle sue dita. Il gemito che emise Hanzo gli fece andare tutto il sangue alle guance e al bassoventre...
Era già difficile riuscire a pensare senza avere il bacino dell'arciere premuto contro il suo... e quando Hanzo piegò la schiena in avanti e mosse le natiche premendole con più forza contro i suoi palmi, il cervello di Jesse chiuse i battenti ed andò in vacanza.
Hanzo, dal canto suo, credeva ancora di essere lucido e di saper cosa stava facendo.
Sesso. Wow. Di quello hardcore. Anche se nessuno aveva ancora pensato a togliersi le mutande.
Per un attimo nella sua mente balenò un dubbio... una domanda... non si stava dimenticando qualcosa? (le mutande) Eppure gli sembrava proprio di aver scordato una cosa importante... (le mutande) che fosse... (le) che fosse... (mutande!)
“Hai il lubrificante?” chiese di scatto, illuminato dalla rivelazione.
Jesse lo guardò con i capelli tutti incollati alla fronte, gli occhi liquidi e persi da qualche altra parte.
“Il-” ripeté, masticando le sillabe mentre il cervello faceva uno sforzo non indifferente per riuscire a collegare le parole di Hanzo ad una definizione visiva di ciò che stava cercando “Ah! Si, aspetta”
Puntò i gomiti contro il materasso per sollevare il busto e ruotarlo leggermente di lato. La sua mano incespicò sul comodino rischiando di far cadere l'abat-jour a terra. Indugiò sulla sveglia, trovò i pomelli del cassetto e l'aprì.
“Eccolo” esultò allungando una fiaschetta di brandy ad Hanzo.
Lui la prese in mano e si sedette più comodamente sul bacino di McCree, improvvisamente dimentico della passione di un attimo prima. Assottigliò gli occhi nello squadrare la bottiglia di metallo e se la rigirò un paio di volte tra le dita alla ricerca di un'etichetta.
“E' lubrificante?” chiese, infine.
Anche Jesse assottigliò gli occhi ma non riuscì nemmeno a metter a fuoco la bottiglia.
“Si.” confermò, sinceramente convinto.
“Ah, bene.” annuì Hanzo.
Piegò la bottiglia