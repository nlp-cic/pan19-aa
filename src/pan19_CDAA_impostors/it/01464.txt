con schemi di gioco e appunti, ed alza gli occhi solo quando l'ombra esitante di Yachi scurisce il foglio. "Ciao, Hitoka-san," Kiyoko dice gentilmente, alzando lo sguardo, con un sorriso che le ammorbidisce gli occhi. Yachi rimane a fissarla per qualche secondo, rapita come succede spesso dai suoi occhi scuri, dai capelli lunghi che sembrano così lisci e morbidi, dal neo sul mento e i tratti delicati, quasi eterei. "Ah- c-ciao... cioè, buongiorno, senpai... cioè..." Yachi comincia, incespicando sul discorsetto che si era preparata mentalmente ma che ora si sgretola bloccato dal cuore che le è salito in gola, che ostruisce le parole da dire. Kiyoko non le toglie gli occhi di dosso e aspetta, paziente, prima di prendere le mani di Yachi fra le proprie, senza dire niente. La più giovane ammutolisce, arrossendo platealmente di fronte al resto della classe - dove ormai tutti si sono voltati a guardare. Kiyoko ha capito, ovviamente. Lo sa da un pezzo, e sorride lievemente di fronte alla timidezza della sua kouhai. "Andiamo a pranzare," dice, più come fosse un suggerimento che un ordine, e Yachi si ritrova ad annuire furiosamente prima di seguire Kiyoko fuori dalla classe, attraverso i corridoi con la mente in uno stato alterato simile a quello di un sogno, per poi arrivare sul tetto all'aperto, dove pochi ragazzi e ragazze si scambiano i cioccolatini e si immergono in un mondo dove Kiyoko e Yachi non esistono. Quindi è come se fossero sole. Kiyoko spende qualche secondo ad osservare il cielo limpido prima di voltarsi verso Yachi e infilare una mano in tasca mentre Yachi le infila la scatola (che teneva nascosta sotto la camicia) sotto il naso. Le ci vuole qualche battito di ciglia, prima di comprendere la situazione, però poi sorride, e ridacchia mentre un rossore le appare sulle guance a sua volta - invece la faccia di Yachi sembra un pomodoro, a questo punto. "Ti ho fatto dei cioccolatini perché mi piaci, Shimizu-senpai! Mi piaci-piaci, cioè non sono cioccolatini da amiche ma cioccolatini da... da 'mi piaci'! Lo so che sicuramente non provi lo stesso per me, ma te li ho fatti lo stesso perché mi piaci e sei così bella e gentile con me e hai dato una possibilità al Cittadino B e sono tanto contenta di averti incontrata, Shimizu-senpai! Quindi per favore accetta i miei cioccolatini, anche se non sono il tuo tipo!" Yachi quasi strilla, tutta tesa e con gli occhi chiusi, le ciocche bionde che le coprono gli occhi mentre il cuore prende a batterle più veloce di quello di un topolino e nelle sue orecchie c'è un rumore sordo, ovattato, come se fossero tappate dall'ovatta. "-spiace," sente dire dopo una manciata di secondi così lunghi che le pare di essere invecchiata di dieci anni, assorbendo una quantità di saggezza incomparabile ma non abbastanza da farle guardare la sua performance come fosse meno imbarazzante. "Eh?!" Sbotta, incurante degli sguardi che si sta già attirando addosso. "Ho detto... che non posso ricambiare, mi dispiace," Kiyoko ripete, con le guance un po' più rosee di prima e lo sguardo basso. Il cuore di Yachi cade in un pozzo buio e senza fondo, dalle parti dello stomaco. "Ah... no, n-non ti preoccupare! Lo sapevo che non ti piaccio, quindi non preoccuparti!" Risponde, con la voce debole mentre cerca di suonare, se non allegra, perlomeno non troppo turbata. Anche se in fondo se l'era ripetuto tutta la mattina, che sicuramente Shimizu-senpai l'avrebbe rifiutata. "Non è che non mi piaci," quella risponde, scuotendo la testa con forza e sferzando l'aria coi suoi capelli neri e lunghi e bellissimi. "È che... non riesco a provare quel tipo di cose," spiega, per poi guardare altrove con gli occhi che un po' si spengono. "E non sei solo tu. Non riesco a provare quello che provano gli altri, nei confronti di nessuno. Ci ho provato, ma non ne sono capace." Yachi la guarda per qualche secondo, con un sacco di confusione che le riempie gli occhi."Cioè?" Chiede, piegando la testa di lato. "Non... ti piace nessuno?"Shimizu fissa il pavimento del tetto per qualche secondo, prima di annuire. "Sei la prima a cui lo dico, perché so che gli altri non mi crederebbero, o mi direbbero che non ho ancora trovato la persona giusta, e basta," Kiyoko dice piano, debolmente, con le guance che vanno improvvisamente a fuoco. "Però sono abbastanza sicura che non possa proprio sentirmi come te. Mi dispiace," ripete. Yachi, per un momento, si dimentica di respirare. Certo, il cuore le fa male, le si stringe in una morsa e quasi le parrebbe di sentire qualcosa di simile ad un crampo, ma il viso di Kiyoko glielo spacca più del fatto di non essere ricambiata. "Sono sicura che non è colpa tua," dice, dopo un po' di silenzio che stava diventando fin troppo scomodo. "Potrei accettare tutti e uscire con tutti, ma non mi piace prendere in giro la gente,"