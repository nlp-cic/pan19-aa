tu e Rey siete una coppia?»
     Finn sbarrò gli occhi e scoppiò a ridere. Poe si corrucciò, sentendosi un po’ offeso da quella reazione.
     «Cosa c’è di divertente?»
     «Beh, la sola idea che tu possa pensare quello che hai chiesto è divertente.»
     «Perché?»
     «Pensavo lo sapessi.»
     «Che siete una coppia?»
     «No.»
     Finn, nel mentre, si era avvicinato, sovrastando Poe con la sua presenza, rendendogli difficile formulare anche solo dei pensieri. Si era ripreso benissimo dalle ferite e la sua prestanza non era diminuita, cosa di cui Poe non poteva che bearsi e dannarsi allo stesso tempo. Il pilota si grattò la nuca con le mani ancora sporche di grasso di motore, trovandosi per la prima volta nella parte di quello senza parole.
     «Ti sei lasciato crescere la barba», constatò Finn, dal nulla.
     Lo stomaco di Poe fece una capriola, perché quella situazione gli divenne improvvisamente più chiara, più familiare. Sorrise, mordendosi un labbro. Gli occhi di Finn caddero subito su di esso.
     «Qualcuno mi ha detto che mi sta bene.»
     «Ah, davvero?»
     Ormai erano a poca distanza l’uno dall’altro e il corpo di Poe si sentiva bollente, pieno di aspettative. Se Finn e Rey non avevano quel tipo di relazione, allora l’atteggiamento di Finn aveva un solo significato e il fatto che non si fosse spiegato dopo quella sera in cui avevano bevuto insieme era solo colpa di Poe. Che stupido.
     Vedendo che, comunque, Finn esitava, Poe prese l’iniziativa e allungò una mano ad afferrare quella che una volta era la sua giacca, osservando come calzava perfettamente sulle spalle del ragazzo. Quando alzò lo sguardo su quello di Finn, riconobbe sul suo volto il desiderio. Si avvicinò velocemente al volto dell’altro, impaziente di baciare quelle labbra che da troppo tempo agognava, ma si bloccò a un respiro da esse, quando risuonò potente  nell’hangar l’eco di un richiamo.
     «Dameron! Sei richiesto dal Generale.»
     Poe si spostò, stringendo i pugni in modo da trattenere la frustrazione, e diede un pugno al fianco del suo X-Wing, esclamando un “Porca puttana”, seguito da un “Vaffanculo”, accompagnato poi da un “Cosa cazzo ho fatto per essere interrotto di nuovo”. Si ricordò della presenza di Finn quando quello gli disse che forse avrebbe dovuto rispondere a chi lo stava chiamando, considerando che era la seconda volta che il suo nome risuonava. Poe rivelò la sua presenza da dietro la sua nave, premendosi la radice del naso con forza, rilassandosi, o almeno provandoci.
     Quando il tizio che li aveva interrotti lo raggiunse con lo sguardo, disse solo: «Dameron, ora».

 




__________





         L’urgenza del Generale Organa si rivelò dovuta a una sparizione. Poe venne a sapere nei dettagli che una settimana prima, Leia aveva inviato un uomo della Resistenza a investigare su Manaan, per vedere se c’erano segni di attività del Primo Ordine o se era possibile iniziare delle trattative con i Selkath per l’acquisizione di kolto4.0, meno efficace del bacta, ma anche meno costoso.
     Gli fu chiesto di partire il prima possibile, il che voleva dire prima del tramonto, e Poe si ritrovò leggermente spaesato. Avrebbe voluto arrivare a una conclusione nella sua situazione con Finn, ma non poteva neanche ignorare i suoi doveri nella Resistenza, quindi con un sospiro affermò che sarebbe partito entro un’ora. Dovette prepararsi portandosi dietro il minimo possibile e sarebbe stato accompagnato solo da BB-8, perché un gruppo più numeroso avrebbe attirato l’attenzione, mentre un uomo solo, per quanto il suo volto potesse essere noto, avrebbe potuto dare meno nell’occhio e investigare dove in più non avrebbero potuto. Se ci fossero stati problemi, avrebbe mandato subito un messaggio o si sarebbe rivolto al suo droide.
     Il compito di Poe era di seguire le tracce del loro uomo, un tal Sean Skye, Umano, alto poco più del pilota, capelli chiari, pelle pallida, particolarmente adatto nelle missioni di spionaggio perché molto riservato e furtivo. Il fatto che non facesse rapporto da più di due giorni aveva fatto allarmare il Generale, che aveva deciso per quella missione di ricerca. Se nel frattempo Poe avesse proseguito ciò per cui Sean era partito da principio, avrebbe fatto un enorme favore a Leia e, ovviamente, alla Resistenza.
     Quando fu tutto pronto e Poe si era già messo la tuta di volo, decise che non sarebbe partito senza prima avvisare Finn. Lo trovò in palestra, stranamente da solo, quando di solito lo si poteva vedere accompagnato da uno o più sfidanti, se non da Rey, ma non era questo il caso. Si voltò appena sentì dei passi e non nascose la propria sorpresa nel vedere Poe pronto a volare.
     «È successo qualcosa?»
     Finn era sudato, vestito solo di una canottiera e dei pantaloncini scuri, mentre le mani erano fasciate da delle bende: di fronte a lui, un pesante sacco da boxe. Poe si concentrò per non farsi distrarre, non troppo, almeno.
     «Sembra che uno dei nostri sia sparito. Il Generale vuole che lo ritrovi.»
     Finn sbuffò.
     «Sembra che tutte le missioni di ricerca vadano a te.»
     «L’ultima