posso fare per te, fratello?”

Il Dragonborn non fu più sorpreso di tanto quando si trovò davanti il novizio che gli aveva consegnato il volantino per il tempio, ma sicuramente non aveva confidenza con quella persona. Così, prese il cesto e glielo porse: “Immagino che un piccolo gesto non cambi molto le cose, ma...” lasciando la frase a metà, come se non avesse bisogno di ulteriori spiegazioni, si portò una mano alla cinta dell'armatura, prendendone un sacchetto di septim e porgendo anche quelli al sacerdote.

“Anche i piccoli gesti fanno la differenza. Grazie mille, davvero.”

Il novizio, che sembrava essersi adatto bene alla realtà del tempio, prese in consegna i doni. “Oh, dimenticavo...” aggiunse, non senza una punta d'imbarazzo. “Mi chiamo Asagi.”

“Sono Tsunehito.” rispose l'altro, accomodandosi su una panca un po' discosta. “Ah, non so se vada contro le regole del tempio, ma vorrei raccogliere le idee per un po'. Di solito a Maramal e Dinya non importa.”

“A me importa, invece, perché significa che è un luogo di pace. Nulla di ciò è più importante, per me. Resta pure, Tsunehito, e grazie per i doni e la donazione.” Asagi andò a mettere al sicuro i septim che gli erano stati affidati, badando di contarli un paio di volte per essere sicuro di non averne perso qualcuno – a lui non importava l'entità del dono, quanto il banale pensiero di recarne uno, la semplice generosità sembrava essere un lusso, in quella città.

Nel frattempo, il Dragonborn si sedette e, rimestando nel bagaglio che portava sempre con sé, ne tirò fuori i tomi che lo avevano incuriosito, pronto ad immergersi in un silenzio piacevole riempito soltanto dal dolce scoppiettio del fuoco dei bracieri. I diari che aveva rinvenuto erano lisi e dai bordi erosi, ma ben leggibili, sebbene qualche foglio tendesse a staccarsi dal margine; le calligrafie erano tutte piuttosto diverse tra loro ed alcune dovevano essere interpretate, ma sembrava che la maggior parte dei quaderni fosse comprensibile, e questa era già una buona cosa.

Accoccolato in un angolo molto appartato, ne scelse uno tra i più leggibili, cercando di capire in che periodo fosse stato scritto. Presto, si immerse nella lettura, ormai dimentico del mondo esterno.

Fu soltanto quando il silenzio sembrò essere sceso su Riften, che il Dragonborn alzò il capo dallo scritto poco leggibile che stava esaminando; si stiracchiò e si stropicciò gli occhi con le dita, cercando di combattere la pesantezza delle palpebre – si disse che avrebbe dovuto ritirarsi in una stanza alla locanda e dormirci un po' su.

“Ah, sei sveglio.”

Tsunehito alzò il capo verso l'altare e gli parve di vedere un sorriso sulle labbra di Asagi, che lo guardava dall'altare, mentre la luce delle braci gli illuminava con leggerezza un viso riposato.

“Non stavo dormendo.” Spiegò laconico il Dragonborn, frugando all'interno del bagaglio che aveva con sé per tirarne fuori un involtino dolce ed addentarlo con gusto.

“Lo so.” Replicò il sacerdote senza scoraggiarsi e, anzi, rivolgendosi all'altro con entusiasmo ritrovato. “Mi trovo davanti al Dragonborn di cui tutti parlano?”

“Probabile.”

Asagi rise di una risata corposa e sincera, come se avesse trovato molto divertente la risposta che gli era stata data; dal canto suo, Tsunehito non capiva perché l'altro fosse ancora in piedi a quell'ora, quando solitamente Dinya e Maramal erano affaccendati in altre cose – dormire, tanto per dirne una. In ogni caso, scrutò l'altro con intensità, nel tentativo di capire se il sacerdote fosse semplicemente invadente di carattere, o se desiderasse compagnia.

“Sono io.” Assicurò alla fine, dopo un lungo momento di silenzio, come se potesse pentirsi di aver dato conferma ai sospetti di Asagi. Fino a quel momento, a dire il vero, la vita da cosiddetto eroe gli aveva portato esclusivamente una serie di noiosissimi impegni e missioni da galoppino che gli venivano appioppate dai ricconi di turno: non era quindi sorprendente il suo voler mantenere il segreto, dato che la lista delle sue cose da fare si era allungata notevolmente soltanto nell'arco di due giorni in una città che aveva visitato per la prima – e, stando alle sue parole, anche ultima – volta.

“Lo avevo intuito. Posso esserti utile?”

Il Dragonborn mise in saccoccia i diari e prese un altro morso del proprio involtino; la tentazione di rispondere in modo cinico era molto forte, dato che aveva involontariamente accettato una serie di compiti francamente imbarazzanti – venti esemplari di campanula mortale, certo, come se non fosse in missione per salvare Tamriel e non capisse nemmeno da dove iniziare per impedire che Alduin incenerisse tutti!

Con un sospiro, nel tentativo di ricacciare indietro la frustrazione dovuta ad un compito che gli sembrava irrealizzabile e, in fondo, una grossissima ingiustizia nei suoi confronti, scosse il capo, cercando di trovare una risposta che tranquillizzasse il sacerdote e lo spingesse a lasciarlo in pace. A nulla, comunque, servì riflettere febbrilmente, dato che Asagi si era ormai avvicinato e seduto all'altro capo della panca, guardandolo speranzoso.

“A meno che tu non riesca a mettere un freno alle richieste assurde altrui, dubito