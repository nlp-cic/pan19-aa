per sempre, fino alla morte, io non esiterei, io non esiterei. 
 






“A volte vorrei vivere in un universo alternativo.”





Si tengono per mano passeggiando per le strade chiassose di Manchester. Louis lo ha portato per qualche giorno durante la pausa di Natale, hanno festeggiato il suo ventiduesimo compleanno – “Dio, è così eccitante andare a letto con gli uomini maturi!” – in un ristorante a cinque stelle che è costato a Louis tutto il suo stipendio. Più un anticipo di Eleanor.





“Mi piace. Probabilmente saremmo delle pop star di fama mondiale.” Louis ridacchia, tenendo stretto Harry che ha la punta del naso rosso nonostante continui a dire che no, non ha per niente freddo, è solo che nel ristorante sembrava di essere a Luglio.





“Probabilmente,” Harry sospira, gli lascia un bacio sulla punta del naso, “probabilmente ci incontreremmo alle audizioni di X Factor o qualche stronzata del genere.”





Louis arriccia il naso, “dio, odio X Factor!”





“Anche io.” conviene Harry, che allora aggiunge “magari ci incontreremmo in uno Starbucks’ qualsiasi a Londra.”





“Ti getterei il cappuccino al cioccolato addosso apposta per attaccare bottone. Solo per vedere se i tuoi occhi sono davvero così.”





Harry ride, “e io te lo lascerei fare. Penserei: Dio, non ho mai visto un viso così bello.”





Louis arrossisce e se ne rende conto, soprattutto quando Harry comincia a prenderlo in giro. Si stringono ancora un po’, Louis lo ferma, “lo pensi davvero?”





L’altro annuisce soltanto, “o magari ci incontreremmo in biblioteca.”





“Tu? In biblioteca? Quanto alternativo dovrebbe essere questo universo?” lo prende in giro Louis. Lo bacia su una guancia, sulla punta del naso, sulle labbra sempre screpolate e gelide.





“L’unica cosa certa,” Harry questo glielo sussurra direttamente sulle labbra sottili, con un sorriso appena accennato “è che ci incontreremmo, in un modo o nell’altro.”





Il sorriso di Harry è di un rosa antico e ricercato.





“Peccato che ci siamo incontrati proprio in quello meno giusto, allora, eh?” Louis lo bacio di nuovo, a lungo, mormorando un “amo le tue labbra.” che, davvero, avrebbe potuto evitarsi di dire.





Harry, invece, sorride solo; “è questo quello che dirai di me al tuo prossimo ragazzo? Che amavi le mie labbra?”





Louis annuisce,”gli dirò che avevi le labbra più belle del mondo. Che non sono mai riuscito nemmeno a disegnarle.”





“A che ti serve disegnarle,” Harry sorride, affonda il viso nel suo collo “quando puoi averle qui per te ogni volta che desideri?”





Anche le sue guance sono rosa, ma Louis è sicuro che stavolta non sia per il freddo.





 





 





 





Quando Louis decide di lasciare Harry, lo sa che si tratta dell’idea migliore o peggiore della sua vita. Anche Harry lo sa.





Sono sempre nel monolocale di Louis, Harry ha arrotolato i jeans fin quasi al polpaccio ed è scalzo – ha un tatuaggio su entrambe le caviglie, l’idea piace così tanto a Louis che sta pensando di imitarlo già da qualche tempo -, guarda la televisione annoiato mentre il suo amante finisce di preparare il tè e lo porta al divano.





“Stavo pensando,” è Harry a cominciare, le gambe incrociate e la tazza di tè – lui odia il tè, Louis lo ama – tra le mani troppo grandi “perché le cose devono essere sempre così complicate?”





Harry è bianco e nero, mentre lo guarda. A Louis il nero ha sempre affascinato, soprattutto da quando è il colore dei tatuaggi di Harry contro la pelle trasparente.





Deglutisce, si stringe nelle spalle, “potrei essermi perso l’argomento.” ammette, anche se in realtà ha già capito.





“Intendo… perché non può essere facile, nelle storie d’amore? Due persone si incontrano, si piacciono, una delle due attacca bottone e l’altra la lascia fare. Escono un paio di volte, si baciano e decidono di mettersi insieme. Così, senza disperazioni e crisi nel mezzo.” spiega Harry, lo sguardo ha perso la sua solita malizia – il verde è un po’ grigio, adesso - e non c’è nemmeno nessun sorriso da togliere il fiato sul suo viso. Poggia la tazza sul tavolino basso ai loro piedi, si avvicina quasi timidamente a Louis, che apre le braccia per accoglierlo. Rimangono in silenzio per un po’, le dita di Louis tra i capelli di Harry, che si lascia coccolare senza dire niente.





Poi, di nuovo, è il più piccolo a parlare, “secondo te anche negli universi alternativi dobbiamo nasconderci così?”





Louis sorride, amaro, “probabilmente in quello delle popstar sì. Magari avremmo un managment che ci impedisce di farci vedere insieme.”





“Ha senso,” mormora Harry con le labbra contro il cotone della maglietta dell’altro, “magari quel pazzo di Cowell sarebbe il nostro capo.” scherza, anche se arriccia il naso. I discutibili gusti musicali del preside del loro liceo sono noti a chiunque si trovi a passare dopo scuola a non più di ottocento metri dal suo ufficio.





“Già, magari mi costringerebbero ad uscire con Eleanor,” Louis gli posa un bacio tra i capelli “magari direbbero che sei