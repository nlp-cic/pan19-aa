si preparava.

Perché Gargiulo non è come nessuna delle ragazze con cui Coliandro è mai stato… Oddio sì vabbè, prima cosa Gargiulo non è una ragazza, questo è ovvio no? Ci sono un milione di piccoli dettagli che separano Gargiulo da tutte quelle che Coliandro ha baciato nella sua vita, e a Coliandro viene voglia di scoprirli e catalogarli tutti: dalla ruvidezza della barba sulle sue guance alla sensazione del suo corpo premuto contro di lui.

È tutto diverso, tutto nuovo per Coliandro, e non riesce ad averne abbastanza di questi baci. Non che sia passato all'altra sponda, sia chiaro. Senza offesa per i froci ma a Coliandro l'idea di baciare un uomo in bocca fa proprio schifo. Però Gargiulo è… Gargiulo è un amico, punto. E un collega. Un partner, come dicono nei film americani. Un partner di cui sta esplorando le tonsille con la lingua, ma comunque.

Che poi se Gambero lo viene a sapere è la fine, gli imbastirebbe tutta una manfrina su desideri repressi e chi cazzo sa che altro, ma sono tutte menate. Neanche aveva mai fatto sogni strani su Gargiulo prima d'ora.

Anche se, oddio, potrebbe iniziare a farne da ora. Perché quando inclina la testa all'indietro per baciarlo meglio Gargiulo geme. Un suono quasi impercettibile, ma Coliandro lo sente ugualmente, sente Gargiulo muoversi contro le proprie labbra.

Coliandro muove le mani sui fianchi di Gargiulo, appena sotto l'orlo della sua maglietta della Marvel, e mordicchia il labbro inferiore di Gargiulo. Gargiulo geme di nuovo, socchiudendo gli occhi e inarcandosi contro Coliandro. Minchia, ma un uomo che può fare in queste situazioni? Sentire Gargiulo che emette certi suoni gli fa cose.

Poi neanche un po' di preavviso c'è stato, è successo tutto così, dal nulla. La serata è stata assolutamente normale, erano andati a cena in quel locale nuovo che Gargiulo voleva assolutamente provare. Cibo etnico, tanto per cambiare, va' a capire perché a Gargiulo piace così tanto. Coliandro s'era rifiutato di mangiare il sushi, 'sta schifezza di pesce crudo che solo a guardarlo gli vien male.

Gargiulo gli aveva fatto prendere i ravioli, che poi chiamarli ravioli è una presa in giro, dai, mica son ravioli veri, cinesi di 'sta minchia che ci taroccano pure il cibo e neanche bene lo taroccano. Giapponesi. Vabbè, stessa cosa. Cinesi, giapponesi, sempre schifezze mangiano.

Vabbè i ravioli non erano poi male.

Però non è che fosse successo chissà cosa a cena, era stata una serata come tante. Ci fosse almeno stato uno di quei biscottini cinesi, quelli con dentro il bigliettino, magari uno che diceva, stasela tu scopale colega. Così almeno uno si prepara, no?

Minchia, pensa Coliandro, e si blocca all'improvviso, fissando Gargiulo con gli occhi sgranati. Stasera si scopa? È questo che sta per succedere? Fermi tutti, cazzo, nessuno l'aveva avvertito. Minchia, mormora, a millimetri dalle labbra di Gargiulo.

Gargiulo lo fissa di rimando, confuso, come per chiedere perché si sono fermati. Perché, Gargiu'? Ma come perché, dai, perché non si può…

Coliandro posa lo sguardo sulle labbra di Gargiulo. Arrossate, un po' gonfie, socchiuse come in un invito.

No, non può mica pensare di farsi Gargiulo! Sono cose da pervertiti, queste, non sono cose naturali. Anche se sembra la cosa più naturale del mondo cingere un braccio attorno alla vita di Gargiulo per attirarlo a sé. Sembra naturale premere una gamba fra le sue.

Adesso glielo dico, pensa Coliandro. Mano sulla spalla, da uomo a uomo, e gli dico: Gargiu' ma che minchia stiamo facendo, qui ci dobbiamo fermare.

Coliandro muove la mano verso l'altro, tracciando tutte le ossa delle vertebre di Gargiulo sotto la maglietta. La pelle di Gargiulo è calda sotto la mano di Coliandro, o forse è Coliandro stesso che si sente quasi febbricitante. Sono così vicini che i loro petti si sfiorano, Coliandro può sentire il battito del cuore di Gargiulo. O forse è il proprio.

Ma come può anche solo pensare di scoparsi Gargiulo, che ha quello sguardo da anima pura che… che… Che niente, si fissano un secondo negli occhi e poi si stanno baciando di nuovo, e se la signora Gargiulo lo verrà mai a sapere Coliandro è un uomo morto.

Poi la serata non era neanche stata così eccitante, fino a poco fa, non è che fossero andati in un night club o chissà cosa. Quando sono usciti dal ristorante era ancora presto, quindi erano andati in un bar che conosce Coliandro. Un posto tranquillo, vicino casa sua, senza orde di fottuti studenti e soprattutto senza maxischermo con la diretta della partita a rompergli le palle.

Si erano presi una birra e un piatto gigante di patatine da dividere, e Coliandro le aveva mangiate quasi tutte mentre Gargiulo raccontava di qualche boiata di film giapponese che ha visto in cui c'era un qualche robot gigante che deve salvare la terra.

Sempre con 'sti fottuti giapponesi. Che poi, se c'è da proteggere la terra dall'organizzazione malvagia di scusa-Gargiu'-a-questo-punto-della-storia