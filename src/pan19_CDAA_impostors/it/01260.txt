.

“Hai deciso che vivremo la vita in cui non potremo amarci, vero?” chiede con rabbia, nemmeno repressa.

“John …” tenta di rispondere Sherlock.

John si volta verso di lui.

Furioso.

Ferito.

Tradito.

“Non accetterò mai di dimenticarti. MAI! – urla – Mentre TU ricorderai tutto, vero?”

Sherlock fa un respiro profondo.

Deve mentirgli, sapendo di mentire, ma lo deve fare.

È l’unico modo che ha per convincerlo.

“Anche io dimenticherò il nostro amore.”

John lo fissa.

Non parla.

È così arrabbiato che il viso è diventato paonazzo.

Gli occhi azzurri sembrano oceani in tempesta.

Le mani si aprono e si chiudono convulsamente.

Il respiro è rumoroso, come se dovesse ricordarsi di inspirare ed espirare.

“Non.Lo.Farò.” sillaba.

Gli volta le spalle e ricomincia ad apparecchiare la tavola.

“Io non accetto di vederti morire. – risponde Sherlock in tono secco – È già successo e non voglio rivivere l’esperienza.”

“Quello che muore è solo un corpo! – ribatte John – Le nostre anime continuano a vivere lo stesso e ricordano il nostro amore eterno. Perché devo rinunciare a te, per tutta una vita? Solo perché le soluzioni proposte sono dolorose? Non sarebbe la prima volta!”

“Sei così ansioso di vivere una delle altre possibili vite che Emmett ci ha mostrato? Desideri tanto diventare il giocattolino preferito di Magnussen?”

John impallidisce.

Ha in mano un bicchiere e lo stringe così forte che esplode in mille pezzi.

“John …” mormora Sherlock e gli si avvicina per aiutarlo.

“Non mi toccare!” gli sibila John arrabbiato.

Si guarda la mano.

Ci sono dei tagli superficiali.

Controlla bene che non vi siano schegge di vetro infilati nel palmo della mano.

Sherlock arriva con garze e disinfettante.

“Fammi controllare.” dice in tono risoluto.

“So fare anche da solo. – ribatte John, nello stesso tono – Sono un medico, ricordi?”

Però lascia che Sherlock gli prenda la mano, che la controlli accuratamente, che la disinfetti e la bendi.

Non si dicono una parola.

Non si guardano negli occhi.

Quando Sherlock finisce la medicazione, John sbatte lo sportello dei bicchieri:

“Ho bisogno di aria fresca. – dice – Devo riflettere. Non ti azzardare a seguirmi.”

Esce senza rivolgere uno sguardo a Sherlock.

Sherlock abbassa la testa.

Fissa per qualche minuto le garze sporche del sangue di John.

“Ti proteggerò sempre. – bisbiglia al nulla – Non permetterò che ti capiti qualcosa. Mai più.”

 

 

John arriva nello studio di Emmett.

Lo trova ancora alla sua scrivania:

“Ti stavo aspettando.” lo accoglie il supervisore.

John odia la nota di dolore che sente nella voce di Emmett.

Sa che quello che sta accadendo non è colpa sua.

Sa che li stanno trattando in modo diverso dagli altri.

Questo, però, non diminuisce la sua rabbia e la sua frustrazione.

“Lui ricorderà tutto.” Non la pone nemmeno come se fosse una domanda, sa che Sherlock gli ha mentito.

Lo sguardo è minaccioso, ma, comunque, Emmett ha già deciso che non gli racconterà menzogne.

Non vuole ingannarlo.

Sarebbe solo aggiungere dolore al dolore.

“Sì.”

“NON È GIUSTO! – l’urlo è un misto di rabbia e disperazione – Perché vuoi condannarlo a vivere nel dolore? Perché non c’è un’altra soluzione?”

“Non ho una risposta.” gli dice Emmett.

John si muove per la stanza come un leone in gabbia.

Si siede e alza uno sguardo disperato sul supervisore:

“Se ti giurassimo che non ci metteremo insieme, potremmo evitare tutto questo?”

Emmett lo fissa compassionevole:

“Non servirebbe ad evitare la tua morte. – risponde – Forse è una sorte di compensazione. Non so cosa dire. Il fatto è che se voi ricordate chi siete e quali siano i vostri sentimenti, tu morirai.”

“Tutti devono morire!” esclama John alzandosi.

Emmett sospira:

“Esistono diversi modi di morire, John.”

“Allora cancellate i ricordi dalla mente di Sherlock. – supplica John – Non fatelo soffrire così tanto. Lasciate che sia io quello che porta il peso del nostro passato sulle proprie spalle. Cosa cambia se a ricordare sono io e non lui?”

“Il fatto è che il procedimento su di lui non avrebbe effetto. – risponde il supervisore – Non si tratta di cancellare la memoria solo ad uno di voi. Non siamo dei sadici, John, non ci piace vedere soffrire le persone. È per questo che vi abbiamo dato una possibilità di scelta. Se avessimo potuto cancellare la memoria di Sherlock, lo avremmo fatto e vi avremmo fatto rinascere insieme, come al solito. Solo che lui è diverso.”

“La sua mente prodigiosa. – sussurra John – La sua condanna.”

Le spalle di John si piegano, come se dovessero sopportare il peso del mondo.

Quando si volta, i suoi occhi riflettono il profondo dolore che sente nel fondo dell’anima.

“Sei sicuro, vero, Emmett? – domanda con un sussurro – Non c’è nulla che io possa fare per proteggerlo?”

Emmett si prende qualche minuto, prima di rispondere:

“No.”

“Sai che non mi permetterà di scegliere una delle altre soluzioni.