Genn" ripete. "E' la prima volta che lo dici"

"Non mi hai dato tutte 'ste occasioni per dirlo" si giustifica, facendo spallucce. "Dai, ti porto in bagno" allunga una mano ma Gennaro non la afferra. Alessio ha detto il suo nome ed è una cosa così stupida e altrettanto devastante per i suoi nervi - quattro lettere. Genn. G-e-n-n. Quattro lettere che Alessio avrà per sempre sul suo corpo, perché a quanto pare si appartengono (si vergogna per quest'improvvisa sensazione di sollievo che gli rilassa i muscoli).

"Sto meglio"

"Sei sicuro?"

"Ah-ah" annuisce e si osservano attenti per qualche secondo. Un angolo del cervello di Gennaro registra la sensazione di miglioramento, per la sola presenza di Alessio: non gli viene più da vomitare e la testa gli gira un po' meno. "Ma ti piace Ed Sheeran?" gli domanda, di botto.

Alessio sorride. "Come fai a saperlo?"

"Imma" si tira le ginocchia al petto e le circonda con le braccia. "Ti piace davvero o l'hai fatto apposta?"

"Perché dovevo farlo apposta, scusa?"

"Perché piace a me"

"E io che ne so che piace a te?" Alessio alza un sopracciglio e Gennaro gliela da vinta. Si sente ridicolo e punta lo sguardo sulla sua collezione di cd. L'altro segue il suo sguardo e si illumina. "Posso vederli?" non aspetta la risposta, corre alla mensola e scorre con l'indice tutti gli album che Gennaro tiene impilati in maniera maniacale. Lo sente commentare alcuni titoli. "Domani vengo con la chitarra. Ti faccio sentire qualcosa"

"Suoni la chitarra?"

"Se mi avessi aggiunto su Facebook lo sapresti" replica, piccato. "E invece..."

"Che vuoi sentirti dire? Scusa?" Gennaro fa una smorfia. "Non ti chiederò scusa"

"Non voglio sentirmi dire un cazzo" alza gli occhi al cielo. "Domani vengo con la chitarra" ripete. "Sono bravo. So un sacco di canzoni di Ed"

"Non ti voglio domani"

"Eh, fattela passare, che tanto vengo. Devo finire i compiti di fisica, se no rimanevo"

"Perché?" ringhia Gennaro. "Hai detto che non avresti scelto me, perché lo fai?"

"Che domanda è?" s'indigna. "E' perché sei tu. Mi sei letteralmente scritto addosso, che devo fare se stai male? Sto qua e aspetto che guarisci"

"Ho chi si prende cura di me, grazie mille"

"Ma non sono io"

"Non devi stare qua per forza"

"Io voglio stare qua" E la discussione crolla con quelle quattro parole. "Torno domani, allora"

Gennaro non risponde e lo guarda uscire dalla porta di camera sua come se già fosse di casa. Lo odia da morire.

E' davvero convinto che Alessio non tornerà. Perché dovrebbe? L'ha trattato male, ha messo in chiaro che Gennaro è l'ultima ruota del carro delle anime gemelle. Alessio, comunque, torna. Avvisa a casa e si presenta in camera sua subito dopo pranzo, ha ancora lo zaino di scuola e la chitarra tra le braccia. Lo minaccia subito, manco gli dice ciao, perché Imma gli ha detto che Gennaro non ha toccato cibo. "Devi mangiare, devi mangiare, devi mangiare". Gennaro vuole solo farlo stare zitto, così ubbidisce e Alessio mette il silenzioso. Strimpella qualcosa con la chitarra e il povero, piccolo malato si rianima perché riconosce Dial Up di Childish Gambino, arrangiato a modo suo. Non gli fa i complimenti, se li tiene per sé, continua a mangiare i suoi spaghetti con Alessio che gli fa la colonna sonora. Appena scattano le tre, e dopo che hanno passato circa un'ora a fare niente a parte guardarsi male, Alessio decide che deve aiutarlo a farei compiti - anche se Gennaro ha mollato la scuola perché ew che schifo la scuola voglio fare solo musica. Viene fuori che Gennaro è proprio bravo nel fare l'analisi delle opere di Storia dell'Arte, ha uno spiccato talento nel correggere i suoi commenti dei brani di italiano e lo ascolta pacifico mentre ripete geografia. Si abitua così tanto ad Alessio che non gli interessa nemmeno se lo trova in pigiama, o in boxer, lascia semplicemente la porta aperta della sua stanza e aspetta, che tanto è sempre puntuale. Si ferma da lui dopo scuola, altre volte lo raggiunge in tardo pomeriggio, e sua madre gli anche prepara un divano letto per restare a dormire - Gennaro non è affatto d'accordo, eppure Alessio resta per due notti consecutive quando la febbre non gli dà pace, gli fa i grattini e gli canta qualcosa, sempre seduto accanto al suo letto. Sente anche un bacio leggero sulla fronte, magari se l'è immaginato.

**

La nausea sparisce, e Gennaro non se ne accorge perché è troppo impegnato ad ascoltare Alessio parlare della sua compagna di classe con gli occhiali spessi, che a quanto pare ha baciato un altro suo compagno di classe, e tutti vorrebbero sapere dei loro tatuaggi.

"Cioè, capito, questa è pazza" gli sta dicendo, mentre mangiano patatine fritte