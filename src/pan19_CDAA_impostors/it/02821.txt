a posizionare la
videocamera su
uno scaffale attaccato al soffitto del locale.



«Bibi, ci
mettiamo davanti?» Chiese Nami, saltando con grazia i gradini
che portavano
alla pista da ballo. «Lo faccio per una scommessa!»



«Chissà
perché,
ma non ne dubitavo» rispose Bibi. Con una risata gradevole si
fece dare una
mano dall’amica per salire in pista. «Con chi hai
scommesso, stavolta?»



«Con Nojiko.
Lei
mi ha detto che sarebbe rimasta a casa con Bellmere, che non sta bene,
ultimamente. Visto che non può partecipare, mi ha chiesto di
ballare anche per
lei, e io voglio farle vedere che sono qui anche in sua vece.»



«Sai, non mi
sembra una scommessa.»



Nami le fece
l’occhiolino. «D’accordo, forse volevo
soltanto ballare con te e stare in prima
linea. Sono perdonata, vero?»



«Certo che
lo
sei, Nami. Lo facciamo per una buona causa.»



Robin, in piedi
poco distante da loro, si vide affiancata di nuovo dalla poliziotta
dallo
strano modo di parlare. Tashigi si stava pulendo gli occhiali, mentre
Rebecca
respirava profondamente e ripassava nella memoria tutti i passi.



«Guarda che
ti
devi divertire, Becca. Non è un lavoro.»



«Lo so,
Viola,
ma io voglio farlo bene comunque.»



Tashigi sorrise
origliando quella brevissima conversazione. Lei stessa era la prima a
essere
molto preoccupata per la riuscita della danza, visto che era
perfettamente
consapevole di essere un po’ scoordinata: avrebbe comunque
dato il massimo,
come sempre. Si era esercitata per diverso tempo e non aveva alcuna
intenzione
di sprecare il tempo che aveva dedicato all’imparare i passi.
Non amava
mettersi in mostra, ma quel ballo aveva un significato che le stava a
cuore, una
ragione per cui combatteva tutti i giorni: e allora sì, ci
sarebbe riuscita.
Con lei c’era perfino Hina, che non si prestava mai a
manifestazioni o proteste
– questo dimostrava l’importanza della loro voce
pacifica contro le violenze.



«Prendete
posto,
per favore.» Disse Paula ad alta voce.



Margaret
appoggiò il tumbler sul bancone e salì sulla
pista, accompagnata dalle sue
amiche, tutte emozionate, tutte desiderose di entrare in azione.
«Pronta, Sweet
Pea?»



«Capitolo:
prontissima per la manifestazione!»



«Vi ricordo
che,
una volta uscite da qui, il percorso sarà segnalato da delle
strisce viola ai
lati della strada. Sono circa cinquecento metri e l’intera
area è chiusa al
traffico, quindi non preoccupatevi di eventuali veicoli in giro. Il
ritrovo è
tra venti minuti giù in piazza Logue.»



Nami strinse la
mano di Bibi, che le sorrise. «Allora, sorella,
pronta?»



«Prontissima!»
Rispose Bibi.



Dietro di loro
Robin sorrise mentre le luci calavano e la musica partiva.



«Tempo di
spezzare
le catene!» Gridò qualcuna.




 


 


Era il ritmo
della batteria a tenere in piedi Tashigi, che a un certo punto quasi
perse gli
occhiali a causa di un movimento troppo secco; al suo fianco Hina si
muoveva
con scioltezza, lanciando ogni tanto un’occhiata alla propria
partner per
controllare che non fosse inciampata da qualche parte.



Robin guardava
le schiene di Nami e di Bibi e pensava davvero che forse, in
un’altra vita, lei
e Bibi avrebbero potuto andare d’accordo. Finché
Nami era felice, comunque,
Robin era felice – era la sua sorellina, dopotutto, no?




Step,
step, step, step, in fuori, in fuori,
destro, sinistro, destro, sinistro

,
pensava Rebecca, in maniera quasi frenetica. Quando guardò
Viola, al suo
fianco, vide una donna che si stava divertendo un mondo a saltare, ad
agitare i
bracciali ai polsi, a cantare in silenzio per evitare di corrompere la
qualità
dell’audio con la propria voce non esattamente intonata.
Rebecca pensò di avere
una zia epica – e questo pensiero le servì per
sciogliere le incertezze e
cominciare a muoversi con sicurezza.



Margaret si
divertì molto. Aveva le lacrime agli occhi per la
contentezza quando il loro
piccolo gruppo di ballerine improvvisate arrivò al
ritornello, e ancor di più
quando partì il pezzo del cosiddetto cha
cha cha. Margaret adorava battere i piedi a ritmo di musica e
scuotere le
braccia come più preferiva – sarebbe andata avanti
per ore, per giorni, forse.



Era una danza di
gioia e di voglia di vivere – di protesta pacifica e di
volontà di cambiamento.
Nei propri movimenti, ognuna ricordava le violenze, le umiliazioni, i
consigli
delle madri che insegnano a evitare i luoghi bui, i bar pieni soltanto
di
uomini, le strade poco trafficate, perfino uscire
in auto da sole è pericoloso! Ognuna di loro
ricordava tutta la propria
vita, vissuta con la costante consapevolezza di non essere riconosciuta
da
tutti come uguale a un collega maschio o a un fratello – di
essere vista come
oggetto sessuale, se non proprietà di un uomo.



Alcune di loro
avevano avuto la fortuna di incontrare persone che le rispettavano per
i loro
talenti e il loro impegno; ad altre non era capitata la stessa fortuna
–
fortuna che doveva diventare normalità, non privilegio di
poche, non il dettato
della visione più o meno egualitaria di estranei!




 


 


La batteria
pulsava ancora nelle orecchie di Tashigi quando Paula aprì
la porta d’ingresso
dello Spiders