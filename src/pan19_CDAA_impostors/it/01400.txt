. Ho già preparato un discorso. SH Lo so. JW Ho sorriso leggendo la laconica risposta del mio amico e poi ho scritto un altro messaggio, questa volta per Molly. Tutta la vita è un periodo molto lungo. Sei sicura di riuscire a sopportarmi per tutto quel tempo, Molly Hooper? SH Sicurissima. E tu sei certo che non cambierai idea? MH Ho già cambiato idea una volta su di te. Non la cambierò nuovamente. Non sarebbe logico. SH Allora non devo essere gelosa se ospiti giovani clienti per la notte nella vecchia stanza di John? MH Sono scoppiato a ridere. Ecco con chi spettegolava Mrs. Hudson. Era Molly. Non ho potuto fare a meno di domandarmi se non fosse stata quella conversazione a istigarle dei dubbi sul suo futuro fidanzato, portandola a passare la notte in lacrime. Certo che no. Anche perché non capiterà più. SH Bene. Venerdì William tornerà a Londra e gli parlerò. Sabato mattina, al matrimonio, sarò libera. MH Non vedo l'ora. SH Sentendomi finalmente meglio, sono sceso al piano di sotto per cenare con Mrs. Hudson. Era felice che fossi nuovamente d'appetito, ma mi ha sgridato per l'aspetto terribile che avevo, quindi mi ha spedito a farmi una doccia e a sbarbarmi immediatamente. Avrei anche potuto ribellarmi, e invece le ho dato un bacio sulla guancia e ho obbedito.


6


 

Questa mattina mi sono alzato all'alba, di ottimo umore. Ho fatto una ricca colazione con Mrs. Hudson e poi ci ha raggiunto John. Stavo ancora leggendo il giornale e gustando il mio Earl Grey quando è arrivato. “Oh, caro! Come va? Sei emozionato?” l'ha accolto con entusiasmo Mrs. Hudson guidandolo verso una sedia e mettendogli in mano una tazza di tè fumante. “Sì, beh, certo. Non mi sembra vero.” ha balbettato con un sorriso assolutamente stupido. E poi l'ho osservato. Era vestito semplicemente e aveva portato con sé un borsone, voluminoso ma leggero. Abiti. Almeno due cambi. Avrebbe passato la notte a Baker Street. Ho ricordato poi quella stupida tradizione dell'addio al celibato. E ovviamente avrei dovuto occuparmene io, il testimone. Mentre John era ancora impegnato a farsi vezzeggiare da Mrs. Hudson, tramite il mio cellulare ho fatto una breve ricerca su internet sui luoghi più adatti per questo genere di tradizioni. “Allora, che progetti abbiamo oggi?” mi ha chiesto con sguardo entusiasta. “A cosa ti riferisci?”“Domani mi sposo. Cosa prevede il mio addio al celibato?”“Stasera andremo in un locale adibito al consumo d'alcol. Pare ci siano anche delle ballerine esotiche. Probabilmente saranno delle semplici spogliarelliste. Ci sarà anche Lestrade.” “Oh, tutto qui?” ha domandato con tono palesemente deluso. “Avrei dovuto organizzare qualcos'altro?” “Beh, speravo che avresti fatto in modo di rendere indimenticabile la mia ultima giornata da scapolo.” L'ho fissato confuso. “Non capisco cosa ti aspettassi.” “Dato che il mio testimone è una persona molto particolare, mi aspettavo qualcosa di originale.” “Mi spiace, ma non sono molto bravo con queste cose.” “Lo so. Va bene. Faremo una serata tra uomini con birra e spogliarelliste. Sarà divertente. Viene qualcun'altro oltre a Lestrade?” “No. Chi altro avrei potuto invitare? Non mi pare tu abbia altri amici uomini.” Ha fatto una smorfia e ha sbuffato. “Forse avresti potuto domandare... Ti avrei dato una lista di nomi.”“Non vedo perché. Se fossero stati tuoi amici me li avresti fatti conoscere. Evidentemente non lo sono.” “Non ne ho avuto l'occasione ma non significa che...” “Tuttavia, non importa. Credo che un momento di passaggio così importante per te sia da condividere solo con i tuoi veri amici.” “Quindi, tu e Lestrade. Nessun altro?”“Volevi che invitassi anche Mycroft? Io te lo sconsiglio vivamente, è noioso.” Ha sbuffato nuovamente, poi si è alzato e ha preso il suo borsone. “D'accordo. Porto di sopra le mie cose. Non posso comunque passare la notte con Mary stanotte, è la tradizione.” e così dicendo è sparito salendo le scale. Quando finalmente sono rimasto solo, Mrs. Hudson stava lavando i piatti, ho afferrato il mio cellulare e ho mandato un messaggio a mio fratello. Mi serve la lista degli uomini invitati al matrimonio di John. SH Cosa ti fa pensare che io ce l'abbia? MH Ti prego, Mycroft. Non offendermi. Attendo il file. SH Due minuti dopo ho ricevuto un messaggio con un allegato. C'era una lista di nomi, numeri di telefono e persino data di nascita e fedina penale. Subito dopo è arrivato anche un altro messaggio. Sono invitato anche io al matrimonio. Significa che posso venire anche all'addio al celibato? MH Io eviterei se fossi in te. Che ne sarebbe della tua dieta? SH Mycroft non ha risposto, era ovviamente infastidito, e io ho iniziato a mandare sms di invito per l'addio al nubilato. Una volta terminato, ho mandato un messaggio a Molly. A che ora avrai concluso? SH Non lo so. Lui sarà qui oggi pomeriggio e poi non so