La luce calda e aranciata del tramonto stava ormai sfumando nel denso blu della notte, lasciando lentamente spazio al buio. Si avvicinò alla finestra per ammirare il panorama passandosi una mano tra i capelli. Si sentiva stranamente irrequieto ed esausto allo stesso tempo. Decise che una doccia bollente era quello di cui aveva bisogno per liberare la mente dal groviglio di pensieri e il corpo dalla stanchezza del viaggio. Portò con sé gli speaker e fece partire la playlist più pesante ed arrabbiata che aveva nel cellulare, lanciandosi sotto la doccia mentre la voce feroce di James Jasta urlava nella stanza, con buona pace dei vicini di camera.

Destroy everything!
Obliterate what makes us weak!
Destroy everything!
Decimate what threatens me!

Abbassò infine il volume mentre si stava rivestendo, indossando una tuta comoda e asciugandosi i capelli. Sentì un ruggito soffocato sprigionarsi dalla pancia. Doveva assolutamente mangiare qualcosa. Recuperò la card magnetica della sua stanza e uscì di nuovo, sistemandosi una sciarpa nera attorno al collo.

“GROUND FLOOR” affermò la voce metallica, mentre le porte dell’ascensore si aprivano di scatto. Era passata poco più di mezz’ora da quando era arrivato all’hotel, ma l’atmosfera nella hall era decisamente cambiata: Le Yuri’s Angels si erano spostate dall’entrata e ora gli davano le spalle, fronteggiando le JJ Girls. A qualche passo di distanza Jean Jacques Leroy sorrideva con la sua solita faccia da schiaffi, la sua ragazza aggrappata al suo braccio. Davanti ai due una figura incappucciata con una giacca leopardata e delle orecchie da gatto in testa gli stava puntando il dito contro. Probabilmente era...

“E POI SOLO I PEGGIORI TAMARRI TENGONO GLI OCCHIALI DA SOLE IN TESTA! TROVATI QUALCOSA DI MEGLIO, BRUTTA VACCA SILICONATA!”

Si, indubbiamente era Yuri Plisetsky.

Otabek si infilò gli occhiali da sole, deciso ad ignorare quanto stava accadendo e ad uscire dall’albergo prima possibile. Non aveva proprio intenzione di..

“OTABEK! Dove stai andando?”

Ойбай (Oibai - oh my). Occhio di falco JJ lo aveva riconosciuto. Fingere di non averlo sentito sarebbe stato stupido, e onestamente maleducato. Si fermò davanti alla porta, inspirando profondamente prima di togliersi gli occhiali e voltarsi verso di lui.

“A mangiare.”

Il canadese avanzò nella sua direzione continuando a sorridere “Da solo? Sempre il solito alternativo eh? Ti va di farci compagnia per cena?”

“Preferisco di no.” rispose, alzando una mano per reiterare il concetto. Dopo una stancante giornata passata in viaggio, iniziata prima che il sole sorgesse, l’opzione di passare del tempo con JJ ed Isabella non era decisamente la favorita, per usare un eufemismo. Volse infine lo sguardo verso la terza persona che si era avvicinata, perfettamente conscio di chi si trovasse di fronte. Il ragazzo biondo non si sentì per nulla intimidito dal suo sguardo diretto.

“Huh? Che cazzo hai da guardare?”

Già Otabek, che cazzo guardi? Si, è Yuri Plisetsky, è di fronte a te e sta sostenendo il tuo sguardo. A quanto pare Jean è già riuscito a metterlo di cattivo umore per cui non credo proprio sia il caso che tu stia qui a fissarlo come un idiota. Gira i tacchi e vattene alla velocità della luce.

Senza cambiare la sua espressione corrucciata Otabek distolse lo sguardo per primo, infastidito da se stesso e dalla stupida situazione che si era creata, uscendo dalla hall senza voltarsi indietro e dirigendosi verso il centro commerciale appena fuori dall’hotel.
Se c’era qualcosa di cui Jean Jacques Leroy era maestro fuori dal ghiaccio, era sicuramente la sua innata capacità di irritare chiunque con il suo modo di fare.

.
.
.

July 2013
Toronto, Canada
Brian Orser’s Figure Skating Workshop

“Bel taglio di capelli! Sei un mio fan vero?"
Otabek aggrottò le sopracciglia. Finì di allacciarsi il pattino sinistro alzando lentamente lo sguardo. Il ragazzo che aveva di fronte sfoderò un sorriso smagliante, petto in fuori, mani sui fianchi. Otabek rimase in silenzio a guardarlo con un punto interrogativo sul volto. L’altro allora sospirò platealmente, incrociando le braccia davanti a sé in una posa plastica, l’indice di entrambe le mani puntato verso l’alto, i pollici arcuati, continuando ad osservarlo e aspettandosi di essere riconosciuto da un momento all’altro.
“Mi dispiace ma..”
“JJ Style?! Ring any bell? Si, sto ancora perfezionando la posa..comunque sono Jean Jacques Leroy...sicuro che non hai mai sentito parlare di me?” esclamò il ragazzo continuando a sorridere e allungando una mano verso Otabek.
“Otabek Altin.” rispose il kazako, stringendogliela con vigore.
“Di certo io non ho mai sentito parlare di te!” ridacchiò il canadese “Da dove vieni?”
“Kazakhstan.”
“Uh? Kaz..che? Non ho idea..” sorrise JJ grattandosi la nuca.
“K A Z A K H S T A N.” ripeté Otabek, scandendo le le lettere ma mantenendo un tono di voce neutrale. Non era la prima volta che negli States o in Canada i suoi interlocutori non sapessero pronunciare il nome del suo Paese d’origine o non sapessero collocarlo geograficamente. Otabek non ne era sorpreso, ma nella loro voce c’era quasi sempre quella sottile supponenza, come se non ci fosse nulla di male nell