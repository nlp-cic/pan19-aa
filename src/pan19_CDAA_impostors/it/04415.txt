è geniale!” quello che era visibile del viso di Oliver sotto il cappuccio si tinse di rosso al complimento. I bambini si misero al lavoro. Emma trovò delle corde nella confusione della camera dei suoi zii, Oliver prese il vecchio bastone in alluminio di John e un ombrello che Mycroft aveva lasciato una volta, poi prese tutti i suoi cubi con le lettere dalla scatola dei giochi e li mise in una borsa con le immagini di Sesame Street. Oliver esaminò con attenzione tutte le cose che avevano raccolto e annuì in approvazione.

Adesso, dovevano affrontare il loro peggior nemico.

Le scale.

Con tutti gli oggetti raccolti di fronte a loro, Emma ed Oliver, scusate, Vedova Nera e Capitan America osservarono le scale con attenzione. C’erano diciassette scalini senza moquette  e il quinto dall’alto cigolava sul lato destro. Oliver li guardò per qualche momento, immerso nei suoi pensieri

“So cosa possiamo fare. Scivoleremo giù sul sedere, così non faremo rumore e potremo portare tutto. Io prendo i blocchi ed il bastone, riesci a portare l’ombrello e la corda?” Chiese. Emma annuì. Andò per prima, il più silenziosamente possibile, evitando gli scalini rumorosi ed arrivando in fondo praticamente senza problemi. Oliver ci mise un po’ di più, il bastone stava per scivolargli, ma la strinse e riuscì a finire la discesa. Per fortuna il suo scudo era fissato sulla schiena. Una volta al piano terra, arrivarono in punta di piedi alla porta. Oliver fece cenno ad Emma di aprire l’ombrello e di metterlo rivolto verso il basso ad un lato della porta. Una volta fatto ciò, lui prese i blocchi e riempì l’ombrello rovesciato, Poi si guardò intorno per un secondo, sorridendo. Emma, seguendo il suo sguardo, lo imitò. Entrambi andarono a prendere il portaombrelli che era accanto al portone e assieme lo trascinarono il più silenziosamente possibile sull’altro lato della porta. Era piuttosto pesante, ma loro erano supereroi, potevano farcela. Oliver infilò il bastone nel porta ombrelli ed Emma iniziò a fare giri di corta tra esso e l’ombrello, distribuendo nodi così come le pareva più opportuno, creando una trappola sulla soglia.

“Perfetto,” sussurrò Oliver alla cugina. “Adesso, quando uscirà, inciamperà. Tu prendi i biscotti e io gli salterò sopra.” Le disse. Emma scosse il capo.

“No, è meglio se io lo tengo giù e tu prendi i biscotti. Li difenderai meglio con lo scudo,” disse. Oliver annuì e ognuno si nascose da un lato della porta, dietro la trappola di fortuna. Attesero per un paio di minuti, poi udirono delle voci proprio dietro la porta, e qualche secondo dopo si aprì. Anderson fu il primo ad uscire, il contenitore dei biscotti tenuto tra le mani, e immancabilmente inciampò nelle corde. Sbracciò sgraziatamente in aria, il contenitore coi biscotti lanciato verso l’alto in una traiettoria a parabola, che fu prontamente intercettata da Oliver usando lo scudo (uno zainetto di peluche) per attutire la caduta e non danneggiare il contenitore (né spargere biscotti sul pavimento, sarebbe davvero stato un peccato). Anderson provò a recuperare l’equilibrio, ma proprio mentre stava per riuscirci, anche se era ancora intrecciato alle corte, Emma saltò dal suo angolo con un movimento particolarmente aggraziato e si aggrappò al suo collo, usando la forza e la velocità acquisite per girare attorno all’uomo ed atterrare sulla sua schiena, facendolo inciampare nuovamente e cadere a terra. Anderson riuscì a malapena a non sbattere il naso a terra, parandosi con le mani, con Emma seduta sulla sua schiena che rivolgeva un sorriso estasiato ad un serissimo e determinato mini Capitan America. 

“Pa… Agente Coulson, è un agente dell’Hydra, voleva mangiarsi tutti i biscotti da solo!” Gridò prontamente Oliver, vedendo Sherlock, con un sopracciglio sollevato ed un quasi sorriso che gli minacciava le labbra, proprio dietro ad Anderson. Dietro di lui Lestrade, sorpreso e non altrettanto in grado di mantenere una faccia seria, iniziò a tossire sospettosamente nascosto dalla manica della giacca. Aveva anche gli occhi lucidi. Anderson gemette dal pavimento, cercò poi di alzarsi ma Emma fu rapida ad assestargli un calcetto sul fianco.

“Stai giù, feccia dell’Hydra,” incalzò, arrabbiata. Anderson decise che non ne valeva la pena e rimase sul pavimento, optando per chiedere aiuto.

“Greg, potresti togliere la progenie del tuo uomo dalla mia schiena, per favore?” E qui, Lestrade perse il controllo e sghignazzò.

“Papà!!” Emma gridò, girandosi verso la porta, “Thor, non puoi ridere ora, lo devi catturare, è un agente dell’Hydra!” Nel frattempo, la signora Hudson era apparsa sulla soglia con la macchina fotografica e stava scattando foto su foto. John doveva vedere la scena. Sherlock si schiarì la voce, probabilmente cercando di nascondere una risata, e si accovacciò a terra. Osservò la fune ed i blocchi, ora sparsi sul pavimento, con  l’ombrello che rotolava su un fianco. Vide il porta ombrelli rovesciato con il vecchio bastone di John ancora dentro. 

“Molto furbo, Capitano, i blocchi erano un buon piano. Ottimo lavoro, Vedova Nera, i nodi sono perfetti e lo schema della corda è… intrappolante.” Disse