era un romantico, ma non uno sciocco.

"Allora, cosa ne dici?" Cobb era seduto sul divano di casa, James che gli dormiva in braccio, Phillipa ancora in giardino che giocava con Vale, il cucciolo pseduo-collie che Eames aveva regalato ai piccoli Cobb per Natale ("Eames, non puoi regalargli un cane!", aveva protestato Arthur, "Un cane è un regalo impegnativo, bisogna accudirlo e i bambini sono ancora troppo piccoli e-" "Tesoro," lo aveva interrotto l'altro "non è colpa mia se il regalo dello zio Eames è stato molto più apprezzato dei libri dello zio Arthur.")
"Dico che fa schifo. Ma è anche vero che stavo pensando di comprarmi un appartamento a Barcellona, quindi..."
Dom sospirò, "Capisco perfettamente." Guardò eloquentemente i due piccoli Cobb.
"Ed io che pensavo che lavorare con i governativi fosse il tuo sogno del cassetto." Lo prese in giro.
Dom non rispose subito, e inconsciamente strinse James ancora più stretto a sé. "Non lo è. Ma non può essere altrimenti." Guardò Eames, pregandolo silenziosamente di cambiare discorso. Eames annuì, alla richiesta implicita. Dom sospirò, rilassandosi. "Vieni. Ti ho già preparato la camera degli ospiti."

Eames era diventato una graziosa biondina sulla quarantina con gli occhi azzurri, corporatura media e una terza di reggiseno. La donna era semplicemente una versione più anziana della fidanzatina.
"Questa non è la signora Colegan."
Eames sperò che Arthur non avesse notato quanto fosse sobbalzato alla voce dell'altro. Conoscendo l'uomo, altamente difficile. "No, hai ragione, non lo è." Il falsario si stava aggiustando i capelli. "Non dovevi essere nello Yemen?" chiese curioso.
"Lavoro concluso prima del previsto." Si limitò a rispondere Arthur, che nel frattempo si era seduto sulla poltroncina che Eames teneva vicino allo specchio che usava per esercitarsi. Il manovratore fece un gesto che comprendeva l'altra figura. "Vuoi condividere con la classe?".
Eames sorrise, aveva sperato che Arthur glielo chiedesse. "Non userò la signora Colegan. La signora Colegan fuma troppo, è frustrata del suo lavoro, e si è fatta un lifting che a mio avviso l'ha deturpata." Perfetto, Eames era finalmente soddisfatto del risultato. "Dalla fine del liceo lei e Giller non si sono mai più rivisti, quindi il nostro caro agente non ha idea di come sia la donna ora." Eames provò un tic nervoso, giochettare con i capelli, che aveva visto la donna fare nel filmino del diploma. "I governativi vogliono che lui si risenta stupidamente innamorato come lo era liceo, giusto? Quindi gli daremo la versione più matura di quella signora Colegan."
"Ottima idea."
Eames sorrise e decise di lasciar passare il tono condiscendente dell'altro. Sapeva che non lo faceva a posta, anzi, era genuino nei suoi complimenti, tuttavia non riusciva proprio a non sembrare un professorino. "Grazie. Visto il piano, cerco di fare del mio meglio."
Le adorabili fossette di Arthur! Eames aveva sentito incredibilmente la loro mancanza. "Fa schifo, non è vero?"
"Come dire, è come tentare di forzare una serratura con un'aringa bagnata, se mi concedi il paragone."
L'uomo sbuffò."Grazie Shakespeare."
Eames rise deliziato. "Hai riconosciuto la citazione Arthur! Non finirai mai di sorprendermi." La seconda parte l'aveva aggiunta con un tono di voce quasi dolce.
Il manovratore si sentì la gola secca all'improvviso. Davanti a sé aveva il corpo della signora Colegan, ma la figura che lo guardava dallo specchio era quella del falsario.
"Lei non dovrebbe mai sottovalutarmi, signor Eames." Si odiò per quanto la sua voce suonasse fragile.
"No, decisamente no." Eames era tornato completamente sé stesso, e si era voltato a guardarlo, il volto indecifrabile.
Arthur si inumidì le labbra. Si chiese quando l'atmosfera si era fatta così pesante. Il perché lo sapeva. Eccome se lo sapeva. "Siamo fatti anche noi della materia di cui son fatti i sogni, e nello spazio e nel tempo d'un sogno, è racchiusa la nostra breve vita." Era una delle sue frasi preferite. La scriveva sempre nel frontespizio di ogni moleskine che usava per lavoro.
Il falsario gli sembrò insicuro. "Arthur, perché stiamo citando Shakespeare?"
"Non lo so, Eames, hai iniziato tu."
"Io ho citato uno stupido film."
Arthur odiava quel particolare tono di voce da psicanalista.
"Anch'io. E' una frase che c'è nel film."
"Un film su Shakespeare, con delle frasi di Shakespeare. Non l'avrei mai detto." Lo prese in giro.
Ad Arthur successe qualcosa che non gli accadeva da parecchio tempo: si fece prendere dal panico. "Se non ti va bene, posso offrirtene un'altra: i drammaturghi ci imbrogliano sull'amore. Lo rendono carino, comico, lascivo, ma non possono renderlo vero."
La faccia del falsario si distorse in un ghigno. "Oh. Interessante, vedrò di ricordarmelo." Chiuse le ante dello specchio. "Perché noi ci stiamo limitando a citare delle frasi a casaccio, non è vero?" La completa attenzione di Eames era rivolta all'altro.