, però, non arriva.L'altro è seduto con le gambe distese sul divano, una sigaretta spenta dietro l'orecchio, le dita che giocherellano con un accendino di metallo dall'aria piuttosto costosa.

-Pensi che quello che ti ho fatto oggi sia uno stupro?-Non lo so, forse dovresti chiederti se era quello che volevi.

Alessandro stringe le labbra e il cuore in mezzo ad esse.

-Io ho solo paura che tu te ne vada.

Lo realizza nel momento esatto in cui lo dice, ed è come se tutti i pezzi tornassero al loro posto.

-Non voglio rimanere solo.

Alessandro si alza. Ha le gambe lunghe e i fianchi stretti, una combinazione non proprio esaltata dai pantaloni della tuta che indossa. Fabio lo osserva avvicinarsi e capisce quanto sia pericoloso il fatto che non saprà resistergli. Non sono i dieci anni in più, ma l'eccitazione che solo una creatura pericolosa sa suscitare.-Alessandro, no.-Perché no? Sono le mie scuse.-Tu non vuoi scusarti. Lo hai detto poco fa. 

Per tutta risposta Alessandro preme sulle cosce, forzandole ad aprirsi.

-Due settimane. E poi fingi di andare in biblioteca per vederti con chissà chi.

-Non ho fatto niente di male. -Ah, sì?

L'unico pensiero coerente che Fabio riesce a fare prima di sentirsi sfilare i pantaloni è che in realtà nessuna delle due cose è corretta. Manca la voglia di andare incontro al fuoco e bruciare.

-Alessandro, ti prego...

Ma Alessandro non ascolta, troppo concentrato a leccargli la stoffa delle mutande.-Ok, hai vinto tu, non me ne vado.-Quindi ammetti di averci pensato?

La stoffa bagnata è una barriera fastidiosa tra la lingua e la pelle.

-Ammetto tutto quello che vuoi.

Alessandro ghigna, lasciandogli un ultimo, piccolo bacio sull'erezione prima di allontanarsi e tornare sul divano.

- Fammi vedere come ti tocchi. Pensa ad Michele, se può aiutarti.

Fabio impreca, con le lacrime agli occhi. 

-Vaffanculo.-Hai appena promesso di non andartene.-Tu sei malato.-Potrei darti ragione.

Fabio non sa cosa ribattere.Alessandro si alza di nuovo.

-Facciamo l'amore, Fabio. Come piace a te. Dimentichiamo la giornata di oggi. Ricominciamo da capo.

Fabio si passa le dita tra i capelli, nascondendo la testa tra le ginocchia.

-Non ce la faccio. Sono stanco.-Sì che ce la fai. Tu ce la fai sempre. È per questo che ti amo.

O è per questo che mi odi?

Fabio prende tempo. Sa di essere nella posizione di poterselo permettere. Se Alessandro vuole davvero che rimanga in quella casa non lo forzerà.

-Non ti ho toccato per due settimane perché non so più come prenderti.

Parla con voce soffocata, chiuso come un riccio o una tartaruga.Alessandro si accoccola accanto a lui, carezzandogli il ginocchio.

-Sono uno stronzo egoista, lo so. 

L'ammissione è sincera. Nessuno è mai durato più di un anno al suo fianco. Potrebbe dare la colpa alla gelosia, alla paranoia con cui sfinisce chi gli sta accanto, ma la gelosia è solo la facciata di una struttura più complessa, un sistema di paure e microtraumi che attraversa il suo ego come una ragnatela. Alessandro è come quegli edifici che crollano senza capire il perché, sono solidi e relativamente nuovi ma nessuno si è accorto che ogni ristrutturazione ne ha minato le fondamenta. Ogni persona che ha conosciuto a partire dalla sua famiglia si è preso un pezzo di lui. E ora che la carne sta finendo e comincia a intravedersi l'osso l'istinto di sopravvivenza lo ha reso animalesco.Al sospetto si reagisce con la violenza, e Fabio che ragiona ancora secondo schemi umani fatica a comprendere e ad alzare una difesa adeguata.

-Quello che è successo stamattina non deve più ripetersi, capito? Non sono un trofeo da esibire.

Fabio si illude che la comprensione sia la strada giusta, intuisce di essere quello moralmente superiore e si illude che ciò basti a garantirgli di essere lui quello che tiene le redini ma non è così.Nel regno animale è la forza fisica che definisce le gerarchie.La moralità non è contemplata.

-Quando sono andato via Antonella mi guardava in maniera strana. E lo stesso i ragazzini della triennale che stavano lavando i cocci con lei. La gente osserva e parla. Magari non sono entrati nel bagno e non hanno visto il cestino dei rifiuti, ma hanno occhi e orecchie che funzionano e il modo in cui scherzi o ti rivolgi a me... come faccio a essere preso sul serio?

Lo scavo è una torta divisa in porzioni irregolari e a Fabio è stato assegnato come responsabile il quadrato più piccolo ma anche quello più complesso da gestire. Vent'anni di studi nella Valle del Colosseo dipendono da ciò che verrà alla luce. Alessandro si occupa di strutture murarie: le disegna, le seziona, le scheda, le studia. Confronta malte, agglomerati, tecniche, terrecotte. Sbroglia intrecci. Fabio con la geofisica traccia una direzione, con lo scavo la segue, ma è lui che poi deve raccogliere indizi e trasformarli in storia.L'archeologia è l'arte di ricostruire partendo da una manciata di frammenti.

-Fabio, i ragazzi