Ma cos'è tutto questo casino che sento? Dove sei? Non sei in negozio? -

- Sono al Campus, inizio il turno fra un'ora. -

- Oggi non avevamo lezioni, cosa ci fai lì? -

- Non avevo niente da fare. Sono venuto per vedere se riuscivo ad incontrarlo... Sai, sto casualmente passeggiando vicino alla palestra... -

- Merlin, davvero, tu stai peggiorando... Non bastavano le foto? Adesso lo stai proprio stalkerando? Inizi a farmi paura... -

- Che male c'è a volerlo incontrare anche al di fuori della videoteca? -

- E l'hai visto? -

- Ancora no, ma ora mi siedo su una panchina abbastanza vicina all'entrata della palestra quindi se arriva dovrei vederlo, anche se c'è davvero tanta gente... -

- Cos'altro ti ha detto? -

- Mi ha detto che vive con suo padre e sua sorella e sembrava così imbarazzato mentre me lo diceva, come se si vergognasse di stare ancora in famiglia... Eccolo, l'ho visto! Oh, no... -

- Cosa? Merlin cos'è successo? Merlin parla! -

Sento la voce di Freya che mi tortura un timpano ma sono come pietrificato perché a poca distanza da me c'è Arthur con un altro ragazzo, un altro ragazzo che lo sta abbracciando... o meglio arpionando peggio di una piovra...

- Arthur... - Riesco a sussurrare.

- Merlin, mi vuoi dire cosa cavolo sta succedendo? Mi sto preoccupando... -

- Arthur è insieme ad un ragazzo... -

- E allora? Sarà un suo amico. -

- Un amico che lo sta abbracciando come se esistessero solo loro due al mondo? È evidente che è il suo ragazzo... -

- Non puoi dirlo... -

- Oh, lo dico eccome! Anche tu lo diresti se stessi assistendo a questa scena... E devi vedere che tipo! Vedessi che fisico... sembra un modello di Abercrombie! Per non parlare poi di quei dannati capelli che splendono al sole e che gli fluttuano intorno al viso manco avesse un ventilatore puntato di fronte come nei servizi fotografici... Io al confronto sono... sono... sono solo Merlin... -

- Merlin, smettila, anche tu sei un bel ragazzo! Molto più di quanto tu creda! E comunque non sai se stanno veramente insieme. Potrebbero solamente essere buoni amici. Ascoltami. Sbrigati e vai a salutarlo. In questo modo Arthur sarà costretto a presentartelo e se dirà che è il suo ragazzo allora ti darò ragione ma se così non fosse allora vuol dire che ti sarai disperato senza motivo... -

- Non ce la faccio... -

- Merlin! Vai immediatamente da Arthur altrimenti... -

- Troppo tardi. Sono entrati in palestra. Freya dovevi vederli... erano un tripudio di sguardi sorridenti e sorrisi complici... Che illuso sono stato a pensare che un ragazzo come Arthur fosse single e per di più interessato a me... -

- Adesso mi fai arrabbiare seriamente! Te lo ripeto: non puoi sapere se stanno insieme! -

- Basta! Il gioco è finito. Game over! Mettiamola così: per qualche giorno mi sono semplicemente illuso... Vedi? Ecco spiegato il mio temporeggiare: il mio subconscio doveva sentirlo che se ci avessi provato avrei fatto una figuraccia ed è per questo che in questi giorni mi ha fatto comportare come un timido imbranato alle prese con la sua prima cotta... Come minimo Arthur mi avrebbe riso in faccia se... No Freya, fidati, è andata meglio così. Quando oggi Arthur verrà in negozio gli darò la copia del DVD e metterò la parola fine a questa mia stupida ossessione. -

- Cribbio Merlin! Ringrazia il cielo che al momento non sono lì perché altrimenti ti avrei già preso a calci! Stai sparando una cavolata dietro l'altra. Ci vediamo fra poco in negozio e per allora cerca di rinsavire altrimenti una bella lavata di capo come si deve non te la toglie nessuno! -

- Che devi venire a fare in negozio? -

- Lavorare forse? Ti sei dimenticato che Gaius mi ha chiesto di venirti a dare una mano nel pomeriggio? -

- Gaius si preoccupa per niente. Non c'è poi tanta gente in videoteca ultimamente. Posso farcela benissimo da solo. Con Gaius ti copro io, tanto è ancora fuori città. Tu devi studiare per quell'esame difficilissimo... -

- E no bello mio! Non mi freghi! Tu non vuoi che ci sia anch'io quando più tardi verrà Arthur! Scordatelo! Sto arrivando, a dopo. -




.°.°. .°.°. .°.°. .°.°. .°.°. .°.°. .°.°. .°.°. .°.°. .°.°.




Ci mancava solo Freya adesso... Già sarà difficilissimo mantenere il solito atteggiamento di sempre alla luce di quanto ho scoperto senza dove fare i conti con lei che praticamente è una mina vagante... Ma tanto la situazione non può peggiorare più di così. E comunque c'è poco da fare...

Oggi quando verrai ti tratterò come un cliente qualunque. Ti consegnerò il DVD di Twilight e porrò fine a questa agonia... Sai che ti dico? Mi sento quasi sollevato! Certo, come no... La verità è che mi sento uno schifo... Vederti abbracciato con quel ragazzo mi ha fatto più male di quanto pensassi... Credevo che quello che provavo per te fosse semplice attrazione fisica ma se così fosse adesso