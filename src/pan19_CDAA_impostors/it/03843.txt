poi si sarebbero arrampicati sugli specchi pur di non darla vinta all’altro, finché uno dei due non fosse passato alle mani per una zuffa da ragazzini.

Peccato la distanza. Peccato che nessuno dei due avrebbe potuto sentire la mano dell’altro afferrarlo e, sotto strati di negazioni, ammettere che il contatto fosse quello che aspettavano. Il silenzio si prolungò e l’irritazione si diluì in esso sbollendo gli animi.

Lance levò le mani in un gesto di resa stizzita. Non voleva che quella conversazione finisse. Non così.

« Stiamo sempre all’erta, se questo ti fa stare tranquillo. Non ci butteremo in missioni spionistiche alla Kingsman come voi con le vostre tutine dark, ma se c’è una richiesta d’aiuto, Voltron arriva! » e finì il tutto con un enfatico gesto di saluto militare che-

… che fece ridacchiare Keith e arrossire di nuovo lui.  

« Tu… » non fu sicuro della domanda se non quando gli uscì di bocca dopo un attimo speso a rimuginare. « Con i Marmoriti tutto ok? Sembri uhm » gli fissò la parte di busto visibile dallo schermo « dimagrito »

Keith incespicò nella reazione.

« Va tutto bene » rispose brusco, tornando a fissare un punto imprecisato. Incrociò le braccia rigidamente e Lance non insistette. Avrebbe avuto troppe cose da dire e nessuna col diritto di farlo.

« Anche loro ti servono qualche poltiglia colorata? Scommetto viola »

« … una cosa del genere, più insipida »  

« La prossima volta che torni devi farti cucinare da Hunk un Trocburger. Sa quasi di manzo, se tralasci il retrogusto di zenzero. Oh e anche il milkshake di Kaltenecker! Stiamo cercando delle spezie per aromatizzarlo e abbiamo ottenuto una specie di vaniglia per cui Pidge va matta »

Keith si era definitivamente distratto dai propri pensieri nel cercare di seguire le chiacchiere di Lance. L’ombra di un sorriso appena accennato si ripalesò, anche se mesto.

« Non so quando tornerò… c’è in ballo- »

« Sì sì, una missione importante, ricordo, le rotte segrete della quintessenza… però » un pensiero fugace attraversò i lineamenti di Lance. « Ehi, tra due settimane è il tuo compleanno! »

L’espressione di Keith si dimostrò sinceramente spaesata.

« Come…? »

« Come cosa, Keith? Andiamo, hai perso la cognizione del tempo? Devo mandarti un promemoria? »

« Non ha importanza ora- »

« Ecco che ricominci con le cavolate. Certo che ha importanza! Ti sei calato troppo nella tua…. metà Galra. Forse per loro non avrà valore, ma per la tua metà umana il compleanno è… be’, importante! Per il tuo lato Voltron non è qualcosa da trascurare. Anche gli altri sarebbero d’accordo »

Keith abbassò lo sguardo; la bocca rimase dischiusa ma non sembrò che nessuna parola dovesse formacisi.

« Non c’è molto da festeggiare Lance »

« Oh, andiamo! Sì, siamo in guerra e tutto ma- »

« Non ha la priorità »

Per poco il casco non sfuggì di mano a Lance nella foga di farsi più vicino allo schermo; troppe cose da dire senza sapere da dove iniziare se non da un’imprecazione e dal bisogno di afferrarlo.

« Senti, punto prim- »

Una voce dal fondo della stanza dove si trovava Keith li distrasse. Il paladino rosso si voltò per un attimo, prima di girarsi di nuovo, la mano alta.

« Devo andare. Alla prossima »

« Aspetta! »

Keith esitò un attimo ma alla fine interruppe la comunicazione.




 

Lance aveva imparato che quando sei nello spazio e rimbalzi da un wormhole all’altro, da un sistema solare a una nebulosa, da una battaglia a uno spettacolo, il tempo acquisisce quella relatività per cui Einstein avrebbe pianto di gioia.

Succhiando un sorso di milkshake dalla cannuccia, rimase a fissare il calendario che lui e Hunk avevano disegnato maldestramente e appeso in cucina i primi giorni del loro viaggio intergalattico.

L’idea era stata quella basilare di avere un riferimento del tempo che passava, un po’ per abitudine, un po’ perché capitava troppo spesso che la veglia diventasse sonno e viceversa, soprattutto lì nello spazio dove non c’era mai un’alba o un tramonto. Una cosa che disturbava nel profondo Lance e per cui, anche in quel momento, combatteva con l’ennesimo attacco di insonnia e nostalgia e...

Fissò il cerchio rosso intorno al ventitre Ottobre fatto giorni prima.

Da mesi Hunk non segnava più i giorni che scorrevano, era rimasta solo una sua abitudine, nonostante i fogli che si erano aggiunti erano quasi arrivati a dodici e Lance avrebbe preferito perdere il conto. Ma non era quello il momento della malinconia.

Pigiò il dito sulla casellina storta del ventitre Ottobre come se fosse stata una qualsiasi parte del viso di Keith. Avrebbe molto volentieri premuto il dito contro la sua guancia, o la sua fronte, o il naso.

Scemo, è il tuo compleanno. Non è bello trascurarlo, gli avrebbe detto.

Prese un altro sorso rumoroso, sfogando un po’ la frustrazione, e afferrò il pennarello lì di fianco con tutta l’intenzione di mettere una x anche su quella casella che se ne era andata. Ma la punta non incontrò la carta, rimase a mezz’aria.

Involontariamente,