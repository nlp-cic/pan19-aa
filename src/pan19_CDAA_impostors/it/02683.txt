ogni volta che Derek gli dà una sonora sberla per farlo tornare con il naso sui libri, oppure ogni volta che gli sorride e la giornata sembra illuminarsi un po’.

«Derek, è una festa.» Stiles lo guarda e gli poggia una mano sul braccio. «Solo un branco di ragazzi che hanno voglia di divertirsi. E di bere, anche,  ma non è la cosa principale. Rilassati.»

«C’è un Kanima in giro, e se non ci sbagliamo c’è anche qualcuno che lo controlla.» Derek serra la mascella ma il suo sguardo si è in qualche modo addolcito. «Sono assetati di sangue e uccidono la gente, Stiles.»

«Uccidono la gente che  uccide altra gente», lo corregge l’altro strattonandolo piano per la manica della giacca. «Andiamo, Derek, quanti di questi studenti credi possano essere assassini a sangue freddo? È una festa, divertiamoci! Non sono uscito di casa e venuto qui per starmene seduto in disparte a fare il muso perché qualcosa di brutto potrebbe succedere.»

«Ma potrebbe succedere qualcosa di brutto», sussurra Derek guardando male due ragazzi che gli passano accanto sghignazzando in preda all’alcool. «E ho promesso a tuo padre che a te non sarebbe accaduto niente di male.»

«Derek Hale, cavalier servente e paladino della giustizia!» Stiles non si lascia intimidire dall’occhiataccia che l’altro gli dedica, ormai ci è così abituato che non gli fa più quasi effetto. «Non ho intenzione di rovinarmi la serata perché tu hai fatto una promessa a mio padre. Piuttosto, ho voglia di bere una birra, e anche qualcos’altro, e tu mi starai incollato addosso per assicurarti che io sia sano e salvo a fine serata.»

Stiles ignora il sospiro di protesta di Derek e gli stringe il polso, strattonandolo e tirandoselo dietro contro la sua volontà. È una festa e lui ha voglia di bere, e Derek rimarrà con lui ogni secondo, niente potrebbe andare storto. Se anche dovesse succedere, Derek sarebbe pronto a pararglisi davanti e ringhiare a chiunque osasse anche solo pensare di fargli del male, e a Stiles piace come quel pensiero lo solletichi dentro, formicolando caldo nel suo stomaco e facendolo sentire leggero e tranquillo.

Stiles si fionda sui barili di birra, la folla si sposta per fargli spazio (be’, tecnicamente per far spazio a Derek, ma è uguale, tanto stanno insieme) e riempie due bicchieri, porgendone uno a Derek e osservando con un sorriso la sua espressione seria e un po’ contrariata. Ma non può dirgli di no, non può rifiutare il drink e se anche dovesse farlo Stiles si assicurerebbe di farlo bere anche a costo di legarlo a un albero e costringerlo lui stesso. Dopo qualche istante di tremendo conflitto interiore palesemente riflesso nei suoi occhi, Derek si dichiara sconfitto con un sospiro e ingolla il primo sorso di birra.

«Ecco il mio ragazzo!», esclama Stiles con un sorriso a trentadue denti e gli batte una mano sul petto, trovandolo caldo sotto ai vestiti. Cose da lupi. «E ora balliamo.»

«No.» Derek afferra la mano che ancora si trova sul suo petto e questa volta il suo sguardo è irremovibile, e neanche con tutte le suppliche del mondo Stiles riuscirebbe a fargli cambiare idea.

«Per favore!»

«No.»

«Dai! Solo per cinque minuti. Tre? Due? Ti prego! Voglio vederti ballare, Derek Hale.» Stiles continua con la supplica pressando più forte la mano contro il petto di Derek, il calore del lupo che si diffonde nel suo corpo tramite il contatto. E poi, inspiegabilmente, si ritrova con il braccio piegato dietro la schiena, Derek appoggiato contro di lui che lo tiene ben saldo con una sola mano.

«Io. Non. Ballo.» Derek soffia contro il suo orecchio e il fiato caldo che gli accarezza il collo gli manda un brivido lungo la schiena perché, uh, birra e un sedicenne in costante crisi ormonale non sono esattamente una combinazione perfetta. «Non nel modo classico, comunque.»

Stiles sente una vampata di calore avvolgerlo, perché oltre all’alcool e agli ormoni ci si mette pure il fuoco, e avverte il ghigno di Derek sulla pelle, riesce a figurarsi chiaramente lo scintillio nei suoi occhi adesso socchiusi. Derek, sotto lo strato di stronzo colossale e quello di bravo ragazzo, nasconde un terzo strato, più recondito e in qualche modo animalesco. Uno strato primordiale che richiama il lupo dentro di lui e che lo rende per definizione un bastardo sexy, e Stiles è solo un povero sedicenne con gli ormoni in subbuglio, e se Danny non passasse di lì e decidesse di fermarsi giusto in quel momento la situazione potrebbe potenzialmente sfuggirgli di mano.

«Ecco la coppia più chiacchierata della scuola», ride Danny dando a Stiles, ancora immobilizzato contro Derek, un pugno amichevole sul braccio. Derek lascia andare il suo braccio così che Stiles possa riportarlo in una posizione normale e gli poggia invece la mano libera sul petto, all’altezza del cuore.

«Non credo ci abbiano mai presentati», dice con voce suadente e Stiles vede Danny fremere con desiderio perché, andiamo, chi non fremerebbe alla vista di Derek o al suono basso e roco della sua voce?

«Non ho mai avuto l’onore, no.» Danny sorride in risposta