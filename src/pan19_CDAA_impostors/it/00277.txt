, intento a correre allegramente di fiore in fiore.

 

Ma, sospirò, anche questa ricadeva tra le domande che proprio non si possono fare. Non poteva certo chiedergli se lui sapeva chi fosse il padre del suo bambino, o se era una di quelle faccende per cui sarebbe stato meglio parlare con una veggente. Non poteva. Non con uno alto quanto Loki e più che capace di stenderti con un pugno.

Quando Thor uscì dall’isolamento aveva la barba di un mese e gli occhi enormi, orlati di rosso.

Lui era un uomo di azione, pensò, e, se l’avessero rinchiuso lì dentro ancora una volta, sarebbe impazzito.Suo fratello - non lo era - avrebbe resistito molto meglio di lui  lì dentro, coi suoi libri e con un pennino e qualche rotolo di pergamena: avrebbe scritto  delle lettere ad altri maghi, in giro per il Nove Regni, parlando di cose da maghi - cose incomprensibili ai più e che, forse, avrebbero pure dovuto essere vietate.

Di certo, rifletté amareggiato, Loki avrebbe tenuto una fitta corrispondenza intellettuale con qualche oscuro arcimago di Svartálfaheimr, avrebbe vergato con quella sua grafia da ragno lunghe missive dettagliate, cercando di usare la loro lingua, con cortesia, e sviscerando i più minuti risvolti di questioni noiose fino alle lacrime, ma non si sarebbe mai degnato di scrivere a suo fratello - non lo aveva fatto: un mese e non era sgattaiolato una volta a trovarlo, e nemmeno gli aveva fatto avere un bigliettino con su tre parole.Ci voleva tanto a dire Come stai? Mi spiace, ma questo è il male minore, eh?

Sbuffò: evidentemente si. Per Loki ci voleva tanto.

Sbatté le palpebre, quando la luce calda di Asgard lo inondò, e vide i suoi amici - Fandral, Hogun, Volstagg e Lady Sif - venirgli incontro imbarazzati. In fondo nemmeno loro erano sgattaiolati e nemmeno loro avevano mai scritto due righe e lui, gira e rigira, era quello che aveva pagato per tutti: capiva il loro disagio. Ma erano guerrieri e si supponeva che non facessero piani astuti, brigassero, creassero illusioni, corrompessero guardie, sgattaiolassero nell'ombra, raccontassero balle e rintontonissero di chiacchiere i soldati - tutte cose che suo fratello (non lo era, e a questo punto bisiognava assolutamente farglielo sapere), invece, faceva, senza darsi troppo pensiero.

Li abbracciò uno ad uno, soffermandosi un poco su Hogun: inspirò profondamente, cercando una traccia dell’odore di Loki su di lui.Non la trovò.Meglio, altrimenti gli avrebbe tirato un pugno in faccia.Più avanti, dopo aver fatto un bel discorsetto al suo fratellino, non si sarebbe dimenticato di chiedergli cosa intendeva quando gli aveva chiesto il permesso di invitare Loki da qualche parte - che posasse il pensiero e, se non ce la faceva ad arrangiarsi da solo, che passasse in qualche bordello e li spendesse lì i suoi soldi, invece di importunare suo fratello!

Loki quindi non era venuto, si vergognava? Pensava che non sarebbe stato perdonato?

Ripensò a quel giorno nell’Arena, quando lo aveva colpito con tanta rabbia e lui si era spogliato dell’armatura: era stato così diverso dal solito.Il solito… come era di solito Loki? Loki di solito incassava e reagiva e sputava sangue e non si arrendeva… gli aveva fatto male e non si era accorto? Era andato a curarsi con il seidhr sugli spalti, incurante degli insulti di Lady Sif, gli aveva forse spezzato qualcosa? Per lui era difficile dosare la sua forza - infatti non lo faceva mai - ma, se cercava di ricordare il volto di Loki, gli pareva che ad un certo punto… aveva avuto una espressione… suo fratello, per caso, aveva avuto paura di lui? Aveva pensato che Thor gli voleva fare del male?

Si diresse verso i propri appartamenti e decise che dovevano parlare.

Fece un lungo bagno, godendo della vasca ampia, e dei sali profumati, e del tepore della stanza. Si rasò il volto, tranne l’ombra di una barba bionda sulle mascelle, intrecciò i suoi capelli e si vestì: pantaloni puliti, una tunica, una armatura leggera di cuoio. Doveva essere chiaro che stava arrivando in pace.Poi, con passi lenti, ma inesorabili, si diresse nelle stanze di Loki.

Il letto era intatto - il suo scrittoio era zeppo di pergamene e di libri; il solito disordinato, pensò, quando si appassionava a qualcosa, perdeva la nozione del tempo. Guardò un libro scivolato a terra e meccanicamente lo raccolse, scorrendone il dorso con un dito “Fondamenti di Grammatica Jotnar”  di un certo Ymir, un nome comune che non gli diceva nulla. Che interessava mai a Loki la grammatica dei giganti di ghiaccio? Per quel che ne sapeva lui quelle bestie, al massimo, tra di loro, grugnivano. Ah beh… facesse. Se questo lo rendeva felice... Anche se... bestie immonde! animali schifosi! Se c'era una cosa che a lui faceva schifo, ma davvero schifo, erano proprio gli Jotun - e questo lo sapevano tutti! Il pensiero che suo fratello si volesse abbassare a parlare la loro lingua lo faceva imbestialire... che lo facesse, va bene, non avrebbe discusso con lui di quello, se fosse tornato ad essere suo non avrebbe