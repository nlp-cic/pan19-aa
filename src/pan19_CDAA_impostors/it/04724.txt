sembri un bimbo, quando dormi: in pace con te stesso, tranquillo. Il tuo petto si alza e abbassa con un ritmo calmo, misurato.
L’unico tuo arto fuori posto è il braccio destro, che è steso, occupando tutta la larghezza del letto, come se fosse teso nella speranza di raggiungere un qualcosa che sai arriverà, prima o poi.
Ti conosce, Giò, e lo sa che stai fingendo. Non dormi, non davvero. Sei consapevole della presenza di Giò e Alba nella stessa casa, sotto lo stesso tetto. E sei consapevole che è stato Giò ad aprire la porta della tua camera, della vostra camera, e che sia sempre lui a guardarti.
Aspetti. Aspetti cosa? Un movimento, forse. Una decisione. Forse, se Giò adesso si stendesse al tuo fianco, tu ti sposteresti per fargli spazio ed accoglierlo contro di te. Forse, se Alba vi trovasse cosi capirebbe che per lei, stasera, non c’è ancora posto. Che non sei pronto a tornare da lei ed alla vostra vita felice e contenta. Che, almeno per stasera, scegli lui.
E basterebbe così poco, davvero. Hai sempre lasciato che fosse Giò a decidere: lui a decidere di baciarti, lui a decidere di unire i vostri letti, lui a prendere l’iniziativa. E ti sei fatto trovare pronto, sempre: quando ti ha baciato, sei stato pronto a fargli capire che si, anche tu lo volevi. Quando si è trattato di riammodernare la camera, hai spostato il tuo letto verso il suo, quando finalmente ti ci ha sbattuto sopra, sei stato più che contento di iniziare a spogliarlo. Quindi.
Non puoi dire di essere stato spettatore passivo di questa cosa che c’è tra di voi: se questa cosa esiste, è tanto merito tuo quanto suo. Semplicemente, hai voluto vivere Giò in ogni modo in cui lui si sarebbe concesso a te, togliendo ogni velo che lui avrebbe voluto rivelarti.
Giò è una cosa preziosa, anche mentre sta lì, fermo, rapito, a guardarti.  Poi, succede quello che avevi sperato non succedesse, almeno, non per quella sera. L’ultima che potrai passare davvero con lui, stando così le cose. Giò sospira, si passa una mano sulla faccia, tra i capelli. Mormora quello che sembra un insulto nei tuoi confronti, ma che potrebbe essere benissimo il suo modo di dirti che entrambi, siete dei coglioni.
Come probabilmente è.
E poi, leggero come era arrivato, ovvero urtando così tanti mobili che nemmeno un uragano, Giò se ne va. Chiude la porta dietro di sé, e tu lo sai che sta facendo, lo conosci fin troppo bene.
Ha un modo strano, Giò, di fare le cose. È complicato, più che altro, come i suoi pensieri. Lui vive alla giornata, ma non pensa nella stessa maniera. Lui elucubra, riflette, si ingarbuglia, ripensa alle scene che ha appena vissuto, ritorna sulle battute che ha fatto, sulle cose che ha detto, su come le ha dette, sul perché non riesca a rapportarsi alle persone, sul perché faccia fatica. Giò trova difetti in sé stesso in continuazione, e tutto il  tempo che spende stando in silenzio, è perché lo passa facendosi male mentalmente.
Non  importa, non importa quante volte Davide gli abbai detto di non fare così, di non rendersi la vita più complicata di quello che dovrebbe essere, di viverla bene, che i ragazzi, tutti nessuno escluso, lo avrebbero amato sempre e comunque, anche se avesse sparato la più grossa cazzata di questo mondo, o si fosse comportato da stronzo. A nulla valevano quei discorsi, perché è Giò, ed è fatto così. Pensa sempre prima al bene altri, e dopo, forse, al suo. La sua felicità è di secondaria importanza.
Perciò, quando se ne va, Davide lo sa cosa sta pensando: nel suo modo contorto, sta rinunciando a lui, gli sta dicendo addio. Lo sta, in parole povere, riconsegnando ad Alba, così che possano ritornare a Londra ed essere happily ever after.
E Davide non ci sta. Lo conosce talmente bene ormai, da sapere dove andrà a farsi passare quel dopo sbornia che sta uccidendo entrambi. Sospirando, si alza. 

Quando arrivi sul tetto, sai già che lui è lì. Lo vedi, mentre è seduto sul parapetto, e ti dà le spalle. Guarda la città, guarda Milano e i suoi tetti, i mille colori e le luci che non si spengono mai. Lo sai che, per come è sognatore lui, questo è il suo posto preferito, dove pensare e farsi milioni di pippe mentali in santa pace.
“Giò” lo chiami e lui, quasi al rallentatore, si gira verso di te. Puoi guardarlo in faccia, e noti quanto sia distrutto. La gente che ha sonno, quella  non è niente in confronto a Giò Sada quando ti guarda assonnato.
Sorridi, perché non ne puoi fare a meno “Uè, Shorty” replica, mentre gli vai accanto e ti siedi vicino a lui.
“Come ti senti, vincitore di x-factor?” gli chiedi, e lo vedi che tenta di non ridere “Ho sonno” dice, mentre tu