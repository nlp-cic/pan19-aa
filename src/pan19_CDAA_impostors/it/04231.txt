l’aula. «Dev’essere una ragazza in gamba.» commentò Adrien, osservando la ragazza salutare il suo compagno di banco e poi sistemarsi nel suo posto: «Sono contento che hai trovato un’amica così.» «Grazie…» mormorò la ragazza, guardandosi attorno impacciata e stringendo spasmodica la spalla dello zaino: «Il primo giorno di scuola ci siamo ritrovate sedute insieme e Alya ha subito attaccato a parlare, dicendomi che vuole fare la giornalista da grande…beh, sarebbe veramente portata per questo: riesce a trovare uno scoop anche a un miglio di distanza, come per esempio quando ha scoperto la collezione di camembert del professor Plagg…un po’ impossibile da non scoprire, visto la puzza di quel formaggio o quando…» Marinette si fermò, portandosi le mani alla bocca e sgranando gli occhi: «Scu-scusa, non volevo…» «Parli sempre a raffica quando sei nervosa.» dichiarò Adrien, ridacchiando: «Cosa insegna il professor Plagg?» «La materia peggiore a questo mondo.» commentò una voce maschile alle loro spalle: Adrien e Marinette si voltarono, osservando l’uomo dalla capigliatura mora e dal pizzetto ben curato, mentre lo sguardo verde di quest’ultimo vaga dall’uno all’altra: «Ovvero matematica. Signorina Dupain-Cheng, non sento odore di camembert.» «Fo-forse perché non ce l’ho?» «Male. Molto male. Le do un brutto voto solo per questo.» sentenziò l’uomo, superandoli e ridacchiando: «Ovviamente no, altrimenti Tikki mi farà bruciare le orecchie a suon di urla.» Adrien l’osservò entrare in classe, posare il registro sulla cattedra e voltarsi verso di loro, come a invitarli a entrare: «Andiamo. Non voglio sapere quale punizione potrebbe darci per essere in ritardo…» «Mangiare camembert, forse.» mormorò Marinette, seguendolo e raggiungendo velocemente il suo posto, mentre Adrien si sedeva davanti a lei: «A Nathanael è toccato l’ultima volta che ha fatto tardi.» «Ma questo Nathanael…» si voltò Adrien, osservandola mentre lei tirava fuori quaderno e libri: «E’ il tuo ragazzo?» «Ehi tu. Belloccio nuovo.» dichiarò il professore, attirando l’attenzione di Adrien e facendolo voltare: «La lavagna è di qua, penserai dopo a provarci con le ragazze: capisco che la signorina Dupain-Cheng è molto carina, ma la matematica è importante.» Marinette gemette frustrata, mentre Adrien lesse velocemente ciò che l’uomo aveva scritto con il gesso: «Quante calorie ci sono in un terzo di forma di camembert?» «Ehi, belloccio nuovo, mantenere la linea è difficile se non sai calcolare l’apporto calorico.»   «Beh. Non è andata male come giornata.» sentenziò Alya, seguendo l’amica verso la boulangerie dei genitori di Marinette: «In fondo siete solo stati richiamati dal professor Plagg, dalla professoressa Tikki e dalla Bustier. Non male, no?» «E’ sempre rivolto verso di me.» «Forse perché gli piaci?» buttò lì Alya, osservando lo sguardo stralunato che la mora rivolse verso di lei: «Andiamo. Neanche Nino – che è il mio ragazzo, eh – ha certe accortezze verso di me: insomma, quando siamo andate in aula studio con lui e Nino ti ha aperto la porta. La porta, Marinette! Oppure quando si è offerto di portarti la borsa? O quando…» «E’ sempre stato gentile.» «E poi ti guarda come se tu fossi la cosa più bella di questo mondo.» mormorò sognante Alya, portandosi le mani al viso e sospirando estasiata: «Pagherei per sentirmi addosso quello guardo, peccato che Nino lo rivolge solo alle consolle da dj.» Marinette si fermò al semaforo, osservando il rosso scattare proprio in quel momento e si strinse fra le braccia, storcendo la bocca: «Cosa c’è che non va?» le domandò Alya, fissandola: «Non capisco perché ti comporti così, davvero. E’ un bel ragazzo, che sembra non avere occhi per te e tu cosa fai? Ti comporti in questo modo assurdo.» «Non lo faccio apposta. Mi sento a disagio.» «A disagio?» «Sì, tantissimo.» «Non è che forse ti senti così perché ti piace?» «Chi? A-adrien? No! Insomma, è un mio amico d’infanzia e…dai, l’ho rincontrato solo ieri!» «Mai sentito parlare di colpo di fulmine?» «Non sono tipo da colpo di fulmine.» «Sì, ed io ho i voti di Max.» dichiarò Alya, voltandosi verso la scuola e sorridendo: «Oh, il tuo bello sta venendo qua.» dichiarò, pungolando Marinette con il gomito e sorridendo ad Adrien che, scendendo velocemente le scale, le aveva raggiunte di corsa: «Vieni anche tu a mangiare un po’ di croissants?» «Magari. Devo andare a conoscere il mio insegnante di cinese, un certo Fu.» commentò il ragazzo, passandosi le mani fra i capelli e sorridendo alla mora: «Volevo chiederti il numero, Marinette. Così nel caso non capisco qualcosa o mi accorgo di essere più indietro rispetto a voi, ti posso mandare un messaggio.» «Eh? Ah. Sì, certo.» mormorò la ragazza, prendendo il cellulare