avrebbe mancato di vomitare 
disprezzo, così bravo a giudicare dall'alto della sua perfezione.
( Stiamo aspettando, Castiel. )
«Lo farò, se è questo che mi viene ordinato.» fu una voce vera a parlare, la 
sua.
Riaprì gli occhi, ascoltando il proprio corpo, in attesa, ma sapeva che c'era 
qualcosa di sbagliato racchiuso tra quelle carni: lui. 
Sarebbe dovuto esserci il dolore, dove invece c'era il vuoto, dove il cuore era 
immobile, ricoperto di rapporti, ordini ed esecuzioni.
Accettò di uccidere l'Angelo Caduto e non provò niente. Nemmeno 
il rimorso.
Uriel aveva appreso la notizia da lui e si era mostrato soddisfatto. 
Disprezzava gli esseri umani, ma molte volte Castiel aveva dovuto ammonirlo 
perché peccava di superbia e, a differenza di lui, Uriel aveva trovato un modo 
tutto suo di essere felice. 
Sembrava così facile trovare motivi di gioia, quando invece Castiel non sapeva 
nemmeno cosa fosse la gioia, cosa il dolore, cosa l'amore, la speranza, la 
curiosità o la dolcezza. C'era solo fede in lui, imposta dalle loro leggi. Fede, 
forza e impassibilità.
Non erano i bambolotti che Dean Winchester credeva, erano statue di marmo, di 
quelle che adornavano i cimiteri e silenziose spiavano la vita degli umani, 
senza poterne avere una propria, agognando in segreto di avere un po' di più 
della perfezione in cui erano state create e smettere di rimanere ai margini di 
un intero universo.
La voce di Uriel lo distrasse dai propri pensieri.
Era profonda quella del suo tramite e, fusa con quella dell'Angelo, produceva un 
vibrare di versi quasi animali arrotolati sulla lingua e trasformati in parole.
«Lei si trova con quella scimmia urlante e quell'abominio di suo fratello, non è 
così?»
Anche senza guardarlo, Castiel avrebbe giurato di poter trovare l'ombra di un 
sorriso sghembo sulle sue labbra scure.
Ponderò la risposta, consapevole della voglia dell'altro di punire l'umano 
salvato dalla perdizione, per la sua arroganza e la sua ingratitudine.
«Sì.»
«Allora sai che se dovessero opporre resistenza, non avremo altra scelta.»
«Ne sono consapevole.»
«Molto bene, iniziavo a pensare che...»
«No.» Lo interruppe, sollevando una mano per scacciare il resto delle sue 
parole, che non aveva sentito con l'udito, ma gli erano arrivate alla mente 
insieme al flusso di pensieri di Uriel, che il più delle volte erano sanguinari 
e battaglieri, come quelli di una macchina creata nel metallo che non ha alcuno 
scopo se non quello di portare la distruzione, spazzando via intere città e 
cancellando la vita - 
He's what you might call a specialist. «Prenderemo 
Anna Milton a qualsiasi costo. Qualsiasi.»
Chinò il capo e, se solo fosse nato in quel corpo e con quel corpo, avrebbe 
provato dispiacere, pena e avvilimento.
Invece non provò niente. Nemmeno 
la pietà.
Anna Milton.
L'Umana che ascoltava gli angeli, l'Angelo che invidiava gli umani, la 
Peccatrice che cadde dai Cieli, cedendo la propria grazia in cambio di un'anima.
La sua Grazia aveva continuato a bisbigliare il suo nome, permeando la corteccia 
della quercia, nata forte e rigogliosa dal niente, quando le mani di Uriel 
l'avevano strappata dal rifugio in cui era stata per anni, rinchiudendola in un 
ciondolo di vetro.
Castiel aveva pregato per lei, aveva chiesto perdono per quello che avrebbe 
dovuto compiere e si era inginocchiato tra l'erba, sussurrando parole di 
condanna. Aveva lasciato libera la sua vera voce, quella divina, fatta di aria, 
fiamme, acqua e terra, fatta della luce e del calore del sole, dell'impietosità 
delle tempeste e del sibilo degli alberi; l'aveva sospinta tra le ali del vento, 
continuando a ripetersi ancora, ancora e ancora, nella lingua enochiana.
( Dean Winchester consegnaci Anna entro mezzanotte, altrimenti ti ricondanneremo 
alla dannazione. )
E quando era stato sicuro che il messaggio sarebbe giunto alle orecchie della 
Caduta, aveva fatto cenno ad Uriel di andarsene e prepararsi.
Avevano aspettato, erano entrati nei sogni del Cacciatore, avevano minacciato 
lui e suo fratello, spingendolo al tradimento, e infine avevano ritrovato Anna 
Milton.
Negli occhi di Castiel si specchiò l'immagine del suo ultimo bacio, ne scorse la 
dolcezza e, seppellito nel profondo, tenuto al cappio dalla propria grazia e dai 
propri doveri, riscoprì qualcosa di simile all'invidia. 
Per lei, che aveva scelto di disobbedire a Dio e aveva conosciuto il sapore di 
labbra umane premute contro le proprie e imparato a perdonare, senza che le 
venisse ordinato di farlo.
Aveva perdonato l'umano, per aver scelto la vita di suo fratello invece della 
sua, ma Castiel sapeva che non avrebbe mai perdonato lui, per aver scelto 
l'obbedienza, invece della misericordia.
«Mi dispiace.» affermò.
Era questo che avrebbe dovuto sentire? Dispiacere per le proprie azioni e la 
propria crudeltà, disposto a mettere da parte il passato condiviso con l'Angelo, 
le battaglie combattute fianco a fianco, la fiducia di un tempo e ricordi 
antichi quanto il mondo.
«No, non è vero. Tu non conosci i sentimenti.» rispose lei, ferma e fiera, come 
quando comandava su