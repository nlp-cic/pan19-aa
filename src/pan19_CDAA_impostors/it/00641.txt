aggiunse altro.

Dopo parecchie ore di cammino si fermarono a riposare e a mangiare qualcosa. Accesero un fuoco e cucinarono della carne presa dal loro carico. Era da tanto che Sansa non mangiava qualcosa di caldo e abbondante e per quanto la compagnia la spaventasse, mangiò di gusto.

-Guarda un po’ questa ragazzina! Avevi fame, eh?- la schernì Polliver. -Lo sai cosa stai mangiando? Non è carne qualsiasi, questa è carne di lupo! Da come ti piaceva in vita è ovvio che ti piaccia così tanto anche da morta!-

“No. No, non può essere, questa non è…io non sto mangiando…Lady…”

Polliver e Raff risero più forte vedendo la sua reazione. Clegane continuava a mangiare senza prestare alcuna attenzione a quello che si stava svolgendo attorno a lui.

“Cosa ho fatto?” Il suo stomaco si ribellò alla notizia e stava per rigettare tutto quello che aveva mangiato. L’orrore e la vergogna la sopraffecero e Sansa corse lontano dal fuoco e dai tre uomini. Quando il suo stomaco non resistette più, si fermò e vomitò tutto. Ripulitasi alla meglio, si accasciò con la schiena contro un albero, piegò le ginocchia e vi nascose gli occhi.

“Cosa ho fatto?”

Non ebbe tempo per riprendere coscienza che fu strattonata con forza e rimessa rudemente in piedi.

-Dove credevi di andare?- Prima che Sansa riuscisse a capire chi le stava parlando, ricevette un colpo su una guancia che l’avrebbe fatta cadere di nuovo se il suo aggressore non l’avesse afferrata per un braccio e trascinata di nuovo indietro dagli altri.

-Non pensare mai più a scappare, non esiterò a dartene ancora.- Era Polliver, sempre freddo e crudele.

In pochi passi ritornarono al fuoco, che nel frattempo era stato spento dagli altri, già pronti a ripartire. Polliver la spinse in avanti, dove c’era Clegane ad aspettarli.

-Eccola. Non era andata molto in là, stava piangendo sotto un albero.- raccontò Polliver, -Non credo che lo rifarà più.-

Detto questo si voltò verso Raff e insieme si diressero verso i loro carichi, ridendo come ad una battuta divertente. Sansa rimase immobile tenendosi la guancia in fiamme con le mani e lo sguardo basso. Sentiva la presenza imponente di Clegane davanti a sé e si aspettava che anche lui la sgridasse o la picchiasse.

-Andiamo, dobbiamo muoverci. Ci hai fatto perdere già troppo tempo.- Allungò una mano per guidarla in avanti. Sansa, aspettandosi un altro schiaffo dopo quello di Polliver, ebbe un tremito di paura e si scostò un po’, prima di realizzare che non l’aveva affatto colpita.

-Ti ho già detto che non devi avere paura di me, ragazzina. La vera paura la conoscerai quando vedrai mio fratello Gregor.-

“Suo fratello Gregor…”

-Ma, allora non sei tu la Montagna?- la sorpresa le fece alzare lo sguardo su di lui, prima che si rendesse conto di aver dato voce ai suoi pensieri.

Lui si voltò verso di lei e i suoi occhi si accesero di collera, la sua faccia era una maschera spaventosa:

-Pensavi che io fossi mio fratello? Sei davvero così stupida da crederlo! Non hai capito niente, sei solo uno stolto uccellino che doveva rimanere su quell’albero e non scendere in mezzo ai lupi!- Sansa avrebbe voluto fuggire ma Clegane la teneva troppo stretta. A questo punto, si aspettò di nuovo che la picchiasse. Ma di nuovo non avvenne.

-Non sono mio fratello. Sono solo il suo cane, il Mastino. E ora vola via, uccellino, sono stanco di averti attorno.-

Come Sansa passa da Tywin a Gregor la Montagna.

-Bene, cosa mi avete portato questa volta?- chiese Tywin.

Erano arrivati nel tardo pomeriggio, Tywin era ancora al lavoro e stava conciando delle pellicce. Somigliava molto alla figlia ma aveva i capelli bianchi e le mani di chi è abituato a lavorare, al contrario di sua figlia. Nonostante l’età, era evidentemente un uomo energico e risoluto. Ordinò a Polliver e Raff di scaricare tutto e studiò attentamente il carico. Sansa cercò di rimanere invivibile il più possibile ma quando Tywin si avvicinò la notò subito.

-Chi è la ragazza?-

-L’abbiamo trovata che girovagava da sola nel bosco. Stava per essere sbranata da un branco di lupi.- gli rispose il Mastino, facendole segno di venire avanti. Tywin allora si rivolse direttamente a lei:

-Chi sei? Perché eri da sola nel bosco?-

Sansa aveva seguito il consiglio datole da Clegane e aveva pensato a una storia più convincente per spiegare la sua presenza:

-Ero in viaggio con mia sorella e mio padre ma siamo rimaste sole dopo la sua morte, durante il viaggio. Quando i suoi uomini mi hanno trovata nel bosco ero da sola perché mia sorella era a cercare qualcosa da mangiare.-

-Forse c’è qualcosa di vero nella tua storia ma non ho tempo da perdere ad ascoltare le bugie di una ragazzina, ho altro cui pensare. Mia figlia ha finalmente ammesso di avere bisogno del mio aiuto, la sua stoltezza è pari solo alla sua arroganza. Mastino, dì a tuo fratello Gregor di venire da me con qualcuno dei suoi uomini, poi andremo da mia figlia.-

-E cosa ne faccio