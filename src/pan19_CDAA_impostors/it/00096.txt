bene che non è il genere di gioco di cui mi interesso. Era lo stesso per te, fino a qualche decennio fa, mi pare?» Regina la osservò bere un sorso di whiskey mentre usava tutta la sua concentrazione per ignorare i ricordi che quelle parole avevano fatto scaturire dagli anfratti della sua memoria.Lanciò un’occhiata preoccupata ad Emma, che finalmente aveva alzato lo sguardo e le fissava con gli occhi spalancati.Bevve anche lei per dissimulare l’imbarazzo. «È divertente, in realtà. Vero, Zelena?» Sua sorella annuì, per fortuna, ma il fascino di Mal aveva colpito, a quanto pareva, perché Zelena si era sporta sul tavolo e la guardava con interesse. «Uh, sì, carino. Stavamo arrivando proprio al punto in cui si chiedono cose imbarazzanti, quindi ti sei persa solo la parte noiosa.» sorrise Zelena. Mal ricambiò dopo aver svuotato il bicchiere. «Non ne dubito. A chi toccava, allora?» chiese.«A Regina. Aveva scelto obbligo.» rispose Zelena per lei, provocando una leggerissima scarica di irritazione nella sorella. Mal le rivolse un sorriso da predatore. «Ma davvero?» commentò guardandola negli occhi scuri. «Non mi stupisce.» Regina arrossì appena, ma mantenne un contegno mentre lanciava al drago un’occhiataccia di avvertimento. Per tutta risposta, il sorriso di Malefica si allargò.«Mettiti un paio di jeans.» La voce di Emma la fece sobbalzare, tanto repentina e rapida era stata. Regina rivolse su di lei lo sguardo sorpreso.«Sul serio?» chiese.Emma annuì più volte, velocemente. «Oh, sì!» sorrise, ma c’era tensione sul suo viso. Regina esitò un istante, quindi si alzò in piedi, mostrando alla Salvatrice i nuovi Jeans che le fasciavano le gambe. La vide deglutire mentre la guardava, e strinse appena le palpebre, trattenendo ancora un piccolo sorriso. Non che le interessasse, ma l’aveva sempre riempita di un senso di vittoria sapere che il suo corpo aveva un certo effetto sulla Salvatrice, per quanto lei si ostinasse a negarlo. «Contenta?» chiese abbassando volutamente di qualche ottava la voce. Emma rialzò gli occhi spalancati sul suo viso. «Uh? Sì, sì, bevi.» rispose frettolosamente. Mentre si risedeva, la gonna di nuovo a coprirle parte delle gambe, incontrò lo sguardo divertito di Malefica. «Tocca a te.» le disse il Sindaco alzando verso di lei il bicchiere che si apprestava a svuotare. «Obbligo o verità?» chiese ammiccando verso l’amica.Mal si sporse sul tavolo con gli occhi socchiusi, attirando per qualche secondo lo sguardo di Regina verso il basso, sui seni schiacciati tra il ripiano di acciaio e le braccia della strega. «Obbligo.» La sua voce accarezzò sensuale l’aria tra di loro. Regina rialzò lo sguardo sui suoi occhi. Le sue labbra si incurvarono leggermente verso l’alto. «Bacia Regina!» esclamò di colpo Zelena, facendo voltare sua sorella verso di lei.«Vuoi farmi baciare tutta Storybrooke?!» sbottò la mora.«Perché, chi hai baciato?» chiese Malefica. Regina guardò istintivamente Emma, che era rimasta in silenzio, gli occhi sempre più grandi. Non fece in tempo a voltarsi di nuovo che Mal la afferrò per il bavero del blazer e la attirò a sé, baciandola sulle labbra. Regina spalancò gli occhi, presa alla sprovvista. Poi la sensazione delle labbra di velluto di Mal, il suo sapore, il suo odore si mescolarono ai ricordi e presero il sopravvento. Si spinse contro di lei, dischiudendo le labbra, chiudendo gli occhi. Si baciarono per un lungo e lento istante, sospese, come se fossero sole, di nuovo nella Foresta Incantata, nella Fortezza Proibita, o nel suo castello. Si allontanarono con una lentezza reclutante, i corpi tesi dall’eccitazione. Si guardarono, si sorrisero, poi Regina abbassò lo sguardo arrossendo ricordandosi improvvisamente che avevano un pubblico. Zelena le guardava con un misto di stupore e divertimento sul viso affilato; Emma, dal canto suo, sembrava sul punto di vomitare. Si alzò di scatto poi, realizzando che Mal le bloccava la strada, si agitò sul posto per rimettersi la giacca.Regina la guardò con preoccupazione.«Emma…?»«Io… devo andare.» disse la bionda attorcigliandosi la sciarpa intorno al collo con gesti frettolosi.«Resta, la serata è appena iniziata…» replicò Mal, rimanendo seduta, impedendole di andarsene. Emma incrociò il suo sguardo per meno di un secondo.«Devo andare.» ripeté prima di sparire in un vortice di fumo candido. Regina si alzò in piedi, troppo tardi. Rimase ferma fissare il punto in cui era sparita la Salvatrice. «Sembra che qualcuno l’abbia presa male…» commentò Mal in un mormorio. Bevve dal bicchiere, alzando solo gli occhi su Regina, che la guardò. Il silenzio durò un istante.«Devo andare.» disse la mora un attimo prima di sparire in una nuvola viola. Mal e Zelena si scambiarono un’occhiata basita.«Allora…» esordì la bionda. «…Sai dove David ha lasciato la macchina?»

Regina riapparve a casa di Emma.  Non le era mai piaciuta, quella casa. Era troppo grande per lo sceriffo, troppo isolata, troppo vuota. Sapeva che era stato Hook a sceglierla, con l’aiuto