aveva già un alpha. Doveva apparire, per certi versi, la promessa che un giorno quel ragazzo era destinato a diventare membro effettivo, e non più onorario, del branco.

Dopo qualche secondo, Derek si allontanò leggermente dal collo del ragazzo per controllare se il marchio era stato fatto nel modo corretto. Non poté impedirsi un sorrisetto orgoglioso quando, analizzando con occhio critico l’impronta rossa dei suoi denti sulla superficie morbida, capì di aver fatto un buon lavoro.

Stiles, però, non doveva pensarla alla stessa maniera, visto che aveva trattenuto il respiro per tutto il tempo e sembrava un groviglio di emozioni caotiche. Derek alzò le mani di fronte a sé, pronto a spiegare tutta lo storia, ma non ci riuscì. Ovviamente.

Un brivido di panico lo percorse quando vide gli occhi del ragazzo dilatarsi come due palline da golf, dato che la cosa non prometteva nulla di rassicurante. Derek era quasi sicuro di aver visto un’enorme lampadina accendersi sopra la sua testa , accompagnata da una brusca accelerazione del battito cardiaco.

Stiles si sciolse improvvisamente in un sorriso a trentadue denti prima di gettare le braccia al collo di Derek e baciarlo, la felicità che sprizzava da tutti i pori. Derek sgranò gli occhi per la sorpresa e, per un momento, fu completamente incapace di reagire. Poi tentò di scrollarselo di dosso, azione che gli riuscì subito perché, diciamocelo, tra la forza di un umano e quella di un licantropo c’era uno scontro impari. Ma che cosa era preso a quell’idiota?

«Che diamine-», cominciò Derek ancora sconvolto, ma Stiles lo travolse con la sua parlantina in piena.

«O mio Dio, o mio Dio! Lo sapevo, lo sapevo!», esclamò saltellando euforico, «Tu sei innamorato di me! Dovevo capirlo dal tuo atteggiamento così aggressivo e dalle occhiate truci! Per non parlare di tutte le volte che mi hai salvato… Cercavi di nascondermi che provavi qualcosa per me, per paura che io non ricambiassi. Ma, amico, questo è il tuo giorno fortunato, perché anche tu mi piaci!»

Derek lo guardava confuso, non in grado di assimilare quella marea di informazioni sparate alla velocità della luce da uno Stiles vagamente sull’orlo di un collasso per la gioia. E poi la consapevolezza lo colpì in faccia con una mazza. Di ferro.

Stiles aveva interpretato il suo tentativo di salvargli la vita –perché di questo si trattava, visto che il morso l’avrebbe ucciso di certo- come un maledetto succhiotto. Come se Derek andasse in giro a farli al primo che passava. Va bene, Stiles non era proprio il primo che passava, ma la cosa era comunque assurda.

«No! No, Stiles, non provare neanche-», blaterò agitato mentre gesticolava con le mani in maniera disperata, ma anche questa volta non gli fu concesso di finire la frase.

«Tranquillo, non proverò a dirlo nemmeno a Scott, se è questo che vuoi. La nostra sarà una relazione segreta», lo rassicurò facendogli un occhiolino. Stiles si avvicinò a Derek e gli stampò un bacetto sulla guancia, correlato da un «Ora vado. Ci vediamo dopo, tesoro!», per poi correre via dal suo appartamento tutto eccitato.

Derek rimase imbambolato in mezzo alla stanza, perché quello era troppo persino per lui. Ma, ovviamente, per quel giorno la sua dose di casini non era ancora finita, come capì quando Scott, pochi attimi dopo che Stiles era uscito, entrò e gli si piazzò davanti, uno sguardo preoccupato che gli increspava la fronte. Probabilmente aveva sentito tutto e ora voleva delle spiegazioni per chiarire quell’equivoco.

«Scott, devo parlarti di quello che è successo con Stiles», esordì, vagamente sollevato all’idea di poter sistemare le cose.

Scott alzò la mano per interromperlo, mentre i suoi occhi assumevano una sfumatura comprensiva. Grazie a Dio, doveva aver capito che era stato tutto un fraintendimento.

«Tranquillo, Derek, non devi spiegarmi nulla. Lo so che Stiles è una persona fantastica e che, davvero, è impossibile non adorarlo e sono felice che lui sia felice, anche se con te.»

A quelle parole la speranza che Derek aveva riposto in Scott si sgretolò.

Il ragazzo prese un profondo respiro e, improvvisamente, tutta la comprensione era svanita nel nulla. «Ma prova solo a spezzargli il cuore o a farlo soffrire e giuro su quello che vuoi che ti ammazzo. So come fare e non avrò pietà», lo minacciò con uno sguardo serio da far paura e un dito puntato sul suo petto.

Derek voleva prendersi la testa tra le mani e strapparsi i capelli. Possibile che fossero tutti matti da legare lì?

Inalò una grande boccata d’aria e si fece coraggio. Doveva imporre la sua autorità di alpha e farsi ascoltare. Forza, Derek!

«Senti, non è come pensi…»

E poi fece irruzione il resto del branco, tutti in agitazione. C’era Isaac che non stava letteralmente più nella pelle per sapere per filo e per segno cosa fosse successo.

Doveva prendere seriamente in considerazione l’idea di insonorizzare la stanza, giusto per avere un po’ più di privacy ed evitare situazioni del genere.

Fu Erica la prima a parlare: «Capo, abbiamo sentito che non volevi che Stiles dicesse in giro che voi