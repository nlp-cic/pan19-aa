quella voce, Liam stesso erano un colpo al cuore per Zayn, che da sempre aveva saputo di essere attratto sia dagli uomini sia dalle donne, ma mai in vita sua aveva sentito una tale connessione con qualcuno. E non era lui ad essere irreale, ma era proprio quel ragazzo seduto accanto lui ad essere tanto indifeso e fragile, ma incredibilmente forte – una rosa o una stella troppo lontana per non spingere chiunque ad adorarla, anche senza prove della sua esistenza. Liam era la stella a cui lui avrebbe consacrato la sua vita.

*

Erano passati un paio di giorni da quella incomprensibile chiacchierata con Liam e ogni singolo minuto trascorso da quel momento era una stilettata al cuore per il fantino, che sentiva materialmente il tempo rimasto a disposizione per comprendere meglio l’allevatore diminuire considerevolmente. Neppure le lunghe passeggiate con Reeva, per migliorare la sua resistenza, riuscivano a rilassarlo del tutto – quasi del nulla – e il non avere più avuto occasione per parlare con Payne poteva solo peggiorarla: secondo Louis si era preso una bella sbandata per il ragazzo più piccolo e sinceramente Malik non si sentiva di dargli torto . o si era innamorato di lui, o avrebbe dovuto farsi ricoverare da qualche bravo analista per curare la sua ormai evidente anche a lui ossessione.

Anche ora, mentre cavalcava senza preoccuparsi di tenere sotto controllo la strada, non riusciva a fare a meno di preoccuparsi di controllare ossessivamente il suo cellulare sperando di ricevere un suo messaggio o una sua telefonata, ma inutilmente. L’unica nota positiva in tutto questo era che Perrie aveva messo fine alle sua chiamate isteriche nella notte, o ai suoi messaggi sporchi che lo spingevano a domandarsi per quale motivo avesse sprecato parte del suo tempo con lei: ora come ora, con gli occhi dorati di Liam marchiati a fuoco nel retro dell’iride, non ne capiva l’utilità, anzi ne rabbrividiva disgustato.

Finalmente la telefonata era arrivata, ma non era andata come Zayn aveva pensato: tutto ciò che aveva guadagnato era semplicemente stato un rimprovero per l’ora tarda e per il fatto che si fosse perso, nessuna preoccupazione, nessun pensiero gentile. Sembrava che da quella sera la situazione si fosse solamente congelata, come se nulla fosse mai accaduta veramente, come se quella sera non fosse stata importante. Eppure lo era stato, importante: era stato importante per Zayn, quella sera Malik aveva capito di essersi innamorato di Liam Payne e lo aveva ammesso a sé stesso, così come aveva sempre fatto per qualsiasi persona di qualsiasi sesso si fosse invaghito fino a quel momento.

Al contrario, Malik non aveva certezza alcuna che Payne fosse gay o bisessuale, non sapeva neppure se avesse ripreso ad odiarlo o se quel principio di sentimenti che aveva intuito nei suoi occhi quel famoso sabato fosse il germoglio di un qualche sentimento superiore. Non sapeva nulla, ma desiderava tanto qualche certezza, qualcosa che lo spingesse a sperare un poco: Liam Payne si era preso un pezzo del suo cuore e buona parte del suo cervello e non sapeva come fare per non ferirsi, per non soffrire più di quanto stesse già facendo – gli avrebbe spezzato il cuore, ne era consapevole e non sapeva come impedirglielo.

“Cosa avremmo dovuto fare se ti fossi perso? Cosa avresti fatto se ti fossi perso, idiota di un Malik?”

Liam doveva avere una qualche fissazione per i muri considerando che era appena stato appeso a quello delle scuderie e come la prima volta Zayn non poteva non vedere l’erotismo di tutta la situazione: i muscoli contratti per lo sforzo, la mascella squadrata e l’accenno di barba poco curata erano dettagli di poca importanza rispetto ai capelli lasciati crescere da quando aveva iniziato a vivere in quell’allevamento, rispetto agli occhi dorati che nascondevano troppe parole. Parole che non sapeva se temere o desiderare succhiare dalle sue labbra quasi fossero miele: oh, quel dannato psicopatico gli aveva fottuto il cervello. Come avrebbe resistito per tutto il tempo necessario all’allevamento di Reeva?

“Ammettilo Payne, ti eccita sbattermi al muro.”

Non si poteva dire che Zayn Malik giocasse correttamente, quando voleva una cosa se la prendeva senza rimorsi ne rimpianti e Dio solo sapeva quanto volesse Payne e finalmente, stretto tra il muro e il suo corpo solido aveva la certezza che neppure Liam fosse tanto indifferente al suo corpo. Lo voleva e se lo sarebbe preso, in qualsiasi modo.

***

Qualcosa era cambiato nuovamente nei rapporti tra Malik e Payne, ma per una volta ciò non dipendeva dall’umore e dai desideri dell’allevatore: chi davvero teneva le redini del loro strano “corteggiamento” per la prima volta era Zayn, le tirava quando voleva rallentare, farlo impazzire dal desiderio e dall’eccitazione, le allentava quando non desiderava altro che quest’ultima governasse quella che a tutti gli effetti sembrava la più malsana delle amicizie – nessuno osava dire una parola a riguardo, ma riusciva leggere gli sguardi dei suoi coinquilini: sapeva che intuivano qualcosa, ma non riusciva a capire cosa pensassero a riguardo. Certo era che entrambi erano grandi e vaccinati e nessuno avrebbe avuto diritto a dire nulla a riguardo, ma avrebbe preferito avere l’approvazione di Ruth e Nicola piuttosto che la preoccupazione che avvelenassero il suo piatto.

“Dimmi Malik, ti sei divertito a sbattere il tuo bel culetto in faccia a Devine stamattina? Rischi di far ingelosire l