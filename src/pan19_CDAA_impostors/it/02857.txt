da Smythe, ma non pensava potesse essere così sfacciato. 

“Bene,” risponde sicuro così da non mostrargli il disagio che gli ha provocato, “desideri altro? Per esempio un calcio nelle palle?”. 

“No, sto bene così.” Risponde lui senza dargli soddisfazioni con il suo solito ghignetto sulla faccia che a Kurt fa venire solo voglia di toglierlo a suon di schiaffi. 

Mentre se ne va per andare a prendere la sua ordinazione Kurt lo sente ridacchiare senza contegno. Non è una risata di quelle serene, contente, ma solo di scherno perché, nonostante tutto era riuscito, ancora una volta, a mettere nel sacco l'ingenuo Kurt. Per l'ennesima volta quindi si sentiva come se non valesse nulla e ora gli sembra di non essere più nemmeno in grado di rispondere a tono alle provocazioni e, diavolo, la lingua tagliente è tutto ciò che gli rimane, se non riesce ad aiutarsi con quella è un ragazzo finito. 

 

 ***

 

Blaine non riesce a fare a meno di ricordare quello che è successo quella mattina, prima che Kurt cominciasse il suo turno al Lima Bean. 

“Credo che stiate tutti impazzendo” comincia Kurt puntando il dito principalmente contro Artie che sembra essere il primo sostenitore di quella cosa assurda che è la ricerca della nuova Rachel. Non capisce cosa diavolo stia succedendo, ma sembrano tutti convinti che qualcuno di loro possa occupare il posto di Rachel all'interno del Glee Club, il posto della diva dall'innato talento che, grazie a questo – e anche ad una personalità di certo non semplice da gestire – aveva ottenuto nel corso degli anni tutti gli assoli sia nelle esibizioni non ufficiali, sia durante le gare.


Kurt la credeva una stupidaggine bella e buona per quanto lui stesso, anni prima, aveva gareggiato contro Rachel per un motivo simile – e avrebbe vinto se non avesse deciso di togliersi quella possibilità stonando di proposito. Le motivazioni però erano diverse: c'era in ballo la sua canzone preferita di sempre, Defying Gravity, e, soprattutto, non voleva quella gara per prendere il posto di Rachel o per toglierlo ad altri. 



Sull'assurdità della cosa Artie però non sembra essere dello stesso parere. “Kurt, capisco il tuo stupore, ma è il corso naturale delle cose”.


“E poi,” si intromette Tina ancora in piedi al centro del palco dell'aula magna, “parli proprio tu che hai passato due anni a monopolizzare le lezioni del Glee con la stupida rivalità tra te e Rachel”.


Kurt vorrebbe risponderle male, ma sinceramente non se la sentiva di tirare su questioni inutili finendo per litigare con tutti i membri del Glee che sembrano essere tutti d'accordo sul fatto che qualcuno possa sostituire Rachel. 



Così, senza perdere ulteriore tempo prezioso della sua vita, si allontana dall'aula magna, salutando tutti con uno svelto segno di resa per fargli capire che, ironicamente, avevano ragione loro e non voleva discutere oltre. 



Sente la voce di Blaine chiamarlo, ma decide di non fermarsi, non questa volta; non sa se alla fine si troverà a discutere di nuovo di questo con lui, probabilmente sì, ma al momento l'ultima cosa che vuole fare è litigare con Blaine soprattutto considerando le ore che dovrà passare, di lì a poco, al bancone del Lima Bean. 


 

Blaine sa che Kurt ha ragione e che non c'è modo di contraddirlo, ma per loro quella cosa è importante. Vivono un momento di gloria, una gloria così effimera che basterebbe poco per farla crollare: l'atteggiamento sbagliato; qualche discussione con chi nella scuola sta ancora al vertice; una sconfitta nelle competizioni. 

Ovvio, la sopravvenuta popolarità ha reso molto più facile per tutti avere, in maniera naturale, quell'atteggiamento di superiorità che li avrebbe aiutati in futuro a rimanere delle celebrità a scuola. Si sono scoperti più cinici e malvagi di quanto nemmeno loro pensassero. L'adrenalina nel dire di no a una persona che si presenta ai provini, quando invece gli anni scorsi erano costretti a dire sì a chiunque, è esaltante e non fa altro che accentuare la loro idea di essere al centro dell'universo scolastico in questo momento. 

Kurt, ovviamente, non può capire perché fa parte della vecchia guardia, quella che non ha mai saputo cosa volesse dire popolarità in quella scuola e quindi avere un atteggiamento volto a garantirla. E poi, deve ammetterlo, tutta questa celebrità è appagante e non ha nessuna intenzione di perderla. 

L'unica cosa che gli dispiace è che Kurt se ne sia andato in quel modo, senza accettare giustificazioni, convinto che tutto quello che ha detto fosse la verità assoluta. Questa è una di quelle cose di Kurt che meno ama, ma fa parte di lui questa sicurezza imprescindibile in se stesso e nelle proprie idee. 

“Hey Blaine, ma l'hai vista?” La voce di Tina lo distrae dai propri pensieri; quando si gira vede l'amica indicare la signora della mensa. “Tra un po' non passerà per il corridoio” aggiunse ridacchiando.

Anche Blaine ride, ma è fintamente divertito dalla cosa perché, di base, non è il genere di persona che prende in giro gli altri. Semplicemente, se vuole mantenere la propria popolarità, deve risultare più duro con le persone che la società considera dei reietti. 

“Se l'