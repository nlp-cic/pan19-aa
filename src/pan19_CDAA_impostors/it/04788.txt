accarezzare la coscia dell’Orco attraverso la sua tunica da sciamano. Quest’ultimo si agitò leggermente sul posto e coprì la sua mano minuta con la sua, enorme al suo confronto, in uno spontaneo gesto d’affetto e protezione.
Jaina lasciò la mano sotto la sua e riportò la sua attenzione al resto dell’arena, passando in rassegna gli ospiti che continuavano ad arrivare. Vide Baine Bloodhoof arrivare con un piccolo seguito di Tauren che non riconobbe. Il suo sguardo vagò tra gli spalti per andare a cadere su di lei e su Thrall, ai quali rivolse un tacito cenno di saluto che la coppia ricambiò.
Arrivarono i Troll e Vol’jin si andò a piazzare vicino a Baine senza alcuna esitazione. Gli Elfi del Sangue arrivarono insieme al decaduto re di Gilneas, che invece si diresse verso Varian, posizionandosi vicino a lui in silenzio, come se si sentisse fuori luogo o addirittura indesiderato.
L’arena si riempì lentamente di spettatori, ma ancora dei due protagonisti dell’evento non c’era alcuna traccia. Jaina stava iniziando ad incuriosirsi quando un corno risuonò al di sopra del frastuono delle chiacchiere di tutta quella folla stipata insieme, che tacque velocemente come intimorita dal rumore.
Le attenzioni di tutti si focalizzarono sull’anomala coppia che si fece pian piano strada verso il centro dell’arena, composta da nientemeno che Shandris Feathermoon e Malkorok.
«Non posso credere che abbia coinvolto persino Shandris in questa follia…!» commentò a bassa voce Malfurion, in tono decisamente disperato e senza avere un interlocutore preciso cui rivolgersi. Thrall e Varian quasi nello stesso istante ebbero l’impressione che avesse bisogno di un po’ di sostegno e gli batterono una pacca amichevole sulle spalle, una per ciascuna. Jaina sorrise teneramente dinanzi al loro gesto.
L’Orco Roccianera non pareva essere molto a proprio agio dinanzi a quella folla, al contrario di Shandris; infatti fu proprio quest’ultima a prendere la parola per prima: «Benvenuti a tutti voi! Vi porgo i saluti da parte di entrambi i protagonisti della sfida che inizierà a breve, la Gran Sacerdotessa  Tyrande Whisperwind e il Capoguerra Garrosh Hellscream, per risolvere definitivamente la contesa della regione di Valtetra e delle sue risorse».
Seguì un silenzio di tomba. Non si udivano neanche i versi degli animali nei dintorni. In quel frangente il rauco schiarirsi della voce di Malkorok parve riverberare con ancora più enfasi, così come le parole che seguirono: «Salutate adesso i due sfidanti!».
Tyrande e Garrosh fecero il loro ingresso in arena mentre il pubblico si riprendeva dal momentaneo stato catatonico per acclamarli. L’Orco e la Kaldorei indossavano entrambi solamente un accappatoio, l’uno rosso e l’altra blu, e camminarono sul prato a piedi nudi, portandosi ciascuno accanto ad una delle due panche.
Garrosh divorò a lunghe falcate la breve distanza, giungendo per primo a destinazione. Con un gesto teatrale si slacciò l’esile cintura che gli teneva chiuso in vita l’accappatoio e con un grido di battaglia gutturale e animalesco lo aprì, lacerandolo a metà per l’impeto violento. Le sue spalle massicce e muscolose apparvero tra i brandelli di tessuto come se la loro poderosa massa fosse stata la causa principale di quella specie di brutale esplosione. L’indumento in quel momento pareva essere troppo piccolo per riuscire a contenere il suo corpo. Gonfiò il torace tatuato e si liberò dei resti dell’accappatoio, divaricando leggermente le gambe robuste mentre si mostrava completamente nudo al pubblico.
Malfurion, Thrall e gli altri due casualmente si ritrovarono seduti più vicini al punto in cui si trovava Garrosh che non a Tyrande e l’angolazione permetteva loro di avere una visuale discreta dell’attrezzatura da riproduzione dell’attuale Capoguerra dell’Orda.
A quella vista il primo istinto che ebbe Thrall fu di coprire il viso di Jaina sfruttando per intero il suo palmo; ciononostante, si costrinse a serrare il pugno libero e tenerlo fermo appoggiato sulla coscia più vicina a Malfurion. La maga era una donna adulta e non era la prima volta che nella sua vita vedeva il fallo di un Orco, di questo era più che certo: se ne era premurato lui in prima persona.
Garrosh ruotò lentamente su se stesso per farsi vedere da tutti. Il fatto che lo esibisse con tanta leggerezza mise Thrall non poco a disagio, ma cercò con tutto se stesso di non darlo a vedere nonostante si sentisse la faccia ardere. Sentì la mano dell’Umana ruotare piano sotto la sua e le sue dita tendersi per intrecciarsi alle sue. Alla fine fu lei a dare conforto a lui e non lui a proteggerla da quella visione vergognosa.
Il momento di gloria di Garrosh - se così si poteva definire - con le sue acclamazioni e i cori di incitamento lasciarono il posto al momento di gloria di Tyrande.
L’Elfa della Notte lasciò scivolare elegantemente e con fare seducente l’accappatoio dalle sue spalle, sorreggendolo coi gomiti. La metà superiore del suo corpo venne alla luce, i seni morbidi e procaci completamente nudi. Con le dita affusolate aprì la cintura e con un unico e fluido movimento lasciò che l’indumento scivolasse fino sul prato, tracciando un semicerchio attorno a lei.
Malfurion latrò costernato vedendola mettere in mostra la vita stretta, i bei fianchi sodi e le cosce rotonde, nonché i glutei tonici e ovviamente il pube depilato alla