che non lo avrebbe lasciato solo, non quella notte.
McCoy sospirò pesantemente, trangugiando un altro sorso di the, senza protestare, sapeva che era una partita persa in partenza, se Jim aveva deciso di restare nulla gli avrebbe fatto cambiare idea, e in realtà gli era immensamente grato per la sua presenza.
“Ti va di parlare?” domandò il capitano riscuotendolo dai suoi pensieri, posandogli una mano sul braccio.
Il dottore scosse la testa e i suoi occhi si inumidirono e questo allarmò Kirk ancora di più: quel giorno non c’erano state emergenze; era stata una giornata relativamente tranquilla.
“Ehi” disse dandogli un colpetto sulla spalla “Sai che puoi dirmi tutto.”
Leonard bevve un lungo sorso di the, quindi scosse la testa.
“Ci sono segreti che è meglio se rimangono tali” sussurrò “Non sopporterei mai il tuo disprezzo.”
Kirk sbatté perplesso le palpebre, il suo cervello impiegò qualche secondo a comprendere il significato della frase.
“Disprezzo? Bones come puoi anche solo pensare a una cosa del genere?”
McCoy abbassò lo sguardo incapace di sostenere quello dell’amico.
“Oggi è l’anniversario della morte di mio padre.”
“Mi dispiace, non sapevo che fosse proprio oggi” affermò, Leonard non gli aveva mai raccontato molto di suo padre, sapeva che era venuto a mancare prima del divorzio con la moglie, ma il dottore non ne parlava mai.
“Com’è morto?” si azzardò a chiedere, anche se dubitava che Leonard glielo avrebbe confidato.
“L’ho ucciso io.”
Il respiro si bloccò nella gola del capitano, lo fissò incredulo, non poteva credere a una cosa del genere ma, prima di riuscire a formulare una frase decente, l’ufficiale medico capo riprese a parlare: “Mio padre era malato: una patologia rara e incurabile. Nonostante i medicinali e gli antidolorifici soffriva ogni giorno di più. Ho studiato tutti i trattati di medicina, ho consultato tutti i medici che ho potuto, ho collaborato con dei ricercatori, ma non c’era nulla che io potessi fare, ogni giorno andavo da lui, e mio padre mi chiedeva sempre la stessa cosa: -Leonard, metti fine alla mia sofferenza.- Quando ha smesso di parlare  erano i suoi occhi a implorarmi; veniva corroso dalla malattia, inesorabilmente. Alla fine ho ceduto alla sua supplica.”
Kirk ascoltava in silenzio, si limitò a posare la sua mano su quella del dottore per fargli capire che gli era vicino.
Gli occhi scuri di Bones erano pieni di lacrime “Ho spento i supporti vitali” singhiozzò coprendosi il volto con una mano. Ricordava ancora la terribile sensazione che aveva provato, si era ripetuto centinaia di volte che stava facendo la cosa giusta, ma  nonostante tutto si sentiva un assassino.
“Hai solo esaudito la sua richiesta” bisbigliò Jim, non riusciva nemmeno a immaginare cosa avesse potuto provare in quel momento il suo amico e come doveva sentirsi in quel momento.
“Tu non capisci” gridò alzandosi in piedi e camminando avanti e indietro furioso, scagliando con violenza la tazza contro la paratia.
“Due settimane dopo hanno scoperto e sintetizzato una cura. Due fottutissime settimane.”
Kirk rimase senza fiato e riuscì solo a mormorare: “Non potevi saperlo.”
Bones tornò a sedersi pesantemente sul letto, prendendosi il capo tra le mani, singhiozzi secchi e aspri gli scuotevano il petto.
Il senso di colpa, il rimorso lo avevano logorato giorno dopo giorno, mese dopo mese, anno dopo anno.
Non era mai riuscito a perdonarsi per aver fatto quella scelta, se solo avesse aspettato, se… se… se…
Jim si protese e lo abbracciò; McCoy lottò debolmente per allontanarlo, ma Kirk lo impedì.
“Sono un assassino” biascicò.
“Questo non è vero!” ribatté con fermezza Jim. “Hai sottratto alla morte tante vite tra cui la mia! Se non fosse stato per te, non saremmo qui ora a parlare.”
“Ti sei salvato grazie al sangue di Khan.”
“Mi sono salvato per la tua intuizione. Se non avessi sperimentato il suo sangue sul tribolo morto, ora non sarei qui. Sei un uomo eccezionale e un medico più che competente.”
Bones non lo ascoltava “Ho fallito con mio padre, con mia moglie e con Joanna.”
“Smettila Leonard!” esclamò scuotendolo per le spalle, era davvero angosciato nel sentirlo parlare così.
“Quante volte mi sei stato vicino? Quante? È merito tuo se sono salito sull’Enterprise o te ne sei dimenticato?”
McCoy scosse la testa, non voleva ascoltarlo era più facile lasciarsi travolgere dalla disperazione. Voleva punirsi per quello che aveva fatto.
Rabbia frustrazione e rimorso… rimorso… rimorso! Quello non lo aveva mai abbandonato.
Se abbassava le palpebre, vedeva gli occhi di suo padre, così simili ai suoi, implorarlo di aiutarlo, di mettere fine alla sua agonia… alla sua vita.
Dicono che i genitori non dovrebbero sopravvivere i figli, ma è anche vero che un figlio non dovrebbe mai dover essere costretto a compiere un gesto simile, togliere la vita al proprio padre, ma lui non aveva potuto ignorare la supplica che vedeva negli occhi di suo padre, non aveva potuto e aveva ceduto.

“Len” mormorò con dolcezza passandogli una mano tra i capelli. “Guardami” lo spronò e solo quando