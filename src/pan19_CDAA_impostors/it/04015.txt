quel viso bagnato di sudore e ancora schifosamente splendido: « Non funziona, Tony »

« Cosa mi dici mai, Steve! Non me ne sono per niente accorto! » brontola sarcasticamente Tony fingendo stupore. Sbuffa e lancia il cacciavite nella cassetta degli attrezzi. Se ci fosse Pepper, questa gli direbbe che non ha senso prendersela con oggetti inanimati e che è nel ragionamento che può trovare tutte le risposte. Tony ripensa al suo viso entusiasta mentre gli da del genio e si trova a sorridere, più tranquillo. « Ok, bisogna scambiare strategia: vado a prendere la fiamma ossidrica! »

Steve lo prende per il braccio e gli fa cenno di aspettare. Dentro l’armadietto perfino Loki ha trattenuto il fiato nel sentir parlare di fiamma ossidrica; fa fatica a vederlo oltre quella piccola grata posta in alto all’armadietto. Probabilmente Loki è troppo basso e giusto Steve che è alto un pino e poco più può riuscire ad arrivare e guardarlo dall’alto.

Non gli piace come Steve gli tiene il braccio. È una cosa che era solito fare alle medie, quando era ancora il piccolo gracile Steve che si sentiva in dovere di fargli da madre nonostante non glielo avesse chiesto nessuno. A Tony non piace ricordare il suo rapporto con Steve all’epoca: la sua presa ferrea, il suo lamentarsi nel sentirgli dire parolacce ed insistere nel voler pranzare ogni giorno assieme. Gli da fastidio ricordare quanto siano stati vicini all’epoca e quanto adesso siano diversi: Tony si è iscritto al club di chimica e falegnameria, Steve a quello d’arte; Tony è stato preso di mira per tutto il primo anno, a Steve è stato chiesto insistentemente di unirsi a svariati club sportivi; Tony è stato ficcato nel bidone della spazzatura e non riusciva più ad uscire, Steve è rimasto a guardare e si è dileguato senza prestare ascolto alle sue richieste di aiuto.

« Prova ad allentare il lucchetto, io tiro l’anta verso di noi » ordina Steve con voce calda e ferma. Tony può solo annuire ed estrarre dalla cassa degli attrezzi una forcina che avvicina subito al lucchetto.

Steve si toglie la felpa e l’improvvisa apparizione dei suoi bicipiti perfetti manda in stand-by il cervello di Tony per qualche secondo. Questi, infatti, spalanca gli occhi e serra la bocca in un’espressione tra lo stupito e il “non ero alla ricerca di questo”. L’altro, fortunatamente, non pare essersene accorto ed ha rivolto le proprie attenzioni verso l’anta. Prende un bel respiro e la artiglia. Tony quasi si ferma dall’armeggiare con il lucchetto per osservare quei muscoli delle braccia flettersi nel cercare di forzare il lucchetto. Apre la bocca e d’improvviso la Scimmia Urlante nella sua testa prende ad agitarsi. Non sa cosa dovrebbe fare, cosa dovrebbe dire, se continuare a guardare Steve o prendere improvvisamente le distanze da quello che pare a tutti gli effetti un qualche dio intento a piegare una mostruosa creatura.

Da semplicemente aria alla bocca: « Dimmi un po’, Steve, cosa fai nel tempo libero? Vai a sollevare vagoni del treno? Salvi orsi dalle rapidi? Recuperi antiche reliquie in templi sperduti nella giungla? Posso venire anche io o è appannaggio solo di Barnes farti da spalla? »

« Tony, il lucchetto » balbetta l’altro continuando a tirare e la sua espressione affaticata tanto basta per farlo tornare a lavoro. Tony torna ad inserire la forcina nel lucchetto e dopo qualche secondo si sente un qualche tipo di scatto. Steve smette di tirare ed il lucchetto scivola sconfitto a terra.

Loki, nell’armadietto, ha le spalle ancora contro il muro. Se li fissa con gli occhi spalancati. Ha un occhio pesto e questo basta a Tony per capire come abbiano effettivamente fatto ad inserirlo là dentro. Steve, accanto a lui, riprende fiato e tiene la mano sulla spalla quasi a volersi in qualche modo congratulare; Tony si scosta lentamente e lancia la forcina dritta nel cesto degli attrezzi.

Viene richiamato dal un improvviso flash proveniente dal corridoio e si gira incuriosito, subito imitato da Steve che si è appena rimesso la felpa.

« Era Parker quello? » domanda, quasi retoricamente – dato che ha immediatamente riconosciuto il suo profilo e la macchina fotografica che è solito sfoggiare in giro in occasione di qualche occasione scolastica. Loki esce dall’armadietto, allontana la cassetta degli attrezzi e si sporge a sua volta verso il corridoio.

« Da quanto tempo era qui? » domanda leggermente stordito Steve, chiudendo l’armadietto ancora segnato dalla presa ferrea delle sue mani.

 

 

« Abbastanza tempo per farci un intero servizio fotografico » conviene Tony, portando entrambe le mani sui fianchi ed annuendo con convinzione. « Sul serio, ha pubblicato quasi venti foto dei bicipiti di Steve. Era un inserto speciale. Mai vista tanta gente con in mano il giornalino della scuola come in quella settimana! »

Raccontare l’imbarazzo di Steve per la cosa è più complicato. Oltre al set di foto c’era un articolo scritto dallo stesso Parker in cui veniva raccontata la vicenda, spiegato il fenomeno del bullismo che affliggeva ancora la scuola ed un lungo elogio alla figura di Steve Rogers che era stato eletto paladino dei più sfortunati. Tony veniva citato due o tre volte. Ovviamente si era andato a lamentare con Parker, ma questi –