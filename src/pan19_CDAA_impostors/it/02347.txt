fermò quel massaggio, lasciandolo sfumare per non destare sospetti “La teoria del meteorite non è accertata, né tanto meno quella dell'era glaciale.”“Mh.” mugolò John che riaprì gli occhi quando sentì il massaggio scemare “E allora cosa sarebbe stato, genio?”Sherlock tornò ad osservare la televisione con noncuranza “Iperspecializzazione.” sentenziò sicuro “Avevano un'alimentazione troppo selettiva. Ciò ha giocato contro di loro. È successa la stessa cosa con le Australopitecine Africane che...”“Stop, stop, stop.” implorò John con un accenno di risata “Non ce la posso fare ad ascoltare una lezione di Paleoantropologia in questo momento. Abbi pietà di me e speriamo ci siano le api.”“Umpf.” Sherlock si finse offeso, ma in realtà fu intimamente contento di registrare che entrambe le loro erezioni si stavano rilassando completamente “Toh. Ci sono i grandi felini.”“Belli.” commentò John con un sorriso.“Lascio qui?” chiese Sherlock e anche se l'altro annuì soddisfatto, sapeva che John si sarebbe comunque addormentato di lì a poco, ma non gli interessava molto: l'importante era che il suo amico stesse via via rilassandosi al punto da riuscire a vivere anche momenti di relax. Lo strinse affettuosamente e, come aveva ponderato prima, decise di trascorrere il resto della serata e della nottata con il dolce peso di John su di sé. 



°oOo°

Sherlock iniziò a predisporre John per l'effettuazione dell'elettroencefalogramma: bagnava accuratamente con acqua e gel i punti interessati e poi incastrava l'elettrodo tra la cuffia di plastica e il cranio, stando ben attento che tutti i percettori sistemati rimanessero fermi nel punto designato.Intanto, nella tasca dei pantaloni di Sherlock, il suo cellulare vibrava ad intervalli regolari. Erano trascorse cinque settimane dal misfatto e Sherlock era raramente uscito di casa, quindi a John non ci volle molto per intuire chi fosse il mittente di quegli insistenti messaggi di testo.“Sherlock.” sospirò John “Credo che Lestrade abbia bisogno del tuo aiuto.”Sherlock, d'altro canto, simulò una certa indifferenza di fronte all'argomento “È giunto il momento che Lestrade impari a svolgere il lavoro per il quale è pagato.”John, tuttavia, non avrebbe creduto alla noncuranza di Sherlock a riguardo dei crimini di Londra neanche se l'avesse confermato l'interrogatorio di un poligrafo infallibile “Sai cosa intendo.”Sherlock sbuffò teatralmente “Sono stato impegnato.”“A guardarmi dormire?” lo provocò John, inarcando un sopracciglio.L'altro mugolò scocciato, ma non per questo calò la sua precisione nella sistemazione degli elettrodi “Ascolta. Se ci fosse stato qualche caso veramente importante, non solo si sarebbe presentato qui, ma sarebbe intervenuto anche Mycroft.” fece una piccola pausa durante la quale si spostò sulla parte frontale del cranio di John “E invece nulla. Nessun caso di importanza nazionale. Londra è salva. Io posso stare a casa.” ogni frase era intervallata da una piccola pausa, l'antecedente come conseguenza della successiva.“A guardarmi dormire.” ripeté John e questa volta ricevette una biccellata in piena fronte da Sherlock “Ouch!”“Devi stare zitto e immobile durante questo esame.” si giustificò Sherlock con un ghigno serafico.“So come funziona un EEG.” bofonchiò John.“E potenziali evocati.” suggerì Sherlock.“So anche come funzionano i potenziali evocati.” sottolineò con la faccia di uno che era stufo di ricordare che chi aveva davanti sarà pur stato Sherlock Holmes, ma lui era pur sempre un medico.Sherlock, tuttavia, sembrava divertito dal fatto di essere riuscito a stuzzicare il proprio amico “Allora taci, John.” una volta concluso il proprio lavoro, fece un passo indietro per osservarne il risultato. Estrasse poi il cellulare, ma se John sperava che gli avesse finalmente dato retta, dovette ricredersi quando vide il flash della fotocamera illuminarlo per una frazione di secondo.“Sherlock.” lo redarguì John che, tuttavia, non protestò nel momento in cui l'altro gli fermò i movimenti oculari utilizzando due batuffoli di cotone tenuti fermi con del nastro adesivo “Rispondi a Lestrade.”“Dopo. Ad esame concluso.” gli assicurò il consulente investigativo che, dopo aver sistemato un led rosso davanti a John e due elettrodi sui polsi per misurare la frequenza cardiaca, spense la luce, si avvicinò al computer e avviò il programma, captando le prime onde di prova e segnalando gli stimoli auditivi corrispondenti “Ora resta fermo ed immobile. E rilassati, soprattutto.”“Gli stimoli a cui mi sottoporrai saranno standard?” chiese John e sentì sbuffare Sherlock in risposta “Fischietto? Tu che batti le mani? Sequenze di luci lampeggianti?”“Non solo.” sospirò Sherlock, segnando i picchi corrispondenti a quella conversazione “Iniziamo.”John smise di parlare e finalmente l'esame poté iniziare.Durante la prima mezz'ora fu un classico elettroencefalogramma: Sherlock segnalava a cosa corrispondessero i picchi delle onde cerebrali e intervallava fischi a battiti di mani, quindi luci intermittenti di varia intensità. Poi però parlò.“Mary Morstan.” disse e John fece per aprire istintivamente gli occhi, ma il cotone lo fermò.“Scusami. Ma devo controllare i tuoi principali fattori di stress. Ora cerca di tenere gli occhi fermi e ascolta, per favore.”John ruotò il capo verso di lui e se da una parte pensò che sì, Sherlock doveva veramente sentirsi a proprio agio a condurre un autentico esperimento scientifico con