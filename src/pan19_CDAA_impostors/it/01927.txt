la nota acre e ferrosa del sangue che giunge da tempi lontani, mai dimenticati, e in un istante copre e contamina completamente ogni fragranza: è il puzzo ripugnante della sua colpa, delle sue mani lorde di sangue innocente, è il miasma infernale del suo passato che lo prende alla gola e lo soffoca.Di nuovo il vino diventa sangue fra le sue colpevoli mani riportando in vita tremende visioni nella sua mente. Severus serra gli occhi di scatto mentre un gemito sfugge dalle labbra sottili contratte in una smorfia di orrore: quando, quando riuscirà a dimenticare il suo passato?Si obbliga a riaprire gli occhi, a respingere le terribili visioni alimentate dai suoi rimorsi, a ricordare che si tratta solo di vino. Rosso. Profumato. Molto pregiato. Quel vino che in tante lunghe sere solitarie, e interminabili notti di tormento, gli ha tenuto compagnia e l’ha scaldato con il suo calore, sorso dopo sorso, regalandogli un effimero sollievo dalla sofferenza della sua vita, alleviando per poche ore i suoi rimorsi, annebbiando i ricordi nella sua mente.Il mago sospira piano e torna a fissare il rosso rubino del vino, e poi le sue mani eleganti dalle lunghe dita sottili. Pallide. Pulite. Ma sempre colpevoli. Non si può cancellare il passato, non si possono eliminare le scelte sbagliate né gli errori commessi. L’anima non si può lavare, come le mani. E quante volte le ha lavate, le sue mani, continuando a vederle ricoperte del sangue di ogni innocente che non era riuscito a salvare!Sospira ancora, Severus, con rassegnata amarezza, mordendosi piano le labbra, tornando a fissare l’inerme vino.Ne ricorda molto bene il sapore intenso che persisteva a lungo nella sua bocca a consolarlo d’ogni altra sospirata mancanza. Sente ancora il liquido secco carezzargli piano la lingua e il gusto sapido dell’invecchiamento adagiarsi sulle papille gustative in progressive, lente ondate, mentre il tannino avvolge e stringe tutte le mucose; poi gusta con rinnovato piacere la sensazione di caldo, molto caldo, di quel vino generoso dall’elevata gradazione alcolica che scaldava il suo corpo in un abbraccio che non esisteva, carezzandolo con mani invisibili.Il mago chiude ancora gli occhi e inconsapevolmente si lecca piano le labbra abbandonandosi al ricordo di quel sapore dal corpo pieno che riempieva la sua bocca priva d’ogni altra consolazione, rivive come una carezza l’aroma morbido conferito dall’invecchiamento ed apprezza di nuovo la completa armonia del vino pregiato in cui ogni componente è perfettamente in equilibrio con gli altri: sì, Albus era proprio un grande intenditore di vini…Infine la mente del mago ricorda la sensazione conclusiva data dal vino, quel retrogusto strano che iniziava con una nota particolare di melagrana, appena apprezzabile, e poi l’effluvio amaro, l’ultimo ad essere percepito, ma quello che dura di più, intenso e persistente.Amaro.Severus china il capo scrollandolo rassegnato, i lunghi capelli neri che oscillano sul volto pallido coprendolo in parte.Amaro come tutte le umiliazioni subite.Amaro come la tragica consapevolezza delle sue colpe e dei suoi errori, delle scelte sbagliate che gli hanno dannato l’anima.Amaro come i suoi strazianti rimorsi, del tutto inutili per rimediare al passato, per cancellarlo, per dimenticarlo.Amaro come il terribile dovere che ha dovuto compiere.Amaro come la solitudine di tutta la sua vita.Amaro come una vita mai vissuta.Dannatamente amaro.Alle sue spalle il fuoco sfrigola con vigore nel camino: un ceppo è caduto in avanti, non più sostenuto da quello sottostante che si è dissolto all'improvviso in cenere cedendo all'assalto delle fiamme; un nugolo di scintille incandescenti si sprigiona nella caduta mentre le fiamme si rinnovano e guizzano in alto dando vita ad un altro bagliore, ambrato questa volta, che il mago coglie con la coda dell'occhio nell'istante stesso in cui li riapre.Gli è facile riconoscere anche quella particolare bottiglia, un altro raffinato regalo, sempre di Albus, naturalmente: un whisky delle Highlands settentrionali, ad alta gradazione alcolica e lunga stagionatura in botti di legno pregiato, che il vecchio mago amava condividere con lui la sera tardi, sfuggendo di nascosto al severo controllo di Minerva che cercava di proteggere la sua salute.L'intenso riflesso ambrato sembra catturare tutto il calore delle fiamme che gli hanno dato vita e spegne d'un colpo ogni ricordo del passato accendendo la luce del presente nella luminosa tonalità degli occhi nocciola di Elyn illuminati dal sole.In un istante ogni tragica immagine svanisce nella mente di Severus e le sue labbra si dischiudono in un dolce sorriso innamorato mentre posa la bottiglia di vino rosso e prende delicatamente tra le mani quella del liquore, spesso cristallo istoriato con serpenti d’argento: sì, Albus sapeva essere grandioso nei suoi regali!Torna a girarsi verso il camino, il lungo mantello nero che sfiora la pietra del pavimento in una carezza leggera; ammira l’assoluta limpidezza e l’intenso colore ambrato del distillato e si bea delle sfumature dorate che ondeggiano nel liquido, accese anche dalla danza vorticosa delle fiamme nel camino: gli sembra quasi di ammirare le dolci iridi di Elyn, sorridenti nel sole e colme di quel perdono così a lungo rincorso ed anelato. E il sorriso continua ad aleggiare anche sulla bocca del mago e gioca lieve sulle