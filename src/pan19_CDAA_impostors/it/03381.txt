che è stato in coma. Per dieci anni. Gli hanno sparato, sai, l'hanno ucciso negli scontri, e il suo corpo non è mai stato... Sono andato al suo funerale, Bilbo.”

Bilbo rabbrividisce, quell'ultima frase calma e disperata, lo sguardo del Re che guizza, fuori dalla finestra, le sue mani che afferrano i braccioli.

“La bara era vuota, e c'era una bandiera e la sua foto, niente di più,” continua Thorin in tono apatico, “e mi ricordo di aver pensato che forse lui aveva... di certo mi sarebbe servito il suo contributo negli ultimi dieci anni, sai,” finisce con una breve risatina asciutta, la voce rotta, e seppellisce la testa tra le mani ancora una volta, respirando attraverso il naso, un respiro profondo e netto, e Bilbo è assolutamente impotente, la mano sulla schiena di Thorin all'improvviso troppo piccola e inutile.

Si spaventa quando il Re geme, strofinandosi il volto con le mani un'ultima volta.

“Mi dispiace,” dice lentamente, “Io... io non so cosa fare.”

“È comprensibile,” mugola Bilbo, improvvisamente ricordandosi della sua precedente conversazione con Dwalin per qualche motivo.

“Vorrei poter... Vorrei sapere come aiutarti,” sospira, e con sua immensa sorpresa, Thorin sorride, anche se sobriamente.

“E io vorrei averti potuto avvertire riguardo a questo,” offre, “Mi dispiace tanto il contratto non prevedesse nulla di tutto questo. Probabilmente potresti citare in giudizio la Corona per 'complicazioni inattese' e vincere un sacco di soldi, tra l'altro.”

“No, sono troppo affezionato a tutti voi – a tutto questo, per citarvi in giudizio per aver reso la mia vita un po' più emozionante,” farfuglia Bilbo seriamente, e pensa, beh, questa frase è così tesa che potrebbe essere una corda di violino. 

Ma ha poco tempo per mettere in discussione le sue capacità retoriche, o l'ironia di tutto questo, perché il sorriso di Thorin si allarga, e il suo braccio si muove di soppiatto attorno all'anca di Bilbo, e improvvisamente c'è poco altro da fare che appoggiarsi ad esso, entrambe le mani sul spalle del Re (oh, già le sue spalle preferite in tutto il vasto mondo). Il bacio lo ha piegato in un angolo abbastanza scomodo, ma trova una soluzione in fretta, un ginocchio sul bracciolo, che gli permette di avvicinarsi ancora di più, le sue dita nella barba di Thorin ancora una volta (sospetta che non sarà in grado di trattenersi in questo aspetto molto presto), ed è sollevato nel sentire il Re tranquillizzarsi un po'. Ha bisogno di aiutarlo a rilassarsi come meglio può, e così prende l'iniziativa, baciando l'angolo della bocca di Thorin, la guancia, la pelle morbida solcata dalle rughe degli occhi, lentamente e con cura, la sua presa sulla mascella del Re tenera, ma ferma. Tutto quello che vuole è che quel respiro si calmi, che quel sorriso ritorni, e dopo che preme un ultimo bacio sulle labbra di Thorin, lo guarda negli occhi, optando per il suo sorriso più dolce e mormorando: “Andrà tutto bene.”

È diventato un bugiardo eccellente.

Il sorriso di Thorin non svanisce mai, ed inclina la testa, la mano di Bilbo adesso nei suoi capelli, rassicurante, e pensa, quanto tempo è passato? Tre giorni? Sei passato dai muffin al mirtillo e pomiciare al buio ai colpi di scena che sembrano venire fuori da EastEnders, ed eccoti qui, una stampella emotiva per Thorin, quando in realtà non puoi essere sicuro di sopportare tutto questo per molto tempo. In tre giorni. Dove diavolo ti troverai tra una settimana? 

“Se è davvero... chi dicono chi sia,” mormora Thorin mentre Bilbo si riaggiusta, spostandosi per una posizione migliore sul bracciolo, sedendosi su di esso di traverso in modo che possa tenere un braccio intorno alle spalle di Thorin, “mi dicono che la sua esistenza dovrà essere rivelata il più presto possibile...”

Bilbo ascolta il suo racconto del furore mediatico che sicuramente verrà, osservando le linee decise del suo naso e il luccichio dei suoi occhi, anche nella relativa oscurità della stanza (non si è preoccupato di accendere tutte le luci, a parte la piccola lampada sul comodino, e si chiede, un po' stupidamente, se abbia mai avuto l'opportunità di avvicinarsi a Thorin nella vera luce diurna). Il fatto che Thorin già si fidi di lui così tanto, che è davvero venuto fino alla sua stanza perché aveva bisogno di sostegno, e credeva che Bilbo glielo avrebbe offerto, è la nozione più terrificante, e Bilbo sa che il panico per questo gli schiaffeggerà la testa al momento meno conveniente. Sta tutto procedendo troppo in fretta, e in qualche modo, sa che non ci sarà un momento di pace, non più, non con tutto quello che sta succedendo. Aveva davvero ragione quando aveva predetto che la fine del loro soggiorno presso il rifugio di famiglia avrebbe anche segnato la fine di ogni illusione di calma.

A volte, è quasi convinto che il resto dei suoi problemi si risolverà da solo in qualche modo, ora che Thorin sa di suo padre, e Bilbo non deve mentirgli... tanto – ma poi la paura insidiosa ritorna di