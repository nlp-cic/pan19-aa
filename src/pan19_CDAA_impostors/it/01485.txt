si sentiva nel corpo. La voce di Bellatrix era  euforica più che mai. “Serviti pure, Fenrir, io intanto ho delle faccende da sbrigare… nell’altra stanza. Non mi va di guardare. Draco, vieni con me?” Passi rimbombarono contro il suo orecchio, cadenza che sembrava un rombo cupo dalle profondità della terra…Hermione spostò lo sguardo, mettendo lentamente a fuoco le lunghe gambe di Draco esitare…percepì la sua  voglia aspra e tremenda come un pugnale nella carne…poi l’attimo passò, e le gambe si mossero, Draco seguì sua zia. Ebbe appena il tempo di registrare l’assenza di Lucius, poi ne sentì la voce. “Che cosa succede qui?” Hermione si sentì schiacciare sotto qualcosa di molto pesante, un alito caldo fetido le sfiorò la guancia. Il suo collo era voltato di lato, Bellatrix l’aveva brutalmente schiacciata contro il pavimento freddo, quel lato del volto era insensibile… ma la sua bocca si aprì un una specie di rantolo di puro panico, quando  capì cosa le sarebbe successo. Poi sentì di nuovo la voce di Lucius e… la cadenza regolare dei  suoi passi. “Che cosa pensi di fare, Greyback?” “Ti vuoi servire, Lord Malfoy? Gliela vuoi dare anche tu una  botta?” Fu una faccenda molto rapida e molto dolorosa, almeno per Greyback. Un secondo prima il viso duro e animalesco era nel suo campo visivo, un secondo dopo impattava violentemente con la scarpa di Lucius. Greyback volò all’indietro proiettando un arco di goccioline di sangue. Lo stupore fu così forte che Hermione raddrizzò di colpo la schiena, cosa che le costò una fitta che le mozzò il respiro. Poi vide la schiena di Lucius di fronte a se’, e sentì l’impatto del pugno serrato di Greyback contro di lui. Istintivamente, Hermione gli si aggrappò alla sua spalla. Distinse nitidamente un lungo brivido attraversare il profilo di Lucius. Fu un contatto assolutamente silenzioso, il Lupo Mannaro forse se ne avvide, forse no, ma se pure il suo pugno aveva colpito in pieno volto di Lucius, l’uomo era ancora in mezzo, tra lui e il suo… divertimento. Poi Hermione sentì Lucius muoversi, fare qualcosa tendendo il braccio sinistro… l’effetto su Greyback fu straordinario. “Non…no no me ne vado, me ne vado!  Non lo chiami, specie di pazzo scatenato, non lo chiami!” Poi l’omone batté rapidamente in ritirata, lasciandosi alle spalle il suo odore greve e schifoso. Lucius si voltò verso di lei. Aveva un occhio tumefatto, si andava rapidamente gonfiando. I loro occhi si incontrarono, e non si staccarono. Il mondo smise di girare. Poi Lucius la afferrò per le spalle. “Senti, quel dannato elfo fa visita al mio sotterraneo, la Lovegood, che è là sotto da una settimana lo saprà di sicuro. Fatevi portare da qualche altra parte. Andatevene. Chiaro?  Forza, prima che me ne penta.” * * *  La testa di Nagini descrisse uno spettacolare arco sanguinante nell’aria ed Hermione non poté fare a meno di pensare al naso di Greyback che si spaccava. Assurdo che dovesse venirle in mente proprio lì, quel fantasma di un ricordo. Vide il fascio di luce dell’incantesimo di Voldemort spezzarsi. Così, all’improvviso, nel cortile devastato di Hogwarts, davanti a tutti. La sua bacchetta volò fino ad Harry, gli sfuggì di mano mentre Voldemort si accasciava lentamente su se’ stesso e Bellatrix urlava da qualche parte lì vicino. Harry aveva fatto fermare il cuore a tutti, pensavano davvero che fosse  morto. Invece eccolo lì, in piedi, negli ultimi cinque minuti aveva fronteggiato Voldemort sotto un cielo plumbeo, dalle nubi irregolari. Le nubi erano ancora serrate, il cielo era ancora una cappa plumbea sopra Hogwarts, quando Voldemort iniziò lentamente a  disfarsi sotto i loro occhi.  Si ridusse in fumo, la causa dello stravolgimento del loro mondo, la causa di quella guerra assurda. Sparì lasciando al suo posto solo aria.  E in quel momento accadde qualcosa di assurdo, ma forse a pensarci bene anche abbastanza ovvio. Sembrò che un velo soffocante, simile alla scia lasciata dal passaggio di un immenso, invisibile Dissennatore svanisse di colpo, spazzando tutti i presenti con un ultimo alito gelido. Poi un raggio di sole penetrò uno squarcio tra le nubi, lassù nel cielo. * * *  Hermione si era appena sciolta dall’abbraccio di una ragazza di Corvonero in lacrime, tutti volevano abbracciarla, stringerla, piangevano… era nell’ingresso semi distrutto di Hogwarts, vedeva un quadrato di cielo azzurro dal tetto sfondato. Poi Hermione si sentì  afferrare da dietro in un modo che conosceva… si sentì tirare verso un vano di pietra. Era sporca, lacera e sanguinante, il suo maglione un tempo rosa chiaro era costellato di macchie nere e quasi irriconoscibile, ma Lucius non era in condizioni diverse. Il suo soprabito di quel giorno nel bosco di Hogsmeade era coperto di polvere e bucato in più punti. Ma la sua stretta, era la stessa. Oh Merlino e Godric benedetti. Poi i suoi occhi grigi furono dentro quelli di Hermione. Aveva bisogno di farsi la barba, e il suo occhio era ancora livido. Oltre l’angolo di pietra di quella specie di nicchia