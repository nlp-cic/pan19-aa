suo viso. I tratti tesi di prima si sono affievoliti e Alex gli sorride di rimando. Genn sa che quando usciranno da lì sarà comunque difficile. Per questo non gli piace andare a ballare. A nessuno dei due piace.

"Hai bisogno?" Alex gli indica con lo sguardo il bassoventre, ma Genn scuote la testa. Non si è neanche eccitato. "Sto bene." Mantiene il sorriso rilassato, Alex ha bisogno di sapere che va tutto bene, che sta bene, che è un bravo alpha che si prende sempre cura del suo compagno.  In questi momenti di debolezza non deve pensare che è Genn che si prende cura di lui.


Va tutto benissimo, amore mio.



Benissimo.


Alex sospira e lo bacia leggero, mentre gli prende il polso e lo guida fuori. "Sciacquiamoci un po'."

I bagni sono stranamente vuoti, solo l'ultimo della fila è occupato, qualcuno ci sta vomitando dentro. Ridacchiando per le labbra arricciate di Genn, Alex gli prende la mano destra fra le sue e la passa sotto l'acqua del lavello in pietra. La insapona e gli prende anche la sinistra, pure che è pulita, anche se Genn potrebbe tranquillamente lavarsi da solo.

Quando gli sembrano ripulite, le intreccia con le sue e gli lascia un bacio leggero. Grazie.

Alex lo ringrazia sempre per l'aiuto, ma a Genn non importa. Farebbe di tutto per far star meglio Alex, di tutto.

Per non farlo allontanare da lui.

Gli morde forte il labbro finché non sente un ahi sussurrato. "Dobbiamo andare. Abbiamo mollato Ally e Nick, chi le sente?" "Macché mollate, si saranno imboscate da qualche parte." "Perché, noi invece che abbiamo fatto?"

Alex ride e Genn si sente già meglio. Scopre i denti fiero. Dimentica il bisogno viscerale di rilascio di Alex, la fretta, la paura di essere sostituito con un omega qualsiasi nel club. Che pure con una semplice sega avrebbe saputo fare di meglio. Dimentica tutto perché Alex tiene le dita intrecciate con le sue e gli lascia baci a stampo su tutto il viso, la techno e i conati del ragazzo del bagno in fondo come colonna sonora. In questo momento sembrano tanto una coppia normale.

Quando escono dal bagno si rompe la bolla. È tutto quello che hanno. Piccole bolle da loro create di perfezione assoluta. Dove nulla fa male e tutto è apposto, esattamente come dovrebbe essere.

Ma la bolla si è rotta, i loro sorrisi si spengono e niente è come dovrebbe essere.

Alex si irrigidisce e gli stringe le dita più forte. Loro sono come tutti gli altri. Sono una coppia di fidanzati esattamente come gli altri, non c'è niente di strano o fuori posto. Genn sente l'anulare pizzicare. Va tutto bene.

Stringe le dita di Alex, sfregando leggermente l'argento anche contro la sua pelle. Camminano verso la pista, le casse pompano ancora fortissimo e le spalle di Alex non si sono ancora rilassate.

A loro piaceva andare a ballare prima, niente di che davvero, ci si ritirava al massimo alle due e mezza erano più piccoli, ma era bello. Un modo divertente per fare qualcosa di diverso e sciogliere la tensione. Gli piaceva anche andare nei centri commerciali, salire sui mezzi anche se affollati, guardare i quadri scolastici finali insieme, in mezzo alla calca degli altri studenti preoccupati. Questo è l'ultimo anno per loro, ma Genn pensa che faranno come gli altri anni. Aspetteranno che la calca sparisca, anche se sono i risultati degli esami finali e loro muoiono dalla voglia di vedere...

Aspetteranno, mani unite. Perché Alex è sempre sull'orlo del baratro e senza di lui, beh, non ce la farebbe.

O ce la farebbe perfettamente. Anche meglio.

Ce la farebbe senza la zavorra che è Genn, che gli impedisce di compiere il suo destino con una persona giusta, migliore, la sua perfetta metà.

"Stai con me, Genn." Alex gli stringe le dita, non distingue bene i suoi tratti al buio, ma dal tremore delle sue dita capisce che se n'è andato, solo per un attimo.

Lui sta bene, sta... bene. Ma ha bisogno che Genn sia con lui, presente, fisico. A ricordargli che quello che hanno è più forte, che non importa quanto la biologia spinga, vinceranno sempre. Non possono mollare entrambi, è così che funziona sempre fra loro, se uno va giù, l'altro lo tira su. "Ragazzi hey! Vi avevamo perso!"

Sono rimasti fermi in quel punto per minuti interi, come cerbiatti in mezzo alla strada, Ally li raggiunge e li trascina per le mani che non sono impegnate a stringersi. "Giuro su dio, non ho mai visto una coppia come voi, sempre appiccicati! Siete dolci." Li lascia dopo aver raggiunto il piano rialzato dei tavoli, frega a Nick il prosecco e ne prende un gran sorso direttamente dalla bottiglia.

"Guardali, tesoro. Non sono dolci? I più dolci di tutti, sempre insieme, inossidabili. - Prende un altro lungo sorso, mentre Nicole si limita a ridacchiare, già brilla. - Grazie al cielo non siamo così stucchevoli, ti avrei mollata subito, altroché legame!"

Alex storce il naso