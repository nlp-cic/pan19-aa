. «Ti chiamo stasera,» gli dice Mario, poi si gira e comincia a correre verso l'uscita, senza girarsi indietro perchè sa che se lo dovesse fare non partirebbe più. Marco sente i singhiozzi dell'amico, sempre più deboli man mano che si allontana...

E' passata quasi un'ora da quel momento, Mario è in macchina, lo aspetta un lungo viaggio per raggiungere Monaco.

Uscito dall'impianto sportivo si è trovato davanti una folla di giornalisti e fotografi, non poteva fermarsi, doveva assolutamente raggiungere la macchina e partire il prima possibile, non era in grado di affrontarli, non ora, non in quel momento.

Sale in macchina, si infila gli occhiali da sole, sta per uscire dai cancelli, abbassa il finestrino, saluta con la mano, fa segno ai giornalisti che è in ritardo, indicando l'orologio con l'indice della mano destra, rialza il finestrino e se ne va...

Accende la radio, prende il CD dal vano vicino al cambio, è il suo preferito, quello che gli ha regalato per Natale Marco, una compilation di canzoni di Justin Bieber...

Nelle ultime settimane più di una volta ha percorso quelle strade, in direzione di Monaco, si ricorda dell'ultima... non era da solo...

Raggiunge la casa di Marco, sono le 7 di mattina, non vuole ritardare troppo la partenza, perchè il viaggio è lungo, da fuori nota che nell'appartamento di Marco tutte le serrande sono abbassate e non si nota alcuna luce accesa...  vedrai che starà ancora dormendo, pensa e così evita di suonare il campanello. Lui e Marco hanno fatto delle copie delle chiavi dei loro appartamenti, e così oggi lui usa la sua. Apre la porta, e la richiude piano. Posa le chiavi sul tavolo di vetro del soggiorno, cammina piano piano per non fare rumore. Si avvicina alla finestra a vetri che dà sul terrazzo, alza la serranda ed apre leggermente la finestra per fare entrare un pò di aria fresca.

Procede verso la camera di Marco, la porta è accostata, la spinge e fa capolino con la testa, Marco è lì, che dorme profondamente... accosta di nuovo la porta e si dirige verso la cucina, prima di arrivare da Marco è passato al forno a prendere qualche pasta, il profumo è invitante, è sicuro che Marco apprezzerà il gesto. Poi prende il barattolo del caffè dal mobile sopra il frigo e si appresta a mettere la macchinetta sul fuoco. Apre la confezione delle paste, ne prende un paio e le mette su un piattino, mentre attende il caffè scalda del latte e quando è tutto pronto aggiunge nel piattino una tazza ricolma di latte caldo e caffè. Prende il tutto e torna nella camera di Marco. Appena entrato appoggia il piattino sulla scrivania, poi Mario si avvicina al letto, si siede, guarda l'orologio, posso lasciarlo dormire ancora qualche minuto, si sposta dall'altra parte del letto, si sfila le scarpe e sale sul letto mettendosi a sedere li vicino a lui... Evita di stendersi e di mettersi troppo comodo perchè ha paura che se lo facesse si addormenterebbe subito... qualche minuto dopo guarda di nuovo l'orologio... scusami Marco ma se non ti sveglio faremo tardi... si china su di lui, e comincia a soffiargli delicatamente sugli occhi... inizialmente Marco non sembra disturbato, ma poi alza la mano e si tocca il viso cercando di scacciare quel fastidio che sta disturbandogli il sonno... Mario sorride... allora si abbassa ancora di più, avvicina la sua bocca all'orecchio sinistro di Marco e gli sussurra... «Marco... dobbiamo andare... svegliati...», poi rialza la testa e attende... sperando che questo possa essere sufficiente per farlo svegliare... ma ancora nulla... allora Mario ci riprova, si abbassa di nuovo, ma proprio mentre sta per sussurrargli qualcos'altro all'orecchio, Marco di scatto si gira e salta addosso a Mario, che ricade di schiena sul letto. Marco a cavalcioni sopra di lui che comincia a fargli il solletico, senza pietà. Mario cerca di difendersi ma è stato preso alla sprovvista e non riuscendo a farlo smettere grida «basta Marco, hai vinto mi arrendo», smettendo di dimenarsi e allargando le braccia in segno di resa... Marco soddisfatto si sposta e lascia alzare l'amico, poi lo guarda e gli dice «sarei potuto morire di crepacuore... ti sembra questo il modo di presentarti a casa» e ride di gusto... Mario allarga le braccia, alzando le spalle ma senza aggiungere altro. Allora Marco continua «e poi... immagina se non fossi stato da solo!!!» e Mario prontamente «ah si? E con chi mi tradiresti???» e i due amici cominciano a ridere e non riescono a smettere, poi Mario si ricorda che il tempo sta passando inesorabilmente e dice a Marco «ti ho preparato la colazione,»  indicando il piattino sulla scrivania, «mangia qualcosa e poi vai sotto la doccia, dai che siamo in ritardo». Marco lo guarda tutto soddisfatto, le sue paste preferite, dà qualche morso, sorseggia il caffè latte, e poi inzuppa il resto della pasta e dopo qualche minuto dice «proprio un servizio completo, dovresti passare più spesso, quasi quasi dovrei assumerti» poi fissa Mario gli fa l'occhiolino e gli domanda «vieni anche