erano presentati all’entrata, con la richiesta di poter parlare con il direttore. Egli aveva accettato. Steve e Natasha erano lì in quanto rappresentati dell’organizzazzione degli Avengers, e chiedevano, essendo venuti a conoscenza del progetto EXO-7  Falcon, se potevano avere la suddetta armatura per incorporarla nel gruppo delle risorse degli eroi. Presentarono una esplicita richiesta firmata da Nicholas Fury, e una lettera da parte di Tony Stark in cui si diceva molto interessato ad implementare il FALCON, a supportare economicamente le ricerche nel campo della tecnologia che vi stava dietro e si diceva disponibile a future collaborazioni con l’agenzia governativa che l’aveva in custodia eccetera. Il direttore era sembrato molto compiaciuto di tutto ciò, perciò, dopo un po’ di convenevoli e qualche firma (non solo di documenti ufficiali ma di una figurina di Captain America per la figlia del direttore stesso), aveva acconsentito alla “Custodia congiunta da parte dello stato e dello S.H.I.E.L.D., e conseguentemente degli Avengers, della EXO-7 Falcon e della sua tecnologia”.
E tanti saluti.

“Scusate, ma allora perché abbiamo parcheggiato ad un chilometro dalla base e ci siamo acquattati ad osservarli per più di 20 minuti?!” chiese Sam, quasi urlando.
“Volevamo avere il quadro della situazione senza dare nell’occhio.” rispose Natasha, tranquilla.
Sam era senza parole. “Ammettetelo, ammettetelo che tra le vostre intenzione c’era anche la possibilità di entrare e prenderlo con la forza!” disse rasentanto l’isteria. Natasha fece spallucce, nello stesso modo e con la stessa espressione con cui l’aveva fatto a casa sua. Forse era meglio lasciar perdere. Si concentrò definitivamente sull’armatura che lo guardava dal bagagliaio della sua macchina, in attesa. “Dai, provala.” disse in tono comprensivo Steve. Lo sapeva che non vedeva l’ora, si vedeva. Sam non fece complimenti. Mentre la indossava, passò le dita sui graffi e ammaccature, sorridendo sommessamente, come se stesse salutando dei vecchi amici.
Quando fu pronto, fece cenno agli altri due di allontanarsi. Fece un respiro profondo, espirando con la bocca, e accese il motore dell’armatura, che rilasciò immediatamente uno sbuffo di aria calda. Controllò che tutto fosse a posto, si abbassò gli occhiali prottettivi, e con una spinta si librò in aria. La sensazione lo lasciò elettrizzato: l’aria che gli sferzava sul viso, il rumore di sottofondo dei propulsori alle sue spalle, il peso confortante della struttura d’acciaio, il vedere il paesaggio sotto di lui scorrere veloce e rimpicciolirsi mentre si alzava di quota. Mentre volava nel cielo azzurro, sentiva tutta la storia che aveva vissuto in compagnia di quella armatura, le cose belle e quelle tristi, scorrergli nelle mente e nel cuore; e si sentì a casa.

Parte di questo capitolo è stato ispirato  da questo post su Tumblr. (Ho sempre voluto scriverci qualcosa sin da quando l'ho visto anni fa xD)

La giornata era davvero bellissima, ottima per una passeggiata, un po’ di shopping, un picnic al parco, e minacciare, rapire e interrogare un agente di Livello 7 dello S.H.I.E.L.D.. Ottimo. Dopo aver scelto un palazzo a cui potessero accedere senza dare troppo nell’occhio e dato un’occhiata al tetto e alla zona aerea al di sopra di esso, il terzetto parcheggiò poco distante il luogo dove Sitwell stava pranzando con il Senatore Stern. Natasha rimase indietro mentre stava inserendo un codice per falsificare la provenienza della chiamata del cellulare di Sam per farlo apparire come il numero di Pierce. Arrivati vicino al ristorante, si fermarono ad osservare la zona: Sam adocchiò un tavolino defilato dove appostarsi e aspettare l’uscita del loro obbiettivo. “Non abbiamo ancora deciso come fare a costringere Sitwell a seguire le nostre istruzioni. Non credo basterà la mia voce affascinante e il mio carisma a convincerlo.” Disse rivolto a Steve, che invece stava guardando fisso l’entrata del ristornante. Si girò a guardarlo serio, ma non fece in tempo a dire niente che Natasha li interruppe arrivando alle loro spalle. “Pensavo che con questo potremmo avere delle buone possibilità.” I due uomini si voltarono e videro che nel palmo della mano aveva un puntatore laser. Steve si sorrise abbassando lo sguardo, Sam rimase interdetto. “Dove l’hai preso?” chiese. “Da quel venditore ambulante in fondo alla strada. Me lo ha regalato perché sono la cosa più bella che abbia visto in tutta la settimana.” Rispose lei, come se fosse la cosa più naturale del mondo. “Ti capita spesso vero?” “Abbastanza.” minimizzò lei scrollando le spalle .“Ok, allora è tutto pronto. Appena Sitwell ha salutato il Senatore, tu lo chiami e gli dai le indicazioni per arrivare alla macchina. Noi ascolteremo la telefonata, e se opporrà resistenza, useremo il laser.” riassunse Steve. “D’accordo.” asserì Sam. “Si va in scena.” Dopo che gli altri due si furono defilati, si sedette ed ordinò un te’ freddo, pensando intanto a cosa dire all’agente. Mentre aspettava andò su Trip Advisor a vedere i dettagli dell’Occidental, il ristorante in cui Sitwell era andato a mangiare