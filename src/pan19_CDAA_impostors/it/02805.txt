senza risparmiarsi in epiteti e malelingue.
E lui, lui che di solito reagiva in sua difesa, che alzava la voce a zittire le altre, ora taceva.
Taceva perché pensava.
Sconsolato.
E non poteva smettere.

La sua moralità aveva vacillato in modo più accentuato.
Se da sempre aveva provato una sorta di desiderio latente nei confronti del fratello, pensava fosse solamente un affetto familiare troppo marcato. Una sorta di attaccamento protettivo nei confronti di qualcuno tanto vicino quanto odiato dagli altri.
E quelle perdite di lucidità davanti a lui, il suo odore, la voglia di afferrarlo, li aveva sempre attribuiti al troppo vino o alla fatica o allo sbandamento di un attimo.
Ma ora era diverso.
Sentiva la sua figura di Dio, di compagno e di persona, creparsi come vetro sotto a troppo peso.
Si sentiva tremare.
Aveva smesso di visitare le stanze di Sif ed aveva smesso di baciarla.
Per rispetto.
Perché nei suoi risvegli agitati aveva la voce del fratello nella testa e spesso i cuscini simulavano il suo corpo.
E comprendeva l'errore e riconosceva l'abominio.
Ma non poteva farci nulla, era il suo stesso corpo a gridare.

E forse era quello.
Forse era quello il grande potere del Dio degli inganni.
Riuscire ad incrinare anche i più valorosi, macchiare i più puri, minare i più solidi.
Gli attribuiva ogni colpa.
Ma se ne attribuiva altrettanta, quando si ritrovava a chiedersi chi e come l'avesse ingravidato e che suono avesse avuto la sua voce durante il coito.
Più di una volta Asgard tremò perché Mjölnir aveva centrato una colonna.

 

Passarono altri lunghi mesi senza che Loki si vedesse in giro.
Nuovamente un'assenza, ma questa volta la gente contava i giorni. Eppure non era più spaventata. Si chiedevano tutti dove avesse nascosto la sua mostruosa progenie affinché Odino non se ne sbarazzasse come con le precedenti. Si domandavano per quale altro orrore stesse aprendo le cosce e cosa avrebbe portato ad Asgard la prossima volta.
Le Tre Madri mantenevano un dignitoso e rigoroso silenzio.
Odino era intrattabile e si diceva che nemmeno più riposasse accanto a Frigga, per la rabbia che covava.
Si diceva anche che Idunn avesse destinato molte delle sue mele alla novella madre e che grossi otri di latte venissero condotti nelle stanze di Loki per volere di Freya. E quando le donne parlavano, parlavano insieme e la voce di Gea era sempre forte nel loro tono.
Non si separavano mai e tenevano il segreto.

Ma Loki, la Madre del Lupo, ed il Lupo stesso, non si videro per molto.

 

Si ritrovò davanti alla porta della stanza del fratello per l'ennesima volta.
Aveva smesso l'armatura e si era coricato, ma non riusciva a dormire. Sentiva qualcosa di strano nel petto, un'angoscia, una mancanza. Allora si era alzato e coperto con la tunica di porpora e si era avventurato per i corridoi a piedi nudi.
Solitamente, da piccoli, era Loki a visitarlo la notte.
Non riusciva a dormire solo, perché la sua testa era piena di incubi di ghiaccio.
L'abitudine era maturata, campeggiavano insieme in una tenda fatta di lenzuoli tesi sul letto e si raccontavano storie fino allo sfinimento ed al sonno. Frigga aveva sempre ammiccato benevolmente. Ma quando Odino li aveva scoperti, aveva iniziato a chiedere che le loro porte venissero chiuse a chiave.
Con la maggiore età ed il superamento della Prova degli Adulti questo comando era decaduto, ma entrambi avevano ormai smesso di visitarsi.
Pregò che Odino non si accorse di quella sua scorribanda notturna, come da bambino.

Gli ci volle più coraggio che in battaglia per bussare alla sua porta.
Era consapevole di dover affrontare un mostro molto più temibile di tutti quelli che abitavano i nove reami.  
Un mostro che conosceva da troppo tempo e che nemmeno considerava mostruoso.
Alla prima bussata non vi fu risposta.
Alla seconda gli parve di sentire un ringhio sordo.
Alla terza, finalmente, qualcosa.
«Entra».

 

La stanza era illuminata da un unico braciere. Fiamme scarlatte si arrampicavano per le pareti d'oro, screziando di sangue ogni cosa. Il caldo era opprimente, così come l'odore di lenzuola, di legna riarsa, il profumo del suo corpo ed un'altra nota metallica che non riusciva ad individuare.
L'ordine maniacale aveva lasciato posto ad un'accozzaglia di tappeti e di otri vuoti.
L'enorme alcova era coperta di soffici pellicce e coperte di velluto smeraldino. I ricami dorati brillavano alla luce del braciere.
Un lupo, grosso ormai quanto un pony, stava steso sul bordo del letto, con le zampe tese all'infuori e la testa sollevata, insospettito dall'intrusione. Le orecchie aguzze si agitavano nell'aria e le labbra nere e contratte mostravano una fila di rasoi di perla. Aveva occhi color della salvia, gli occhi della madre. Si confondeva con le pellicce sulle quali riposava, ammantato di penombra, col pelo nero come la pece.
Poi vide anche l'altro lupo, il lupo di Jötunnheimr, la Madre del Lupo.

Stava steso, nudo, coperto sui fianchi da una folta pelliccia, accoccolato contro al figlio.
Alzò la testa e si puntellò su un gomito per sollevarsi. Aveva occhi color della salvia odorosa e labbra rosse e pelle di latte e capelli neri come