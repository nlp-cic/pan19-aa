fatto sarebbe una mia creazione.” Urahara dava per scontato che Ulquiorra sapesse di che cosa si stesse parlando e non a torto.
“Quindi sei stato tu a creare quella cosa.”
Disse Ulquiorra in tono lievemente sprezzante. Urahara, se da una parte aveva sentito una metaforica pugnalata alle spalle, dall’altra non poteva lasciarsi scappare un’occasione come quella.
“Sono stato io, lo ammetto. Ma non hai ancora risposto alle mie proposte, se posso ricordartelo.”
L’arrancar assunse un’espressione pensosa. La proposta sembrava vantaggiosa, a prima vista. Ulquiorra si mosse, andando verso Urahara a passi lenti e misurati.
“Accetto la tua proposta, shinigami. Ma nel momento in cui vedrò che non otterrò alcun risultato, io userò quanto in mio potere per distruggerti.”
Urahara sorrise da dietro il ventaglio. Non era esattamente quello che si aspettava, ma ci andava molto vicino.

"Orihime Inoue quella mattina sembrava distratta. Aveva percepito che qualcuno di familiare sembrava essere comparso, da qualche parte nel distretto di Karakura, ma non era riuscita a cogliere esattamente che cosa poteva essere. Solo, in modo lieve ma costante, sentiva una tristezza incolmabile come non la sentiva da molto tempo."


Capitolo secondo – Il sogno



Ogni volta che noi interagiamo, un pezzo di “cuore” nasce tra di noi. Il cuore non è qualcosa dentro di te, ma ogni volta che tu pensi, che ti ricordi di qualcuno, è lì che nasce il cuore.
Bleach


Orihime Inoue quella mattina sembrava distratta. Aveva percepito che qualcuno di familiare sembrava essere comparso, da qualche parte nel distretto di Karakura, ma non era riuscita a cogliere esattamente che cosa poteva essere. Solo, in modo lieve ma costante, sentiva una tristezza incolmabile come non la sentiva da molto tempo.

Fu la voce di Tatsuki a riscuoterla da quella malinconia improvvisa. “Orihime, va tutto bene?” Le chiese in tono preoccupato. La ragazza, sorpresa, scosse per un attimo le mani, mettendo su un sorriso apologetico. “Non ti preoccupare, Tatsuki, sto bene! Sono solo un po’ stanca, sai, ieri notte non ho dormito molto bene!” Tatsuki scosse la testa, non troppo convinta dalle parole della ragazza.
“Devi riguardarti, quante volte te lo devo ripetere?”
“Stai tranquilla, dormirò un po’ quando torno a casa.”
Continuarono a chiacchierare per un altro po’, dopodiché Orihime salutò Tatsuki e si diresse verso la panetteria dove stava lavorando part-time.

Uscita dalla panetteria, mentre si stava per dirigere verso casa si imbatté in Uryuu Ishida. Il ragazzo, che aveva appena finito di dare la caccia a un hollow, osservava preoccupato la ragazza, esitava nel parlare come se avesse paura che nel dirle qualcosa potesse in qualche modo ferirla. Fu Orihime a rompere il silenzio.
“Ishida-kun, mi fa piacere vederti!”
A quel punto alzò un po’ la scatola piena di pane che stava tenendo tra le mani.
“Vuoi un po’ di pane? La padrona della panetteria mi lascia sempre portare a casa il pane non venduto, ma ne ho sempre troppo.”
Fu a quel punto che Ishida parlò.
“Ti ringrazio, Inoue, ma volevo solo sapere se avessi sentito qualcosa di strano. Tipo un reiatsu, o qualcosa di simile.”
La ragazza abbassò lo sguardo. Pensò ancora a quella mattina e a quella sensazione che non l’aveva mai abbandonata, rimaneva lì nascosta, latente.
“Ishida-kun... Ho percepito qualcosa, ma non so se sia un reiatsu... Mi sento improvvisamente triste...”
Fu a quel punto che Orihime fece una pausa, poi sorrise. “Mi sento una sciocca, non ho motivo di preoccuparmi, vero? Insomma, anche Kurosaki-kun dovrebbe aver sentito qualcosa, ma l’ho visto tranquillo.”
“Può darsi che io mi sia preoccupato per niente, ma stai attenta in ogni caso.”
“Ti ringrazio per l’avvertimento, farò attenzione.”
Inoue insistette perchè Ishida si portasse a casa un po’ di pane, dopodiché si affrettò verso casa.

Nel sotterraneo del negozio di Urahara, Ulquiorra stava facendo fatica ad abituarsi alla sua nuova condizione. Fino a quel momento essere un umano lo aveva sfiancato, anche se aveva una vaga idea di quello che gli sarebbe aspettato. Aveva però potuto osservare la ragazza dai capelli color rame,  più attentamente di quanto avrebbe voluto. Si sentiva tuttavia limitato da quella sua condizione, come legato da qualcosa di stretto.

Urahara gli stava dando il tempo di adattarsi, questo lo capiva benissimo, ma non poter fare nulla era qualcosa che lo stava distruggendo più di quanto si sarebbe aspettato. Lentamente era scivolato in uno stato di apatia mista a rabbia e nulla lo aveva scosso, se non il battito di quel cuore che ancora faticava a riconoscere come suo.

Confinato in quel sotterraneo, gli sembrava di essere tornato nell’Hueco Mundo – il nulla si impadroniva ancora una volta di lui, sentiva che la vita non aveva alcun senso, la crudeltà del mondo, con la differenza era che ora stava soffrendo per quello, provando per la prima volta un dolore che sembrava infinito.
“Gli Espada rappresentano ognuno un motivo che spinge gli umani alla morte.” La voce di Yoruichi gli arrivò come ovattata. “Rabbia, solitudine, vecchiaia, sacrificio, vacuità