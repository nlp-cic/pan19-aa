pillole più che sufficiente. Non aveva aiutato che Ian avesse recentemente perso il lavoro, nella stagione natalizia, facendo restringere i fondi domestici. I soldi che avevano erano stati spesi per i regali di Natale di Yevgeny e per il cibo che Ian aveva voluto cucinare per Natale. Alla fine, era stata una decisione di Ian quella di sacrificare le proprie medicine nella speranza di preparare il sesto Natale di Yevgeny e di renderlo memorabile, ma l'intento era scoppiato.E, come fosse stato invocato da quel pensiero, Yevgeny stava frettolosamente bussando alla loro porta prima di aprirla. Il concetto di aspettare per la risposta 'Avanti' ancora gli era sconosciuto nonostante Mickey glielo spiegasse in continuazione. Il bambino indossava ancora il pigiama dei The Avengers, si arrampicò sul loro letto con facilità. Tuttavia, il perpetuo sorriso sul suo volto s'infiacchì mentre guardava Ian, regolarmente in lui cresceva la consapevolezza dell'instabilità mentale del ragazzo, anche se non aveva la capacità intellettuale né verbale per comprenderla realmente, "Papà si sente di nuovo triste?"Le parole uscirono con fermezza, le scelse con attenzione mentre con le dita tormentava un filo dei pantaloni del pigiama. 'Triste' era stato il modo di Mickey, Ian e Svetlana per spiegare la depressione di Ian. Tentavano di rendere la questione semplice e comprensibile, ma era ovvio che il bambino non capiva sempre. Yevgeny era cresciuto vedendo Ian soffrire tra attacchi di depressione cronica puntualizzati da episodi estremamente maniacali. Durante i suoi alti, Ian era una forza inarrestabile, colmo di idee fantastiche. In quei giorni diventava più di un migliore amico per Yevgeny, dall'energia illimitata e dalla determinazione di farlo divertire. Nei momenti peggiori, come quel giorno, era una frana diretta negli abissi dell'oceano. A volte guardare Yevgeny ricordava a Ian la sua infanzia e l'avere avuto a che fare con Monica. Ciò, naturalmente, lo terrorizzava sempre."Sì, papà non si sente molto bene" disse Mickey con tono significativo, il tono paterno suscitò una risatina gorgogliante nella gola di Ian, ma non raggiunse affatto le sue labbra. Neanche in un milione di anni Ian avrebbe mai pensato che Mickey potesse avere un istinto paterno, ma, nemmeno lui aveva mai pensato di averlo. Tuttavia, entrambi facevano del loro meglio, determinati a essere dei padri migliori di quanto non lo fossero mai stati i loro, "Che ne dici se prepariamo la colazione? Magari apriamo uno dei tuoi regali" promise Mickey per la gioia di Yevgeny. Il bambino si sporse, abbassandosi per posare un bacio sulla tempia di Ian con uno schiocco. In risposta, Ian sorrise, scorrendo le dita nelle ciocche color cioccolato scuro che gli ricordavano i capelli di Mickey."Hai intenzione di cucinare?" chiese Ian, guardando Mickey che si stava muovendo per scendere dal letto. C'era una punta di provocazione nella domanda, gli occhi controllarono il viso di Mickey mentre tentava di recuperare qualche cosa di sé durante quella sua fase spezzettata."Ho delle capacità di sopravvivenza, Gallagher. So preparare una frittata, sai" il cognome di Ian rotolò sulla lingua di Mickey, ricordando a Ian di come fosse passato dall'essere un velenoso insulto a un nomignolo affettuoso. Ian emise uno sbuffo, spostandosi per occupare il punto caldo che Mickey aveva lasciato. Voleva alzarsi, raggiungerli in cucina. Fare qualsiasi cosa a parte decomporsi nel proprio stato. Non si mosse, però, gli occhi si abbioccarono sulla soglia dove c'era Mickey, Yevgeny tra le sue braccia mentre blaterava di una storia che Svetlana gli aveva raccontato durante le visite settimanali.E poi se ne andarono, arrivando in cucina dalla quale Ian riuscì ad udire il suono dei cartoni animati e il clangore degli utensili prima che l'odore dell'olio di cottura penetrasse nella stanza. Ian si sentì nuovamente e gradualmente sopraffatto dalla spossatezza. Tutto il suo corpo gli doleva in un modo che sembrava inevitabile, e nella sua solitudine, si accartocciò sul letto dove singhiozzava silenziosamente contro il cuscino. Si sentiva come se stesse deperendo dall'interno. Voleva morire, l'odio per se stesso si diffondeva rapidamente perché era Natale, e invece di passarlo con la sua famiglia, era incatenato al letto. Era incatenato ai propri pensieri incombenti di dubbio verso se stesso e di senso di colpa.La colazione alla fine si mescolò al pranzo e Ian ancora non si era mosso da dov'era, scegliendo alla fine di voltarsi con le spalle verso la porta aperta per ritornare con lo sguardo al muro. Col tempo, nuove voci riempirono il piccolo appartamento. Il pesante accento russo di Svetlana fu il primo, poi ci furono Fiona e il suo fidanzato, Sean. La casa si accese in modi che Ian non riuscì a comprendere, il suono della risata fragorosa di Veronica stava sopra le voci dei Milkovich riuniti, Mandy e Mickey, che bisticciavano per qualcosa che Ian non riuscì affatto a decifrare. L'aria diventò meno soffocante.Dopo la breve riunione, Fiona lo trovò in camera. Ian si girò per guardarla oltre la spalla, notando che i suoi capelli erano più corti. La sua espressione non era esausta come al solito, presumibilmente era il risultato di come Sean l'avesse riportata sulla strada giusta e di come l'aiutasse più di quanto Jimmy avrebbe mai potuto fare.