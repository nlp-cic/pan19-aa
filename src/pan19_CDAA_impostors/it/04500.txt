“No, no! Non è la stessa cosa! La gente da te se lo aspetta! Insomma, andiamo, chi può credere che tu abbia davvero una moglie e dei figli? Tipica storia di copertura per un gay di mezza età. Ma io! Io sarei il vero scoop! E invece no, è quell’altro...” Stephen si accascia sulla sedia. “Perché mi volete così male, Jon? Che cosa vi ho fatto?”



“Dai, non fare così. Nessuno ti vuole male.”



“Allora perché non mi hai mai detto che sei gay? Lo sospettavo, ma pensavo meritassi che tu me lo dicessi di persona e non di scoprirlo dai giornali come chiunque altro.”



“Non sono gay, Stephen!”



“Vuoi dire che i giornali hanno photoshoppato le nostre facce su queste foto?”



“No, no. Ma è stata solo una cena tra amici.”



“Come mai allora l’hai portato a casa tua?”



Jon sospira. “E va bene, Stephen, senti. Mia moglie ha portato i bambini da sua madre, quindi ho approfittato della casa libera per bere qualche birra in compagnia. Cosa c’è di male? Ogni americano lo fa non appena ne ha l’occasione.”



Stephen lo guarda dubbioso. “Quindi non sei gay? Non ci credo.”


Jon ride. “Va bene, Stephen, come preferisci. Ci vediamo dopo, caro.”


Stephen sorride raggiante. “Non vedo l'o- NO, ASPET-”



Sta ancora parlando quando il collegamento si interrompe e questo fa ridere Jon ancora di più. “Ciao, Stephen.”


 

***

 

Il telefono suona per la milionesima volta quel giorno, vorrebbe solo poter cancellare i suoi numeri dalla faccia della terra – o nascondersi da qualche parte e uscirne fuori solo quando la situazione sarà passata – ma entrambe le opzioni sono impossibili, e non rispondere potrebbe solo essere peggio. Sospira e prende il cellulare, senza nemmeno vedere chi è. “Sì?”

“Ehi... Si sente proprio che sei una gioia stasera.”

Jon si blocca un istante, riconoscendo la voce, poi scoppia a ridere. Se perfino Anderson Cooper ha sentito la necessità di fare una battuta deve sembrare proprio uno straccio. “Sono uscito troppo con te, sapevo che era pericoloso.”

Ride anche lui e, se lo conosce bene, è anche arrossito un po’. “Allora, hai già spaccato qualche telefono?”

“No, ma la tentazione è forte.”

“Lo immagino. Volevo... Beh, sai che sono dalla tua, ma volevo solo farti sapere che hai degli amici anche tra i giornalisti.”

“Perché non sanno la verità...”

“Ehi, non è niente che riguarda loro. Si fidano di voi e sanno che non fareste mai del male a chi vi sta intorno in un modo tanto meschino. Questa è tutta la verità che devono sapere.”

Vorrebbe essere meno sentimentale in questo momento, ma gli ha fatto bene sentire quelle parole. “Grazie, Andy.”

“Non c’è di che... E guarda lo show domani.”

Alcuni convenevoli dopo, Anderson ha riattaccato e Jon si sente più sollevato di come è stato per tutto il giorno.

 

 

 


Giovedì


 


“Ma c’è ancora da fidarsi di chi non riesce nemmeno ad essere fedele a una persona sola? Sì, sto parlando di tradimento coniugale. Un argomento che sembra distante anni luce dagli argomenti del programma, ma quando a commetterlo è un personaggio famoso, in cui gli americani ripongono così tanta fiducia, diviene qualcosa di cui parlare. Quando poi i personaggi famosi sono due... Sì, lo so, sembra un episodio di Oprah, ma non mi ci soffermerò più del necessario. Tutti conoscete quest’uomo,” mentre Bill O’Reilly parla, appare una foto di Jon Stewart, “e vi fidate di lui; forse un po’ meno nel suo collega, giustamente. Qualsiasi sia il vostro grado di fiducia nei loro confronti, non potete non fidarvi dei vostri occhi.”



La foto di Jon è sostituita da quella dove, in macchina, Stephen si sporge verso Jon.



“Ve lo concedo, non è ben chiaro cosa Colbert stia facendo, però non ci sono molti motivi per avvicinarsi così al vostro amico con cui condividete la macchina. Non è un luogo già abbastanza privato?”


 

***

 

“E la Grande Notizia di oggi sembra essere questa... grande amicizia tra Jon Stewart e Stephen Colbert, che apparentemente è più grande di quanto tutti sospettavamo?”


La gente del pubblico si mette a ridere.



“Beh, John, non so se sia una grande notizia, ma di sicuro è la notizia del giorno. Sono sempre stati due uomini da invidiare. Un lavoro invidiabile, due mogli bellissime, fama e popolarità...”


 

***

 


“Beh, comunque sia, non ci sono molti motivi per tenere la mano di un’altra persona durante una cena... E non ce n’è nessuno, se stiamo parlando di una cena di lavoro.”



“Vero, Stewart è sempre uno dei produttori esecutivi del Colbert Report.” 


 

***

 


“Ma in tutto questo nessuno ha ancora sentito il parere delle persone coinvolte.”



“Apparentemente, i diretti interessati hanno smentito tutto alla fine del Daily Show. A modo loro, ovviamente.”



“No, parlavo delle mogli. Avranno anche loro detto qualcosa al riguardo.”



“Se