
The
spider.




Fino
a quel momento John Watson aveva sempre trovato gli assalti del
fedele compagno di avventure Sherlock Holmes inopportuni. Era
abbastanza certo, però, che una qualunque persona con un
barlume di
sanità mentale gli avrebbe dato ragione, a dirla tutta.
Bastava
pensare che non così tanto tempo prima aveva gettato una
neo-sposa
(sua moglie, tra le altre cose) fuori da un treno in corsa per
mandarla direttamente prima a farsi un bagno in un fiume, e
successivamente tra le braccia del maggiore dei due fratelli Holmes,
fermo di mente poco più di "Sherly".
Nulla
Sherlock Holmes lasciava al caso, e Watson lo sapeva. Anni di vita
gomito a gomito con quello strambo e brillante investigatore lo
avevano portato a smettere di farsi domande e a fidarsi di lui
più
di se stesso. Non faceva neanche più caso alle sue allusioni
sconvenienti ed imbarazzanti, ovviamente false, come se fosse anche
solo pensabile vedere due uomini insieme in un contesto...
sentimentale. O sessuale, addirittura.
Alla
naturale e spiccatissima arguzia di Holmes, però, si
contrapponevano
i suoi assurdi ed apparentemente incomprensibili vizi e le sue
abitudini, che Watson aveva sopportato (e aveva cercato di ignorare)
per anni. Era un piacere ascoltarlo mentre elucubrava ed arrivava al
bandolo della matassa tramite indizi che trovava e riusciva ad
individuare solo lui e di cui rendeva partecipe solo il dottore, ma
era alquanto fastidioso vederlo vagare nudo per casa, o trovare il
cane in stato catatonico per qualche assurda miscela estratta da
chissà cosa e prodotta dallo stesso Sherlock, magari
iniettata al
povero Gladstone da qualche dardo in perfetto stile aborigeno.
Com'era altrettanto fastidioso doverlo tollerare quando si convinceva
che una dieta a base di foglie di coca e liquidi per l'oculistica o
l'imbalsamazione fossero un toccasana per il suo intelletto, e che
quindi gli procurava un alto grado di esagitazione e uno stimolo non
indifferente alla sua voglia di sperimentare che già era
piuttosto
spiccato di per sé. Per non parlare poi delle volte, ormai
innumerevoli, che la vita di Watson era stata in pericolo proprio a
causa di quell'investigatore, che lo coinvolgeva nei casi
più
strampalati di tutta l'Inghilterra e che, immancabilmente,
risolvevano assieme. Su quest'ultima cosa, però, c'era da
fare un
appunto: Watson si infilava deliberatamente in ogni caso, consapevole
del fatto che Holmes avesse bisogno di una buona spalla, ma anche
perché era inutile nascondere il fatto che avesse
un'adorazione per
la vita fatta di sparatorie e rischi insieme al compagno. La trovava
stimolante, coinvolgente, mai noiosa e pur essendo pericolosa, era
sempre e comunque accanto al suo caro Holmes.
Sherlock
era solo, amava la solitudine che si ostinava a cercare e a trovare.
Ma chi aveva al mondo, se non l'astuto dottore?
John
a volte ci pensava: quando lui sarebbe andato via, a vivere con Mary,
il bell'investigatore che fine avrebbe fatto? Non era contemplabile
una vita insieme a lui. Lui voleva una famiglia, una relazione
stabile e una vita matrimoniale. Lo aveva detto lui stesso proprio a
Sherlock, prima di andare all'addio al celibato che poi si era
rivelata una serata passata tra giocate, risse e acool. Per quanto
volesse bene e apprezzasse l'aristocratico investigatore inglese, non
poteva certo sacrificare la sua vita con la donna che amava per
quell'uomo, suo brillante fratello di spirito, suo compagno, suo
corrispondente, suo... Sherlock Holmes. Suo arguto, astuto, logico,
poliedrico e razionalissimo Sherlock Holmes. Colui quasi
irraggiungibile. L'amico e il compagno di vita di sempre.
Poteva
forse essere perdonato, per quell'atto probabilmente egoistico?



Ma
ciò che John Watson ancora non sa, è che la mente
di Holmes,
indubbiamente affascinante e seducente, non perdona. E tutti, prima o
dopo, ne cadono vittime, come un qualunque insetto cade vittima della
tela di un ragno. E se ne cade vittima, poi non ne esce. Anzi, ne
rimane catturato per l'eternità.


