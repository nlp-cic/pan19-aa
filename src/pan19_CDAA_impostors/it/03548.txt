“Ma, sì, normalmente ti sono sempre attaccato.”

“Perché?” Jason fece spallucce. Nico lo fissò con un’espressione che andava dal curioso, all’incredulo, al disgustato.

“Quindi sei uno stalker.”

“Non sono uno stalker!”

“Il fatto che tu mi segua ovunque significa quello, anche se magari le regole degli spiriti sono diverse.”

“Mi sto solo assicurando che tu stia bene.”

“Perché?”

Jason non rispose: lo guardò con un’espressione indecifrabile, una delle tante che gli aveva rivolto in quegli incontri, e poi scomparve di nuovo. Solo che questa volta Nico si rese conto che l’azione era stata volontaria.

 

 

 

 

 

Non è che per Nico divenne un abitudine parlare con Jason, ma… per Nico divenne un abitudine parlare con Jason.

Si assicurava, certo, di farlo sempre quando non c’era nessuno: non aveva amici, solo conoscenti, ma voleva evitare lo stesso di perdere i pochi contatti che aveva o di essere mandato in un manicomio.

Il fantasma si dimostrava un’interessante compagnia, anche se evitava qualsiasi domanda riguardante la sua vita da umano, la sua morte, o il motivo per cui lo seguisse. Nico aveva cominciato a pensare che lo facesse quasi per noia, ma Jason aveva ammesso che Nico non avrebbe dovuto poter parlare con i morti e quindi gli sembrava strano che il ragazzo avesse cominciato a stalkerarlo da prima di saperlo, come aveva compreso da qualche aneddoto della sua infanzia che sembrava conoscere in modi misteriosi.

Soprattutto, Jason sapeva giocare a Mitomagia. Era decisamente un imbranato ed aveva una conoscenza del regolamento aggiornata agli anni novanta del Ventesimo secolo, ma almeno adesso Nico poteva giocare con qualcuno della sua età… quasi.

Jason gli aveva detto di essere morto da tanto tempo, almeno un centinaio di anni: questa era l’unica informazione che era riuscito a tirargli fuori.

Un giorno, durante uno scontro piuttosto fiacco, Nico decise di riprovare. “Jason…”Iniziò, mentre pescava una carta. Un’altra Bellona, diamine. Ne aveva già due. “…Come sei morto?”

Jason non alzò nemmeno lo sguardo dalle sue carte. “E’ davvero così importante?”

“Perché non dovrebbe esserlo?”

“Perché tu non…” Il ragazzo si bloccò, fissandolo. Poi sospirò. “In battaglia.”

“In battaglia?” In effetti, Jason aveva la stazza di un soldato: alto, spalle larghe, muscoloso. E piuttosto bello, non che questo fosse un tratto militare obbligatorio. Solo una constatazione, ecco. “Intendi in guerra?”

“No, intendo in battaglia.” Con questa risposta criptica, Jason tornò alle sue carte. Nico continuò a fissarlo per un po’, deciso a non arrendersi. “Quindi come sei morto?”

Ebbe la sensazione che da un momento all’altro Jason si sarebbe stancato, che gli avrebbe sbuffato contro e che se ne sarebbe andato: invece, il ragazzo alzò semplicemente lo sguardo, ancora una volta osservandolo in un modo che Nico non riusciva proprio a capire. Quel fantasma era un mistero per lui, in tutto e per tutto, ma per una volta Nico riuscì a scorgere nei suoi occhi un’emozione ben definita: rimpianto.

“Mi sono distratto.” Disse, con voce bassa: le sue mani andarono alla sua maglietta e, per un attimo, Nico non capì cosa volesse fare. Bastò un tocco delle dita dell’altro, tuttavia, e in pochi attimi una ferita si aprì all’altezza del suo petto.

“N-non sembra essere stato piacevole.” Balbettò Nico: nonostante la ferita non sembrasse molto profonda era decisamente tremenda da guardare e persino lui, abituato ai film dell’orrore e a tutte quelle diavolerie che giravano per internet, si ritrovò inorridito. Se Jason lo notò, tuttavia, non lo diede a vedere: aveva abbassato lo sguardo, un’altra volta, e fissava mesto le sue carte.

“Avrebbe dovuto essere più profonda.” Sussurrò. “Un… amico si è buttato davanti a me per salvarmi. Come vedi, non è servito. Sono morto.” Nico vide le mani di Jason stringere forte le sue carte, così tanto da starle quasi distruggendo. “E anche lui.”

“Mi… dispiace.”

Gli occhi azzurri di Jason si posarono nuovamente sui suoi.

“Beh… tocca a te.”

 

 

 

 

 

“Nico, aspetta!”

Il sedicenne si voltò, osservando Jason con espressione confusa. “Cosa c'è? Sono in ritardo per la scuola.”

“Non dovresti proprio andare da quella parte.”

Nico lanciò uno sguardo alla strada che voleva prendere: era quella che percorreva tutte le mattine quando era in ritardo e doveva accorciare il percorso, nessun segno particolare a distinguerla dagli altri giorni. Nessun cartello di riparazione buche, nessun avviso, niente di niente.

C’è da dire, però, che quando un fantasma ti dice di non andare da una parte, tu non vai da una parte. E Nico non era stupido.

“Che cosa succede?”

“Fantasmi, cioè, spiriti, cioè, roba brutta, ecco.” Adesso Jason stava inceppandosi sulle parole: era una cosa che da lui non aveva mai visto. “Prendi semplicemente un’altra strada.”

Le scuse vaghe erano così, beh, vaghe che per un attimo Nico pensò di