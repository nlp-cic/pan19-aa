, il calore del suo corpo era di nuovo vicino a lui, il suo battito era lì. La sua presenza sembrava attenuare leggermente quel bisogno di correre, di fuggire, per questo Derek decise di tentare di nuovo ad aprire gli occhi, gradualmente e tenendo lo sguardo fisso davanti a sé, su quello che sospettava essere il tetto della camera di Stiles, tanto forte era il suo odore.

____


-Dovresti far controllare  quella crepa, non credo sia sicuro ignorarla...- la voce assonnata di Derek interruppe il silenzio della camera di Stiles. Il film era finito da un po’, ma loro erano rimasti sul letto di Stiles, con le gambe intrecciate e mezzi sdraiati, a fissare il soffitto e godendosi il poter stare insieme tranquillamente, senza branco nei paraggi a punzecchiarli o lo sceriffo a borbottare in corridoio.



-...non è nulla, probabilmente è solo la vernice che si è stancata delle troppe volte in cui ho colpito il tetto con una pallina da tennis....sai, la noia....- Stiles sembrava più addormentato che altro e si strinse ancora di più al fianco di Derek, troppo pigro per andare a chiudere la finestra da cui entrava un leggero fresco serale.



-Falla comunque controllare o poi dovrò minacciare i pompieri per salvarti io stesso dalle macerie, e vorrei evitare una qualche denuncia- Probabilmente Stiles non aveva sentito neanche una parola, perché si era addormentato, e Derek fece un mezzo sorriso, rimanendo a fissare quella piccola crepa ed ascoltando il respiro lento e regolare dell’altro.


____

Non c’era più nessuna crepa, probabilmente l’avevano fatta controllare davvero. Ma qualcosa allertò il suo istinto. Non era la camera di Stiles, o meglio, sembrava esserlo, ma qualcosa sembrava comunque fuori posto. Scattò seduto, gli occhi azzurri che brillavano, pronto a fronteggiare qualunque cosa, un profondo ringhio che riempiva l’aria altrimenti tranquilla. Velocemente si guardò intorno e no, quella non era per nulla la camera di Stiles. Il suo odore era ovunque e solo quello di Scott alleggiava leggermente nell’aria, ma questa era una camera molto ampia, dai mobili sobri, con solo un computer ed una sedia di legno a “decorarla”. Un piccolo movimento alla sua destra lo distolse dai suoi ragionamenti e gli occhi di Stiles divennero l’unica cosa che avesse importanza in quel momento.

Erano più belli di quanto ricordasse, pieni di piccoli cerchi concentrici dorati immersi in quel castano così caldo da rassicurare, ma così freddo da far scendere un brivido lungo la spina dorsale di Derek, e non uno di quei brividi piacevoli. Tutto sembrava uguale a prima ed allo stesso tempo diverso. Il moro sapeva che adesso i suoi occhi erano tornati verdi e cercò di respirare profondamente per calmare quella voglia di fuggire che ancora lo attanagliava.

-Hey, Derek, va tutto bene. Sei a casa mia, mia e non di mio padre, per questo non riconosci la stanza. Sei al sicuro.- tutto adesso aveva senso. Non aveva idea di quanto tempo fosse stato nelle mani di quei Russi, quindi era probabile che Stiles vivesse per conto suo adesso. Stiles gli porse un bicchiere d’acqua e Derek lo bevve tutto in un sorso,sorridendo debolmente quando l’altro trattenne il fiato, neanche stesse bevendo lui stesso.

-Cosa ti è successo?- Stiles spalancò gli occhi appena udì quelle parole. Le prime, vere parole di Derek chiedevano a lui cosa fosse successo?! Non era stato lui incatenato per quasi un anno, in una specie di bunker! Dopo aver aperto varie volte la bocca senza proferire parola, Stiles decise che era meglio assecondare le richieste di Derek per il momento, quindi se quello che voleva sapere era perché Stiles fosse diverso, beh, gli sarebbe toccato sentire l’intera storia. Il castano avvicinò la poltrona al letto, si sedette e si passò una mano tra i capelli, insicuro, non sapendo da dove cominciare, quindi pensò di andare all’inizio: non poteva evitare di parlare della scomparsa di Derek, era impossibile.

-Aaaallora, dopo il nostro litigio durante l’incontro con il branco sei andato verso casa tua per sbollire la rabbia e non dire cose che non pensavi, ed io te l’ho lasciato fare. Era un litigio da nulla, sapevo che eravamo entrambi testardi e non saremmo arrivati a nulla se avessimo continuato a parlarne in preda alla testardaggine del momento... buffo, non ricordo neanche perché litigammo- ed era difficile anche per Derek ricordare il motivo del litigio, quindi probabilmente era davvero molto stupido. Poggiandosi lentamente sui cuscini alle sue spalle, il moro decise di sostenere lo sguardo di Stiles per tutto il racconto, ricordava ancora come gli i suoi occhi fossero fondamentali mentre parlava, così pieni di tutto quello che gli passava per la mente da poter parlare una lingua propria.

-comunque, per i due giorni successivi aspettai che tu mi scrivessi, o che mi spuntassi dietro mentre andavo a quelle ultime lezioni al liceo, in quel modo tanto inquietante che sapevi mi avrebbe fatto saltare i nervi facendomi partire in quarta con un discorso infinito su quanto tu fossi pazzo e testardo...ma non lo facesti. Gli altri mi dicevano di lasciarti il tuo spazio ed io ho tentato di farlo, ma dopo altri due giorni di silenzio stampa decisi di venire al loft per parlarti. Trovai la