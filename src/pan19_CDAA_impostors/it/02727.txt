di una ricca donna di nome Gloria Scott su una nave da crociera dove faceva il cameriere, la qual donna probabilmente era stata sua amante occasionale. Mio padre riteneva di essere stato incastrato e condannato ingiustamente anche se ammetteva di essere l'esecutore materiale dell'omicidio. Era uscito di prigione solo perché ne era evaso, durante una sommossa dei carcerati, ed era stato erroneamente dato per morto. A quel punto aveva mutato identità e si era venduto al miglior offerente pur di avere la giusta protezione. La sua fortuna era girata nel modo giusto facendogli assumere posizioni di prestigio all'interno della società, fino a quando, pochi mesi prima della sua dipartita, un antico compagno di prigione evaso con lui ma che aveva avuto carte meno buone dalla vita l'aveva rintracciato e aveva iniziato a ricattarlo con la minaccia di rivelare tutto.

Lo stress per mio padre era stato tale che aveva finito per uccidersi pur di sfuggire al gioco di quell'uomo, e alla vergogna che sarebbe ricaduta su di lui. E su di me.

Ma a me non importava nulla della vergogna; scoprire che ero vissuto in una falsa realtà faceva molto più male. L'aiuto di Sherlock servì ad arrestare quell'uomo e, nonostante ormai la verità sul Caso Gloria Scott fosse venuta a galla, la mia eredità pecuniaria ne risultò intatta. Non piango sulla mia stabilità economica, ma in quel momento mi sentivo quasi oltraggiato da quello stesso cognome che portavo, Trevor. L'uomo che mi aveva allevato quanto quel nome erano una bugia, così come il suo patrimonio. Lo congelai in banca e usai lo stretto necessario per poter viaggiare, il resto per aiutare le persone che ne avevano bisogno e che incontravo sulla mia strada. Non potevo più stare in Inghilterra. Odiavo l'Inghilterra. Odiavo tutto in Inghilterra; tranne Sherlock. Ma lui non mi chiedeva di restare e bastava quel fatto a farmi desiderare di partire per sempre. Se solo lui mi avesse detto una sola volta che gli ero mancato... Ma questo non accadde. Sherlock non aveva motivo di legarmi alla Gran Bretagna e rispettò semplicemente le mie decisioni. Il giorno in cui mi accompagnò all'aeroporto per l'ultimo saluto, lo abbracciai forte, quasi a non volerlo mollare più. Quasi a mettere in quel gesto tutto ciò che avrei voluto veramente dirgli. Invece dovetti fare buon viso a cattiva sorte, sorridere e dirgli addio per sempre. Ero deciso a voltare pagina.

Mi occorsero molti anni per capire che non ce l'avevo fatta.

 

Ci aprì la porta una donna dal volto dolce che riconobbi per le foto del matrimonio e perché naturalmente era la padrona di quella casa: Mary Morstan. O Mary Watson, sarebbe stato meglio dire adesso. Che sorrise a Sherlock e me e, quando mi vide, assunse un'espressione interrogativa.

“Scusa Mary per il poco preavviso. Può venire anche lui?” domandò Sherlock indicandomi brevemente.

“Oh...” ancora una volta, Mary mi squadrò perplessa. “Ma... certo! Quattro è meglio di tre!” si voltò indietro. “Jo-hn! Sherlock ha portato un amico!”

Mi domandai perché non fosse venuto lui ad aprirci. Sherlock era o non era amico suo? Lo vidi scendere le scale di corsa mentre si sistemava il colletto della camicia sotto il maglione. Evidentemente si era vestito all'ultimo. Sollevò lo sguardo sulla situazione, probabilmente non aveva capito bene. Poi si accigliò e si rese conto che, sì, c'ero davvero.

Per me fu un momento molto emozionante. Per anni lui e Sherlock erano stati una sorta di mia seconda famiglia immaginaria, e ora eccoci riuniti lì. Per almeno tre secondi restammo tutti in silenzio.

Poi il meno turbato di noi tutti, Sherlock, ruppe la tensione: “Allora... Mangiamo?”

“Non dovresti presentarci il tuo... ospite?” chiese John turbato, come se covasse il sospetto che io fossi stato raccattato sulla strada un attimo prima. Mi intromisi, prima che la situazione degenerasse.

Porsi la mano a John, cercando di tenerla salda, e mi sforzai di sorridergli: “Ciao John, è un piacere per me conoscerti, ho letto per anni la tua pagina web ed è un onore essere qui adesso. Il mio nome è Victor Trevor.”

Nessuna lampadina si accese sul volto di John. Capii che non aveva sentito nominare il mio nome neanche una volta.

“Così... Sei una sorta di... fan di Sherlock?” chiese a bruciapelo. Lanciò un'occhiata di disapprovazione al suo amico: “Ora si spiega tutto. Questo qui apprezza venire adorato.”


Era evidente per John che la mia presenza era considerata di troppo, forse una sorta di sfida alla sua tranquillità. E non era forse così? Sherlock si mise a ridere.


“No, ti sbagli, come al solito” disse a John, mentre si liberava del cappotto e lo abbandonava su una sedia. “Victor è un mio compagno di università.”

“Non mi hai mai parlato dell'università... Hai una laurea?”

“No, l'ho abbandonata dopo due anni. Victor però anche prima di me.”

“Perché non mi hai mai raccontato niente?”

Il clima si stava facendo teso, così Mary si inserì: “Allora, andiamo che è pronto in tavola! Victor...