quindi andarono nuovamente in quel bar, che fino ad un mese fa era stato "il solito". Il sole tingeva l'orizzonte d'arancione ma l'aria era fredda ed il cielo era pesante con nuvole nere.
Entrarono e Silver sedeva nel suo solito posto, Blue di fronte a lui. Passarono oltre il loro tavolo e anche se il fulvo non alzò lo sguardo dal liquido che rimescolava nella sua tazza, Blue lo guardò ostile e Gold seppe che del loro affare sapevano più persone di quante ne avrebbe voluto.
Era una donna adulta, Blue, aveva un lavoro e conviveva con Green, Silver sembrava molto giovane in confronto a lei.
"Scusa" fece Crystal, "vuoi andartene?"
"Sarebbe di cattivo gusto. Mentre ti siedi vado un attimo al bagno" E quando uscì dal cubicolo in cui si era rinchiuso per prendersi un attimo, Silver era lì a lavarsi le mani. Lo aveva seguito di proposito.
"Ciao", fece pacatamente, forse un po' guardingo; Gold si sentì affogare sotto la sua bellezza, lo stomaco si rivoltò per lo stress emotivo, la bocca di asciugò, ogni muscolo del suo corpo di colpo si rilassò lasciandolo molle.
"Ciao", rispose. Non lo guardava negli occhi, fissava il suo zigomo sinistro, adorava la costruzione del suo volto, la consistenza della pelle leggermente ruvida per via della barba e l'odore maschile che portava sempre, e che era forte sul suo collo magro. I suoi occhi argentei brillavano d'energia, studiarono per un istante il volto di Gold; le labbra si schiusero, voleva dire qualcosa ma si bloccò perché il ragazzo si lasciò andare contro la fila di porte chiuse dei cubicoli.
"Stai bene?!" mormorò allarmato.
"Credo di star avendo un calo di pressione". Tra le ciglia nere osservò l'espressione preoccupata di Silver, il malessere dell'ultimo mese gli tagliò le gambe e per poco lui non cadde sul pavimento. Le mani screpolate del rosso si erano strette attorno la stoffa della sua felpa all'altezza dei suoi bicipiti, una zaffata di profumo lo soffocò e Gold capì di amarlo. Si riprese subito dopo, raddrizzò la schiena e si liberò dalla sua presa; la tristezza e la rabbia erano così forti da sfociare in un dolore fisico al centro del petto, l'aria era difficile da respirare, la mandibola si stringeva in una morsa di ferro provocando un lieve stridio cacofonico.
“Lasciami in pace” disse, avvertendo la presenza di Silver ingombrare il suo spazio personale, cercando di svincolarsi senza contatto fisico. Silver si ritirò di colpo, offeso da quella nota d'odio, disgusto forse. Gold fece per uscire dal bagno, ma il ragazzo lo fermò.
“Aspetta”, fece, e la sua voce era malinconica, in qualche modo infantile, “perché?”.
“Cosa, perché?” Silver cercò qualcosa di inesistente con gli occhi, poi incrociò nuovamente gli sguardi.
“Perché hai voluto chiuderla? Ho fatto qualcosa di sbagliato?”; e di colpo il suo tono era ferito, ma i suoi occhi sempre orgogliosi.
Gold lo guardò per un istante, la forza che si asciugava velocemente finché persino parlare sembrava troppo estenuante.
“Sei gay. I gay mi fanno schifo”. E Silver, nonostante capisse sempre tutto al volo, non comprese il messaggio tra le righe, non voglio essere gay.
“Ipocrita”, mormorò pieno di rancore, ed uscì.

 

Lo rivide a giugno quando dopo aver vomitato tutti i suoi tormenti su Crystal, si prese di coraggio e si presentò nell'appartamento che fino a maggio aveva condiviso con Brian – Crys si era rifiutata di rivelargli perché la loro storia fosse naufragata.
Viveva all'ultimo piano di una delle nuove palazzine che erano state costruite nella periferia di Smeraldopoli. Lesse il suo cognome nella lista del citofono, ma non bussò perché il portone era aperto. Prese l'ascensore e poi suonò il campanello di casa. Sentì immediatamente il suono dei quieti passi di Silver, e dopo pochi istanti la porta si aprì, rivelando il suo volto stanco.
“Hey”, fece Gold, ma Silver batté soltanto una volta le palpebre, e gli Actic Monkeys suonavano I Wanna Be Yours da qualche parte dentro l'appartamento, riempiendo l'aria tesa.
“Scusa. Per tutto”, disse, e lo intendeva per davvero. Il dolore nel suo petto era ancora lì, l'odio per sé stesso e per quell'amore difficoltoso era ancora lì, ma finalmente aveva compreso di dover affrontare un percorso di crescita e guarigione, che avrebbe o non avrebbe potuto comprendere il ragazzo che gli stava di fronte. Quello stesso ragazzo a cui doveva in ogni modo delle scuse, per quanto esse potessero valere, e soprattutto delle spiegazioni. Non sempre la consapevolezza di averlo ferito era stata lì, ma da quando aveva preso un posto fisso nella sua testa, spesso provava stilettate di rimorso. Silver ingoiò a vuoto, il pomo d'Adamo danzò sul suo collo e i suoi occhi sembravano faticare nel restare aperti.
“Fammi entrare, per favore. Lasciami spiegare perché tutto questo è successo”. Silver non disse ancora nulla, si fece da parte e lasciò che il corvino entrasse direttamente nel salotto. Era molto luminoso, con un grande balcone, e arredato in modo spartano ma in modo