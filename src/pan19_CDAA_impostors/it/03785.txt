erano accompagnate da canzoncine che partivano dal classico Jingle Bells e finivano per lasciarsi convincere dall’ultima hit natalizia di qualsiasi cantate fosse ora in cima alle classifiche.Con un sorriso, Nick ringraziò l’automobilista che gli aveva permesso di attraversare la strada e di raggiungere Brian, fermo davanti a una vetrina che scintillava con luci e addobbi. A pochi passi da lui, rimanendo all’ombra e lontano dal proprio riflesso nel vetro, Nick rimase qualche secondo a osservare il ragazzo, anzi l’uomo, con cui ormai condivideva qualsiasi cosa da due anni a quella parte. Guardandolo ora, guardandolo lì in un ambiente che non aveva niente di sfavillante se non le luci delle insegne, Brian sembrava quasi un ragazzino fin troppo estasiato ed entusiasta per l’inizio del periodo natalizio: le mani appoggiate contro il vetro, la punta del naso che ormai aveva lasciato la sua impronta insieme allo sbuffo del respiro che si cristallizzava ogni qualvolta entrava in contatto con l’aria gelata. I tratti migliori, i tratti ancora capaci di fargli battere più velocemente il cuore o di avvolgerlo in una nuvola di calore che poco o niente aveva a che fare con le bevande che ancora stringeva nelle dita, erano però quel sorriso che finalmente era tornato a brillare senza ombre o preoccupazioni, illuminato da due occhi azzurri che avevano perso i segni neri di fin troppe notti trascorse insonni.Era finalmente così bello poter rivedere il vero Brian, l’anima di cui Nick si era innamorato al primo sguardo ma che aveva dovuto attendere anni e anni prima di poter comprendere fino in fondo quanto gli fosse entrato dentro e si fosse intrecciato attorno al suo stesso essere. Non c’erano più le occhiaie a ricordar loro quante preoccupazioni o paure stessero tessendo la loro rete attorno a Brian; non c’erano più quelle guance scavate e quell’espressione di chi sa e si vede riflesso come schiacciato da un peso e tormentato da un fantasma. Lo spettro, fino a qualche mese prima, era stata quella dannata e bastarda malattia che per anni aveva fatto il bello e cattivo tempo con la sua voce ma che ora, oh finalmente, era stata combattuta e sconfitta fino a prova contraria.Quella volta era differente.Già prima, già altre volte avevano sfiorato e toccato la promessa di essersi lasciato tutte alle spalle ma esse si erano rivelate essere solamente delle chimere. E a ogni illusione infranta, un pezzo di Brian si era irreparabilmente incrinato, portando quasi a essere esaurita una fede che mai prima di allora era stata sul punto di crollare.Ecco perché quell’anno Natale sarebbe stato differente. Più bello. Più felice. E la prova era in quel viso che si mostrava radioso mentre, lentamente, assaporava la cioccolata calda come solo un bambino avrebbe potuto fare.“Ti ricordi la prima volta che ci siamo visti?”Brian soffiò sulla superficie della sua cioccolata, naso e guance di un colorito che diventava sempre più rosso.“Come potrei? Non smetti mai di prendermi in giro per come ero vestito!”“Beh, la camicia a quadri era proprio quello che mi aspettavo da un campagnolo...”“E omettiamo sempre il dettaglio che era Kevin a vivere fra i boschi e non io.”“Comunque... – Nick riprese a parlare, anche se gli angoli delle labbra erano ancora curvati in un ultimo eco di risata. - ... quella prima volta. Sì, credo che sia proprio in quel primo guardo che mi sono innamorato follemente di te. Anche se ancora non sapevo che cosa fosse l’amore, anche se ancora dubitavo che quel sentimento potesse entrare nella mia vita e renderla migliore. E tu... ricordo che mi hai sorriso come se già avessi capito. Come se già avessi saputo che cosa il futuro ci avrebbe riservato.”Brian appoggiò la tazza sulla prima superficie che intravide, lasciandosi avvolgere per qualche secondo dall’aria fredda prima di cingere le braccia attorno alla vita di Nick. Era sempre e sarebbe sempre stato strano dover alzare il viso per poter osservare e parlare con il compagno nonostante amasse, seppur non lo avrebbe mai ammesso ad alta voce, il fatto che egli fosse più alto di lui: perché quella differenza di centimetri si era rivelata essere il perfetto rifugio in cui rinchiudersi e nascondersi quando tutto attorno a lui sembrava fosse intenzionato a colpirlo e distruggerlo.Un altro, forse il primo, motivo per cui erano stati fatti e destinati per stare insieme.“Sapevo che saremmo diventati importanti l’uno per l’altro. Sapevo, già in quel primo sorriso, di aver trovato un compagno, anche se ancora non sapevo in che cosa saresti stato il mio partner. Amico? Collega? Conoscente? Non lo sapevo, non potevo saperlo ma di una cosa ero certo ed era che saresti comunque stato sempre presente nella mia vita. Quello che abbiamo ora è qualcosa che non avrei mai potuto lontanamente immaginare.”Nick abbassò la testa, in modo da poter sfiorare la punta del naso di Brian e poter appoggiare le labbra sopra le sue. Sapevano di cioccolato. Sapevano di quella dolcezza fin troppo zuccherosa dei mashmellows, con una punta di vaniglia, menta e fragola e quel retrogusto amaro del cioccolato fondente.Sapevano di Brian.“Nemmeno io. Già desiderare di averti sempre nella mia vita, Brian, era chiedere troppo. Quello che abbiamo creato in questi ultimi anni, la nostra vita e la nostra