Irene:

“Per favore, fermati! – lo supplicò – Non puoi condannare a morte Mary né Irene. Né puoi strappare loro i figli.”

Sherlock si fermò e le parlò con voce profonda e bassa:

“Anthea, non osare dirmi quello che posso o non posso fare. Sei la moglie di Mycroft, certo, ma sei SOLO la moglie di Mycroft. Sono stato chiaro? Vai nelle tue stanze ed occupati di tuo figlio. Di questa faccenda me ne posso occupare io, senza il tuo aiuto. Non costringermi a farti rinchiudere.”

Detto questo, Sherlock si diresse verso la cella dove era tenuta prigioniera la moglie.

 

 

Anthea non si mosse per qualche secondo, poi andò a passo deciso verso la torre ovest, dove erano custoditi i falchi messaggeri.

Quando arrivò alla voliera, Anthea trovò Lestrade che stava preparando un messaggio.

“Domna Anthea – la salutò con un inchino – penso che abbiamo avuto entrambi la stessa idea.”

“Lo penso anch’io. – rispose la donna – Il dolore per la perdita di John sta accecando Sherlock. Mio marito o mio suocero devono rientrare ad Armida per farlo ragionare.”

“Stavo mandando un messaggio a Thendara, ma mi preoccupa questa tormenta. È molto presto, però non sarebbe la prima volta che la strada viene bloccata da una valanga. Se non riescono a tornare, sarà un lungo inverno.”

“Comunque, questo messaggio a mio marito lo spedisco io.”

Lestrade la guardò sorpreso:

“Perché?”

“Quando scoprirà che è stato inviato un messaggio al padre ed al fratello, Sherlock non ne sarà contento. Lei è il comandante delle guardie, io sono la moglie di Mycroft. Sherlock mi ha appena fatto notare come io sia solo la moglie di Mycroft, ma sono pur sempre la moglie di suo fratello e dovrà per forza limitare la sua ira. Cosa che potrebbe non fare verso di lei, comandante.”

“Ha ragione. – fu costretto ad ammettere Lestrade – Speriamo di sbagliarci e che Dom Sherlock riprenda presto il controllo di se stesso.”

Anthea sospirò:

“Lo spero tanto anch’io, comandante, ma non ci conterei. Spero solo che Mycroft riesca a tornare il più presto possibile.”

La tormenta di neve infuriava violenta.

Sembrava che il pianeta stesso fosse furioso per la morte di John.

Anthea sperò che il tempo avverso non impedisse a Rafael e Mycroft di ritornare in fretta ad Armida: in preda al dolore per la perdita di John, Sherlock avrebbe potuto fare qualsiasi cosa.

 

 

Sherlock, intanto, era entrato nella cella di Irene sbattendo la porta.

Irene aveva lentamente girato la testa per guardare il marito negli occhi, ma non era per nulla intimorita dal suo ingresso. Gli fece un sorriso e chiese in tono derisorio:

“Vedo che stai bene, maritino mio, ma cos’è quel visetto imbronciato? Sei arrabbiato con me perché il grande deduttore non ha capito che sua moglie lo stava tradendo?”

Sherlock aveva uno sguardo indecifrabile:

“Mary mi ha detto che avevate un piano di riserva che non avrebbe comportato la morte di nessuno. Perché hai preferito assoggettarti ad Aldaran, piuttosto che cercare di controllarmi? Era troppo difficile per te?”

Irene si alzò e lo fronteggiò furiosa:

“Il piano di riserva prevedeva che ti facessi innamorare di me e che ti controllassi attraverso il sesso, ma sappiamo entrambi che non sarebbe mai stato possibile. Non sono io l’oggetto dei tuoi desideri.”

Sherlock strinse gli occhi:

“Cosa vorresti dire?”

“Le prime sere, per renderti più malleabile, ti ho somministrato una droga afrodisiaca, ma sai cosa hai fatto tu all’apice del piacere? Hai chiamato John. JOHN! – urlò Irene – Stavi facendo l’amore con ME e tu non hai nemmeno chiamato un’altra donna, cosa che avrei anche potuto sopportare, ma un UOMO!”

Sherlock le si avvicinò minacciosamente:

“Quell’uomo che tu disprezzi tanto, ti ha salvato la vita. Quella droga che mi somministravi mi rendeva impossibile controllare il mio potere e ti avrei distrutto la mente, se non fosse intervenuto John!”

Irene non si fece impressionare:

“Vorrà dire che lo ringrazierò la prossima volta che lo vedrò e che gli spiegherò alcuni dei giochetti che ti sono tanto piaciuti. – aggiunse con tono dispregiativo – Immagino che ora vi libererete entrambi delle vostre mogli infedeli ed indegne per tornare a rotolarvi sotto le lenzuola insieme.”

Sherlock si raddrizzò in tutta la sua altezza e sibilò:

“Una parte del piano di Moriarty è riuscita. John è morto.”

Irene stava per scoppiare a ridere felice, ma si rese conto che la morte di John non sarebbe stata un vantaggio per lei. Ora Sherlock avrebbe cercato vendetta e lei era nelle sue mani.

“Posso testimoniare contro James Moriarty e denunciare il suo complotto contro gli Hastur e gli Alton per prendere il controllo del Consiglio dei Comyn.” Propose velocemente.

Sherlock si lasciò sfuggire una risata beffarda:

“È tutto qui quello che puoi offrire per salvarti la vita? – chiese – James Moriarty è morto, trascinando con sé John. Se non mi credi, posso farti vedere il cadavere del tuo complice.”

Irene, per la prima volta da quando Sherlock era entrato nella cella, ebbe paura.

Sherlock la sollecitò con tono sarcastico:

“Ti stai spaventando, cara mogliettina? Hai finalmente capito che