fuoco e tirò fuori due tazze dalla credenza. Ed aspettò in silenzio che l'acqua bollisse. Quando le bolle apparvero, spense il fornello e mise in infusione le foglie di Oolong. Due minuti dopo, perché sapeva che era il tempo ideale per ottenere l'aroma migliore, estrasse le foglie e versò il tè nelle tazze. Due zollette di zucchero e un goccio di latte in una, niente zucchero e niente latte nell'altra. Poi poggiò quella zuccherata sul tavolo del soggiorno, premurandosi di ricordare ad alta voce che mangiare era necessario per sopravvivere.

Infine uscì dal 221B per andare in clinica. Lo aspettava una giornata lunga e disse chiaramente che la sera sarebbe uscito per una birra. Ad alta voce, cosicché si capisse.

E alle nove di sera era seduto al pub dell'angolo a ingollare l'ennesima pinta. Aveva smesso di contarle alla decima. O forse era l'undicesima? Ma quello era il giorno. E lui doveva andare avanti.

Quando tornò a Baker Street erano le undici e, come aveva meticolosamente calcolato, era completamente devastato dall'alcool che gli scorreva nelle vene.

Entrò nell'appartamento e si diresse verso l'appendiabiti che c'era nell'angolo, quello su cui c'era ancora appeso il secondo cappotto di lana blu, per intenderci.

Per otto mesi aveva rifiutato di toccarlo, di avvicinarsi, di guardarlo. Ne aveva rifiutato l'esistenza. E il cappotto era rimasto lì, dimenticato, con un sottile strato di polvere a ricoprirlo, finché John, otto mesi dopo, non lo riprese tra le sue dita, toccandone il tessuto un po' ruvido, ma sempre così caldo ed accogliente. E pazientemente, con un po' di fatica dovuta all’ubriacatura, se lo infilò sulle spalle, avvolgendovisi dentro come se fosse un riparo, come se fosse un'armatura.

E finì per sedersi sulla sua poltroncina. La tazza di tè fredda sul tavolo vuoto a fargli da malinconica compagnia.

Rise John. Rise perché non sapeva che altro fare in quella assurda situazione, rise perché il tutto era ridicolo, rise perché era l'unica soluzione.

Aveva con sé una borsa. Quasi se la stava dimenticando. Incespicando sui suoi passi incerti riuscì a recuperarla e ad estrarvi quello che cercava. Whiskey. Ovvio.

Ci mise ben poco, con il liquido caldo che scorreva nello stomaco, a cominciare a sognare ad occhi aperti. E rivide la donna in rosa stesa sul pavimento. E rivide gli occhi spaventati di Soo Lin. E rivide la faccia di Moriarty accanto alla sua. E rivide il subdolo sorriso di Irene. E rivide il mastino. E rivide l'uomo col cappotto blu e i capelli neri. Soprattutto rivide lui. Tra le trame delle sue allucinazioni c'era lui. Indissolubilmente. E non poteva essere altrimenti, perché tutto quel giochetto lo aveva organizzato per lui. Per trovare, otto mesi dopo, il coraggio di dargli l'addio che meritava. Perché John sapeva che non era un addio normale. Perché John sapeva che c'erano cose. Perché John sapeva.

L'allucinazione di fronte a lui, sfocata per il whiskey, era un ricordo particolare, uno di quelli che preferiva. Era lo stesso del primo giorno che si erano incontrati, con la camicia bianca e la giacca blu scuro. Si schiarì la gola e deglutì.

"Sherlock...se tu fossi qui diresti che sono uno sciocco sentimentale e che tutto questo è un teatrino ridicolo. Diresti che dovrei usare meglio il mio cervello e che rimango sempre un idiota. Ti dilungheresti sul fatto che non dovrei lasciarmi mai trasportare dalle emozioni e mi rimprovereresti perché mi preoccupo troppo delle persone che mi stanno accanto. Eppure ho l'impressione di non essermi mai preso cura abbastanza della...hic...persona a cui tenevo di più."

"John..."

"No, lo so. Non fare quella faccia e non parlare con quella voce spezzata, anche se sei una fottutissima allucinazione. Non provare ad interrompermi anche così, ok?"

John rise di una risata roca e senza speranza.

"Avrei dovuto dirtelo. Tanto tempo fa. E avrei dovuto lasciare perdere tutte quelle cazzate che mi ripetevo incessantemente tentando di far finta di nulla. Perché, chiariamoci una volta per tutte, ho detto un mucchio di cazzate. Non sono interessato? Cazzata. Non sono attratto da te? Cazzata. Non sono geloso? Cazzata. E mi sono mentito e ti ho mentito, perché sono un cretino. Un'idiota, diresti tu."

"John..."

"Sì, John, John, John! Come se fossi davvero in grado di parlare! Davvero! Ha! Cosa stavo dicendo?"

E John mosse le dita nell'aria, come per cercare di recuperare fisicamente il filo del discorso che si perdeva nell'ennesimo goccio di rum.

"Ah, sì. Avrei dovuto dirtelo, Sherlock. Avrei dovuto dirti che dal momento che ti ho incontrato, tutto è cambiato. È cambiato il mio modo di vedere il mondo, il mio modo di vivere e...il mio modo di essere. È cambiato perché tu sei riuscito a mandare in malora le mie certezze e a risolvere i miei dubbi, perché tu sei riuscito a farmi stare in piedi quando quasi strisciavo. Perché tu mi hai fatto