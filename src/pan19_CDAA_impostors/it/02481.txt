dove avesse sentito quelle cose. Lo avevano minacciato, obbligandolo a dire la verità.

Erwin aveva tradito suo padre, la sua fiducia, portandolo alla morte. Chiunque lo avesse ucciso era solamente il boia, mentre lui era il reale assassino.

***

Nei giorni successivi alla conversazione con la madre, Erwin non portò più all’attenzione quella sua colpa. Mentre portava avanti la sua vita di bambino di dieci anni senza padre, non poté fare a meno di notare come i movimenti della Polizia Militare che pattugliavano la zona fossero cambiati e aumentati. O forse stava diventando lentamente paranoico, come suo padre quando aveva scoperto la sua collezione di piume per poi bruciarla. Forse qualcuno lo aveva denunciato alla Polizia, dicendo che stava facendo delle ricerche sulla teoria di suo padre? No, era impossibile. Nessuno sapeva che stava cercando la verità sulla morte di suo padre, partendo dal motivo per cui era stato ucciso. Eppure non poteva fare a meno di pensare che lo stessero in qualche modo controllando.

Per questo motivo, quando rientrò in casa e trovò quel libro proibito nello studio di suo padre, fece in modo di tenerlo nascosto. Non poteva permettere che sua madre venisse incolpata per la presenza di quell’oggetto.

***

Le pagine erano ruvide sotto i suoi polpastrelli, mentre sfogliava quel grande libro alla luce della luna. Gli occhi non si staccavano nemmeno per un istante dalle frasi scritte con quella calligrafia elegante ed ordinata; sembrava l’opera di un gruppo di amanuensi, di quelli che aveva visto nei luoghi dove si riunivano i seguaci del Culto delle Mura. Ma non era quello che interessava ad Erwin; non era il tipo di scrittura usato per incidere quelle parole sulla carta, ma quello che le stesse frasi lasciavano trapelare: terre ricoperte interamente di sabbia, distese di acqua ghiacciata, montagne che venivano ricoperte di fuoco ad intervalli regolari. E poi ancora pianure immense, catene montuose altissime, laghi dall’acqua cristallina e cascate; e poi tanto altro, fiumi, mari, laghi. Per finire, poi, l’oceano: una distesa di acqua salata molto più grande di un mare e che circonda tutte le terre emerse. Ma non era quello che attirava l’attenzione di Erwin; no, i suoi occhi erano presi dalle teorie sull’apparizione dei giganti. Ogni genere di teoria, dalla più improbabile alla più veritiera. Ognuna di quelle teorie, però, aveva un punto in comune: i Titani erano stati degli umani. Ribelli, esperimenti, volere divino. Erano tanti i motivi per cui gli umani si erano trasformati in quegli esseri che divoravano l’umanità intera ed Erwin era intenzionato a scoprirlo. Doveva sapere ogni cosa, scoprire per quale motivo erano state costruite le mura, chi le aveva fatte costruire e come facessero a reggere ancora contro gli attacchi dei titani. Doveva continuare a leggere quel libro e scoprire se era in grado di dare risposta alle mille domande che gli frullavano intesta.

Per delle ore, Erwin lesse e rilesse ogni singola pagina sulle teorie dei Titani, finché non si accorse che un foglio sorgeva di lato. Era un colore più chiaro e di una qualità di carta decisamente diversa da quella del libro, oltre a sembrare più nuovo rispetto al resto delle pagine. Senza aspettare un secondo, come se il voglio lo chiamasse a sé, voltò velocemente la carta senza fare troppo attenzione a romperla. Qualche pagina, infatti, si strappò nella foga con cui girava le pagine fino ad arrivare a quel punto.

Il bambino trovò un foglio dal colore chiaro che risaltava sulle pagine ingiallite dal tempo; lo stile di scrittura era completamente diverso da quello degli amanuensi che avevano scritto il libro. Era una scrittura spigolosa e quasi illeggibile, come se il proprietario andasse di fretta al momento della stesura. C’era del testo cancellato, come se il mittente avesse riletto dei passi e li avesse reputati sbagliati; ma Erwin avrebbe riconosciuto quello stile anche se fosse stato completamente cancellato: quel foglio di carta era stato scritto da suo padre ed era una lettera indirizzata a lui.

 


Mio caro e piccolo Erwin,



Quando leggerai queste parole, con molta probabilità, io sarò già morto. Spero con tutto il cuore che questo avvenimento accadrà il più tardi possibile, ma nutro poche speranze. Prima di iniziare a spiegarti il perché delle mie parole, ti devo chiedere di bruciare questa lettera: molte persone rischierebbero la vita se dovesse finire in mani sbagliate.



Il libro che hai appena letto è un passo fondamentale per il tuo futuro. Oh, ti starai chiedendo come faccio a sapere che lo hai già letto, immagino: sei mio figlio e la tua natura è curiosa, soprattutto con i libri.



Come avrai già letto in queste pagine, oltre alla descrizione del territorio oltre le mura, esistono molte teorie sulla natura dei Titani. Probabilmente la più probabile è quella sulla loro natura umana. Non abbiamo prove, Erwin, e non abbiamo tempo!



So che la tua curiosità ti porterebbe ad andare avanti nelle ricerche e scoprire la verità, ma non puoi farlo da solo. Ci sono persone che, in un modo o nell’altro, potranno aiutarti. Quando avrai finito di leggere questa letta, consegna il libro ad Arlert, il bibliotecario, lui saprà cosa fare con il libro. Digli semplicemente che ti mando io. Fallo solo quando avrai