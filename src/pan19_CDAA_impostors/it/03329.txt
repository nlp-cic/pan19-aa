Mark ha tutto il diritto di preoccuparsi per il suo amico. Quindi "Beh, dai. Almeno c'è l'alcol" tenta di dire, solidale.

Al che Mark solleva di scatto il viso e fa scontrare il pugno con la superficie del bancone. "Non potevi dire di meglio, amico" replica stringendole forte le dita attorno alla sua spalla e con un grande sorriso, lo saluta con l'ennesima pacca sulla schiena.

Rimasto solo, Josh sorride alle punte delle scarpe, mentre si massaggia inconsciamente il punto colpito.

 

 

 

La lancetta ha appena superato la mezzanotte di sette minuti e Josh sente già il sonno pesargli sulle palpebre. Vorrebbe giustificarsi, spiegando che la notte prima ha fatto le ore piccole e che si è dovuto comunque svegliare presto, ma la verità è un'altra: non solo non ha obblighi mattutini (sua madre tende a viziarlo un po'), ma quel giorno il suo turno al negozio è stato anche rimandato per la poca affluenza di clienti. Non ha scuse.

Sforzandosi, reprime contro la spalla l'ennesimo sbadiglio e si costringe a focalizzare lo sguardo su qualcosa o su qualcuno. Si sta contando le dita ed è arrivato all'anulare, la quale unghia è dipinta di smalto viola - quando è successo? - che il divano affonda sotto il peso di un altro corpo e il posto accanto al suo è stato dunque occupato. Josh si irrigidisce impercettibilmente e non si volta, cominciando a picchiare la suola della scarpa destra contro il pavimento. Quando se ne accorge, si morde l'interno della guancia: dannata ansia sociale.

Tuttavia, si rilassa poco appena comprende che la scelta di sederglisi accanto non si deve ad alcun interesse nei suoi confronti, ma al puro caso. Sorride con il viso chino, pensando di non essere l'unico a risentire delle ore trascorse. Continua comunque a fissarsi le punte delle Adidas, riflettendo sull'agire.

Quando nella sua visuale compaiono un braccio ed una spalla che si sporgono nel gesto di appoggiare un bicchiere di plastica gemello del suo sul tavolino di fronte, Josh si concede di sbirciarne il profilo e oh, "Tyler."

Ad eccezione della voce che ancora adesso canta nella sua testa, Josh non è sorpreso di essersi dimenticato del suo aspetto perché Tyler ha dei lineamenti molto comuni: delicati e morbidi, ma pur sempre comuni a partire dai capelli di un semplice castano scuro che alla luce della stanza sembrano neri agli occhi di cui adesso nemmeno distingue il colore. Occhi che adesso lo fissano, interrogativi.

Deve aver pronunciato il suo nome ad alta voce, perché il ragazzo lo sta osservando con un sopracciglio alzato come se stesse aspettando che prosegua. Josh si maledice e spera veramente che la luce della lampada alle spalle di Tyler sia abbastanza debole da nascondere il calore che sente diffondersi sugli zigomi. Tyler continua a fissarlo in silenzio, studiandolo con scrupolo. "Ci conosciamo?" chiede dopo qualche secondo.

Josh stringe le dita callose attorno il ginocchio, aderendo i polpastrelli alla struttura familiare ossea. Riconosce la lunga cicatrice bianca che gli ha lasciato un'acrobazia in skateboard azzardata. "Ehm sì. No. Nel senso" si obbliga a prendere un lungo sospiro. "Io ti conosco. Sono venuto ad un tuo concerto. Ma tu no, tu non mi conosci - almeno credo. Sono Josh."

Si sente un'idiota, ma la sensazione fastidiosa che gli attanaglia lo stomaco comincia a smorzarsi come i lineamenti dell'altro ragazzo si piegano in un'espressione più gentile. Tyler gli regala un sorriso timido, sollevando appena le guance. Josh ricambia senza riflettere.

"Hey, grazie per esere venuto" gli dice, abbassando lo sguardo e ha delle ciglia lunghe, osserva. "Come sei arrivato a noi?" domanda poco dopo e nonostante tenti di nascondere l'orgoglio - che invece di raddrizzargli le spalle magre e sottili, gliele curva come se quasi se ne vergognasse - è evidente.

"Mi aveva invitato Chris. Lavoravamo insieme al Guitar Centre" spiega ed è nell'esatto momento in cui termina la frase che si rende conto dell'errore.

Il volto di Tyler sembra come bloccarsi, colpevoli di una smorfia che subito reprime forzatamente. "Il traditore" lo sente mormorare con gli occhi fissi sull'orribile vaso cinese adibito a portaombrelli dall'altra parte della stanza.

Josh si fa piccolo nello spazio tra il bracciolo e la spalla dell'altro: preferirebbe tanto essere inghiottito dalla gommapiuma del divano. Apre bocca e sta già cercando le parole per scusarsi del poco tatto, ma quelle si perdono presto tra le corde vocali della sua gola quando si accorge dello sguardo di Tyler fermo su di sé. Josh si morde forte il labbro inferiore e si obbliga a rispondere con la medesima intensità, nonostante l'istinto gli suggerisca di fare l'opposto. Per poco perché Tyler sembra decidere di liberarlo da quel contatto e abbassa le palpebre sugli occhi. Quando solleva le ciglia lunghe sta sorridendo contro il palmo della mano che gli regge il mento.

"Sei facile da innervosire" osserva e Josh sente di nuovo quel calore invadente sugli zigomi e sulle punte delle dita. C'è una nota gentile nelle parole. Non è una critica, piuttosto una semplice affermazione. "Scusami" aggiunge, distogliendo l'attenzione dalle mani di Josh, adesso