che due membri della ciurma di Barbabianca erano alloggiati sull'isola e sapevano anche che erano a loro protezione, quindi non avevano esitato a fargli sapere che i pirati a cui stavano dando la caccia erano diventati tanto imprudenti da attaccare direttamente il porto.Meglio per loro, comunque, che non si sarebbero nemmeno dovuto stancare a cercarli. «Scusami, devo andare a divertirmi» disse Marco, alzando le spalle.«Prego.» Sabo era deluso, ma finse indifferenza mentre riprendeva il giornale che aveva ancora da leggere per metà mentre vedeva Marco rientrare in tutta fretta nella stanza.

Koala era giunta alla conclusione che odiava sasso/carta/forbice. Oppure Sabo in qualche maniera imbrogliava, perché non era possibile che riuscisse sempre a spuntarla. In ogni caso, aveva anche deciso che mai più avrebbero stabilito a chi spettava un determinato compito attraverso quel gioco, avrebbero fatto a turno. Se si fosse imposta in precedenza, non sarebbe stata in coda da ore solo per procurarsi la colazione. Senza contare che Sabo mangiava la quantità che serviva ad un piccolo esercito e sarebbe stata costretta a trasportarla tutta in camera. Non che non ne avesse la forza, ovviamente, ma era comunque seccante.Evidentemente il bar del residence in cui si erano fermati per la notte doveva essere il più rinomato dell'isola, perché la quantità di gente era incredibile e certamente la maggior parte erano abitanti e non ospiti, dalla maniera in cui sembravano conoscersi tutti. Almeno loro riuscivano a passare il tempo assieme. Koala pensò di fare un salto a chiamare Sabo per costringerlo a farle compagnia, ma ormai era quasi al bancone e ciò avrebbe voluto dire aver perso il tempo.Se ci fosse stato Hack, era sicura, avrebbe fatto la fila con lei. Ma poiché era un uomo pesce, poteva evitare di viaggiare in nave con loro e raggiungeva Baltigo a nuoto, in modo da comunicare al più presto i risultati della loro missione. Koala aveva anche il dubbio che lo facesse per lasciare soli lei e Sabo, cosa di cui lei l'avrebbe anche ringraziato, se non fosse stata costretta a fare mezz'ora di coda al bar.Il diversivo per distrarsi le si presenterò quando alla file di persone si aggiunse un ragazzo, l'ultimo arrivato. Nonostante fosse appena giunto, aveva già deciso che quella coda era troppa per lui, quindi cercava di infilarsi all'interno ogni qual volta vedeva uno spazio o una persona distratta, quindi faceva finta di nulla e non accennava a spostarsi. Cosa bizzarra, dopo un'occhiataccia nessuno protestava.Forse erano persone pacifiche per cui un minuto in più non faceva differenza, ma Koala decise che non ci pensava minimamente a farsi superare da quell'imbroglione. Quello che era giusto era giusto, avrebbe dovuto aspettare mezz'ora come tutti. Quindi lo tenne d'occhio finché non fu praticamente al suo fianco.«Non pensarci nemmeno» lo intimò, ma in quel momento il ragazzo l'aveva già superata e il tatuaggio di Barbabianca che portava sulla schiena era decisamente visibile, il che le diede l'esatta spiegazione del perché nessuno l'avesse fermato.Ace si voltò verso di lei, stupito dal fatto che qualcuno davvero non avesse intenzione di farlo passare, e in quel momento il suo stomaco brontolò. Lui allargò le braccia. «Ho molta, molta fame.»Koala rise. «Ho notato, ma in ogni caso no» rispose. «L'amico che mi sta aspettando in camera probabilmente sarà nelle tue stesse condizioni.»«Nah, non credo» ribatté Ace. «Nessuno mangia tanto quanto me.» A parte Rufy, ovviamente. Koala sorrise in maniera furba, quindi estrasse dalla tasca la lista che Sabo le aveva dato della roba che gli sarebbe bastata per colazione. «Wow» esclamò lui leggendola. «Sembra tanto quanto quello che mangio io» ammise infine.Koala ne stava approfittando per squadrarlo con attenzione. Era la prima volta che lo vedeva dal vivo, ma le sembrava di conoscerlo da sempre. Dopotutto, su di lui conosceva cose che nemmeno i giornali avevano diffuso, dato che a raccontargliele era stato proprio suo fratello. Una cosa che però la portava ad averlo in simpatia anche senza i racconti di Sabo era il tatuaggio che aveva sulla schiena, il simbolo di un uomo che evidentemente doveva rivestire una grande importanza nella sua vita. Proprio come per lei era stato Fisher Tiger, il cui simbolo aveva impresso a fuoco sulla schiena.«Sei Ace Pugno di Fuoco, vero?» disse, riprendendosi la lista.«Be', sì.» Il suo sorriso indicava che era molto felice del suo soprannome. «Credo di essere abbastanza famoso.»Koala sapeva bene che quello era il suo obiettivo, quindi lasciò perdere il fatto che peccasse un poco di arroganza. «A dire il vero, il mio ragazzo è... un tuo fan.» Ridacchiò appena: in fondo non era troppo incorretto, considerando che Sabo aveva la sua camera a Baltigo tappezzata degli articoli che lo riguardavano.«Davvero?» Stavolta Ace pareva genuinamente sorpreso: per quello che ne sapeva, i pirati non avevano fan, solo persone che li temevano o che volevano sfidarli.«Davvero» confermò Koala. «Pensa che ha la lista di tutte le tue taglie, dalla prima che hai ottenuto.» E la cosa drammatica della cosa era che non si stava inventando nulla.«