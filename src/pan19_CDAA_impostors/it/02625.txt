il collo nello stesso momento, il che non era facile come poteva sembrare.

Gwaine scosse la testa, infilandosi le mani in tasca; il palloncino a forma di cuore che aveva legato al polso, cortesia della signora Alice, ondeggiò. Stavano attraversando il corridoio dell'ala nord diretti verso l'uscita. Il turno era stato ancora più traumatizzante del solito per entrambi, checché ne dicesse Gwaine. La notte sembrava ancora più lunga quando vedevi intorno a te mazzi di fiori e scatoline rosse e rosa appoggiate sui comodini accanto ai letti mentre tu eri lì, ciabatte, divisa cenciosa e occhi resi stopposi dal sonno.

«Quel tipo... quello – quello – quello della stanza ventiquattro» farfugliò Merlin in un nuovo sbadiglio. «Hai saputo?»

«Oh? Quello con la zampa di un orsetto di peluche infilata nel-»

«Sì, esatto, lui» annuì Merlin. «Incredibile come in questo lavoro si vedano tante persone con tante cose infilate in tanti posti. Comunque. Sono venuto a conoscenza dei retroscena della questione.»

«Fammi indovinare» disse Gwaine, afferrandosi il mento in una mano. «La sua signora ha scoperto di essere stata tradita e ha saputo esattamente cosa farne dell'orsetto con cui lui si è presentato alla sua porta.»

Merlin emise un verso interessato mentre scaricava il suo peso sul primo gradino delle scale mobili. «Tutto corretto tranne la parte della signora. Era un signore.»

«Aah, non ci sono più i gentiluomini di una volta» sospirò teatralmente Gwaine, accasciandosi contro il corrimano. «Né i cavalieri...»

Merlin alzò gli occhi al cielo. Lo conosceva, quel tono ammiccante. L'aveva tormentato per sette giorni e Merlin sapeva benissimo cosa sarebbe venuto dopo.

«... cavalieri prodi e nobili dotati di fisico prestante, capelli chiari e occhi azzurri-»

Merlin interruppe Gwaine con uno sbuffo esasperato. La storia aveva smesso di essere divertente la seconda volta che Gwaine gliel'aveva rinfacciato.

Okay, forse Merlin era stato idiota e aveva sviluppato un piccolo, microscopico interesse nei confronti di uno sconosciuto (uno stupendo, stupendo sconosciuto). E okay, forse la sua mente non aveva fatto altro che tornare al suddetto sconosciuto per tutta la settimana, fabbricando scenari improbabili degni di un harmony di terza categoria che Merlin, francamente, si stupiva di essere anche solo in grado di pensare.

Ma non era colpa sua. La colpa era di Arthur. Arthur, con l'espressione scheggiata in un sorriso mesto da cui si intravedevano un paio di denti leggermente storti. Arthur e il suo volti cesellato, gli zigomi alti a dargli una serietà naturale, anche troppo marcata per la sua età. Arthur e la sua aria da sbruffone e i grandi occhi aperti sul mondo quando si era svegliato nel vicolo dell'Antro del drago. Arthur e la sua fragilità, così palese mentre Merlin gli prendeva il viso tra le mani, dolorosamente lampante nel mondo in cui piegava la testa lasciando scoperta la nuca. Arthur e la sua bellezza nello stupirsi che qualcuno si interessasse a lui, Arthur e il suo coraggio, semplice e puro come quello di un bambino, Arthur e la fierezza con cui rispondeva a tono, con cui si proteggeva, ma che non era sufficiente a celare il suo ovvio splendore... Arthur, Arthur.

Bene.

Merlin era probabilmente rovinato e se ne rendeva conto. Avrebbe voluto non farlo – non rendersene conto. Ma poi quell'idiota di Gwaine aveva deciso di prenderlo alla sprovvista e sussurrare, quando lui meno ci pensava, 'Ommmioddddio, Merls, guarda, c'è la tua principessa laggiù!'. E il peggio, dannazione, il peggio era che Merlin c'era cascato ogni singola volta, il cuore che gli martellava nel petto mandando un allarme lungo tutto il suo corpo. E se era successo che un paio di volte Merlin incontrasse nella traiettoria del suo sguardo una testa bionda, be'... meglio non specificare il livello di vergognosa delusione nello scoprire che non si trattava mai di lui.

Fu per questo che quando Gwaine gli afferrò con urgenza il gomito e iniziò con un incerto 'Oh, cazzo, Merls, laggiù...', Merlin lo scacciò, un po' infastidito. Scese gli ultimi due scalini senza aspettare che la scala mobile scorresse da sola e disse all'amico, con calma: «Non ti sei ancora stufato, eh?»

«No, senti, dietro di te...»

Basta, sul serio, pensò Merlin. Lui si era penosamente invaghito della romantica figura di ragazzo nel giro di paio d'ore (un paio di minuti, più che altro), ma non c'era bisogno di infierire così. Aprì la bocca per affermare il concetto con quel briciolo di dignità che gli restava, ma la faccia allibita di Gwaine lo bloccò. Merlin arricciò le labbra, voltandosi verso qualcosa che lo attraeva nella coda dell'occhio; Gwen, un boa fucsia intorno alle spalle, stava sbracciando da dietro la reception in modo abbastanza allarmante. Merlin guardò dove lei stava indicando, chiedendosi se frequentare quel fisioterapista cileno non le avesse fritto il cervello...

E così lo vide. Il dannato Arthur era lì, davvero davvero davvero lì, solo che non era dannato, ovviamente, era... angelico. Stava seduto su un seggiolino di plastica blu, fuori posto e un po' imbarazzato, là tra la porta