pugni.

 

 

Kanda sedeva abbandonato su una poltrona, nel suo appartamento, una bottiglia di birra mezza vuota stretta fra le dita. Ripensava a Lavi, alla loro situazione attuale... a com'era stato stupido a cedergli quella prima volta.

Era tornato a cercarlo, dopo il concerto insieme, e gli aveva proposto di bere qualcosa, così, per farsi perdonare del suo comportamento. Non voleva accettare, ma Lavi era insistente e riusciva a essere molto persuasivo; e si sentiva attratto da lui più di quanto volesse ammettere.

Prima che potesse realizzare cosa stava facendo erano a casa sua, a bere ancora, per finire la serata in bellezza, diceva Lavi.

Stavano parlando e all'improvviso s'era accorto di quanto fossero vicini, di quanto fosse luminoso il sorriso di Lavi... un istante dopo lo stava baciando.

Kanda non si era mai interessato a nessuno, uomo o donna, ciò che gli stava accadendo, i sentimenti nuovi che provava, lo spaventavano un poco; sentiva di non esservi preparato. Ciononostante, aveva accettato il bacio. L'aveva ricambiato; e Lavi non si era fermato.

Era piacevole e lui ignaro, Lavi lo toccava con mani esperte, lo guidava, come se sapesse. Come se avesse capito che era la prima volta, che non sapeva cosa fare, né cosa aspettarsi; l'aveva messo a suo agio.

L'aveva ubriacato di baci, di carezze, aveva sovraccaricato i suoi sensi, finché ogni cosa che gli faceva lo mandava in estasi e ne voleva di più, sempre di più. Non si era nemmeno accorto di come fossero finiti nel suo letto, nudi... le dita di Lavi dentro di lui erano l'unica cosa su cui riusciva a focalizzare la mente. Poi erano andate e Lavi l'aveva preso, dolcemente, da amante perfetto.

Il risveglio la mattina seguente non era andato altrettanto bene, invece. La realtà l'aveva colpito come un macigno, si era sentito così in colpa, così stupido e violato che aveva buttato Lavi fuori da casa sua a calci.

Rise sommessamente di sé al ricordo; un riso a labbra strette, amaro e rassegnato. Perché dopo quella, c'era stata una seconda volta, e una terza, e molte altre ancora.

Lavi era diventato la sua droga, non riusciva a farne a meno... perciò aveva deciso di troncare, per evitare d'impazzire, oltre che di essere colto sul fatto e svergognato.

Quella era la verità: che lui l'amava, ma non riusciva ad accettarne le conseguenze. Che stupido.

Com'era che diceva quella canzone? Sei veleno che mi scorre nelle vene... probabilmente, avrebbe dovuto inciderne la cover.

 

 

– Cosa ti è saltato in testa, nipote degenere! – ruggì il direttore della casa discografica più nominata del momento, un arzillo vecchietto dall'aspetto millenario, gli occhi scavati da profonde occhiaie e vistose rughe sotto di esse. Aveva la testa rasata, eccezion fatta per un bizzarro codino di capelli grigi che spuntava fiero sulla sua sommità. – Chi ha autorizzato la realizzazione di quella canzone e, soprattutto, del video! – comandò di sapere.

– Ci perdoni, signor Bookman, Lavi ha detto che lei era d'accordo! – gemettero in coro fonici e tecnici, prostrandosi.

– Lavi! – tuonò poi all'indirizzo del nipote. – Cos'è quella roba, vuoi dichiarare guerra ai nostri antagonisti? Perché l'amante del tuo video è esattamente identico al figlio del direttore della Maker of Eden Records, abiti inclusi?

– Non a loro, a tutti voi – rispose Lavi, il tono volutamente distratto – sempre a creare menzogne per mantenere i fan. Sempre ai ferri corti per rubarvi fan.

Il signor Bookman lanciò uno sguardo indagatore al giovane stravaccato sulla poltrona dell'ufficio. Si avvicinò a lui con piglio severo e ruotò detta poltrona verso di sé.

– Lavi – disse – vai davvero a letto con lui? Tutto questo clamore per una scappatella? – chiese; poi la realizzazione improvvisa lo colse. – Ti ha scaricato, vero? Liquidato senza appello in nome del profitto, per evitare di essere esposto.

– Non è la stessa cosa che avresti consigliato tu a me? – ribatté, sarcastico.

– Forse – ammise – ma ormai il danno è fatto, la stampa mormora. Ci chiameranno molto presto per sentire cosa abbiamo da dire a riguardo. – rifletté a voce alta, strofinandosi il mento.

– Io... credo che dovreste vedere il video che ha rilasciato Kanda pochi minuti fa. – s'intromise il manager di Lavi, un uomo alto dalla carnagione abbronzata. Aveva capelli molto scuri appena un po' mossi, scalati alle spalle, inquietanti occhi dorati e un bizzarro tatuaggio sulla fronte. La sua espressione divertita era tutto un programma. – Ha inciso una cover anche lui – disse in tono malizioso – e indovinate di cosa? Poison, di Alice Cooper.

Lavi si alzò di scatto per guardare il video incriminato, rimanendo a bocca aperta; a quel punto il nonno, Bookman senior, emise un sospiro rassegnato.

– Penso che andrò a offrire al signor Tiedoll un'alleanza. – annunciò, fra lo stupore generale. Poi si rivolse a Lavi, lo sguardo severo. – Quanto a te,