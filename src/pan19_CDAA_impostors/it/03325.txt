. Cominciò a rovistare nelle altre tasche, ma nulla. Sussurrò un’imprecazione quando arrivò all’ovvia conclusione: l’aveva dimenticato a casa.
«Buon pomeriggio, Mss. Oswald» la salutò una voce familiare.
«Buon pomeriggio, Mr. Pink» rispose, voltandosi per incontrare quei caldi occhi color cioccolato, la pioggia già dimenticata.
«Va tutto bene?» le chiese Danny.
«Cosa?»
«Stavi… parlando da sola» disse, poi parve rendersi conto di come suonasse la cosa. «Non che ci sia nulla di male nel parlare da soli. Io lo faccio spesso. Voglio dire- ogni tanto. Quasi mai, davvero» blaterò tutto d’un fiato. Clara strinse le labbra, cercando disperatamente di non ridere.
«Sì, insomma, c’è… qualche problema?» concluse infine il suo ragazzo… amico… collega… lui, insomma.
«Oh! No, ho solo- solo dimenticato l’ombrello a casa» rispose.
«Be’, io ne uno. Uno grosso» disse Danny. «Di ombrello, intendo» si affrettò ad aggiungere.
Stavolta non riuscì a soffocare una risatina. «Si sta offrendo di accompagnarmi a casa, Mr. Pink?»
«Andiamo nella stessa direzione, o sbaglio, Mss. Oswald?» replicò offrendole il braccio. Clara sorrise e lo prese, lasciandosi alle spalle Coal Hill School e incamminandosi con lui sotto la pioggerella fresca.
Stava ancora sorridendo quando si chiuse la porta di casa alle spalle. Appese il cappotto leggermente umido all’attaccapanni e, non appena si voltò, si trovò due tazze di caffè takeaway in faccia. Incrociò le braccia al petto, fissando duramente l’uomo davanti a lei.
Il Dottore abbassò lo sguardo sulle tazze e poi lo rialzò sulla ragazza, in un chiaro sollecito a prenderle. Clara non raccolse. Le sopracciglia del Dottore si congiunsero al centro della fronte segnata, nel chiaro tentativo di intimidirla.
«Quello non funziona, lo sai?» disse, indicandole, ma non sembrava una vera domanda. «Hai qualcosa da dire?»
«Pigna, pizzicotto, manicotto, tigre»[1] rispose il Signore del Tempo, serissimo.
«Cosa?» esclamò Clara. «Anzi no, lascia perdere. Non sai cosa dire, vero? Non hai intenzione di scusarti».
«Ti ho portato il caffè» le ricordò, cercando di spingerlo di nuovo verso di lei.
«Sì, sei uscito cinque minuti per andarlo a prendere due settimane fa» marcò la compagna.
«Sì be’, New York anni ‘30, ci è voluto un po’» disse spiccio, e qualcosa nella piega amara della bocca spinse Clara a non fare domande.
 
 
Alieni, caffetteria aliena, banana bread @duedicoppe:
 
Lo osservò dalla punta dei capelli sale-e-pepe fino agli anfibi neri, lasciando scivolare lo sguardo sulla camicia immacolata e sull’accenno di fodera rossa gessata, ben visibile ora che il Signore del Tempo aveva poggiato da parte i caffè e infilato le mani in tasca. L’abito del Dottore era elegante –  classico – e irreprensibile come sempre. Un vestito da businessman. E proprio quello sembrava dire: business.
Il Dottore era sempre di corsa. Sempre. Ma adesso, più che viaggiare per vedere le meraviglie dell’universo, dava l’impressione di essere impegnato. Aveva affari da compiere, ora, qualcosa da risolvere, da sistemare. Come se non avesse tempo da perdere.
Riempiva intere lavagne di calcoli incomprensibili e cerchi e lettere lunghe e sbilenche, nervose, come zampe di gallina. Quasi stesse cercando di sbrogliare un problema matematico o trovare la spiegazione dell’universo. O avesse dimenticato come l’universo funziona e stesse cercando di rammentarlo. E quando un Signore del Tempo cerca di risolvere l’universo, che significa? Si muoveva in fretta, stizzoso, scorbutico, un Bianconiglio che controlla in continuazione l’orologio. Che significa quando un Signore del Tempo non ha tempo da perdere?
Clara a volte aveva l’impressione di essere il suo hobby, più che una compagna di viaggio. La pausa che il Dottore si prendeva di quando in quando, ricordandosi di aver bisogno di un’amica.
«Da quanto viaggi da solo?» gli domandò, senza tentare di nascondere la preoccupazione.
Lui non rispose. Preferì tirare fuori la cipolla dal panciotto e controllare l’ora. Come funziona il fusorario per un viaggiatore del tempo?
«Come non detto» quasi sbuffò, certa che non avrebbe avuto una risposta. «Cosa pensi di fare per farti perdonare?»
«Ti ho portato il caffè» le ricordò ancora, rintascando l’orologio.
«No, quello è ciò che eri uscito a prendere in primo luogo. Ed è freddo, ormai» lo corresse lei.
«È sempre caffè!» disse il Dottore esasperato, come se la temperatura non contasse nulla e sprecarlo fosse un delitto.
«È l’ora del tè» osservò Clara. «Puoi offrirmi il tè per farti perdonare».
Il Signore del Tempo alzò gli occhi al cielo e sospirò. «D’accordo» seccò, girando sui tacchi e spingendo con una mano la porta del TARDIS.
La compagna si affrettò a corrergli dietro. «Ah no, stavolta non ti lascio andare da solo. Il tuo