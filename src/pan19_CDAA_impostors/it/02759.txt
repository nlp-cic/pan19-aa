; ed avrebbe potuto affogarlo nel sangue e nell’odore di polvere da sparo, cancellandolo proprio come i due occhi azzurri e spenti che infestavano gli antri oscuri del suo cammino.Un monito.Continua a vivere, tutto passa. 

Kunikida stava cadendo.Galleggiava in una nebbia cobalto, e nel suo ultimo ricordo abbracciava il cadavere a brandelli di un bambino che aveva tentato di salvare da un fucile a pompa: non era rimasto granché, li avevano trattati tutti come maiali da mandare al macello.Sapeva di aver gridato a lungo e disperatamente: la gola gli bruciava e non riusciva più ad emettere un singolo suono, incapace persino di chiedere aiuto a quel denso nulla, mentre l’atmosfera lo avvolgeva in stringhe blu.


Cos’è un ideale?


Cos’era un ideale?Forse, prima di quel momento non avrebbe saputo dare una risposta precisa. Di certo, si sarebbe perso nella contestualizzazione del concetto, analizzandone le effimere proprietà: cultura dell’individuo, sfondo storico e sociale, pensiero politico… Un quadro complesso, troppo generale, abbondante d’informazioni superflue in grado solo di distrarlo dalla definizione che si celava in piena vista, proprio di fronte ai suoi occhi persi in un blu asfissiante.


Dominare il futuro. 


Comunque, era infine arrivato alla conclusione che rappresentasse la delimitazione di un percorso costruito adattandosi ai desideri e alle inclinazioni degli uomini, da inserire nel disegno più vasto e armonioso dell’esistenza.Kunikida aveva anche compreso che incamminarsi lungo un sentiero lastricato di ideali avrebbe significato fare ciò che era necessario e finire quanto iniziato a qualunque costo, pur di impedire che una scia di cadaveri infestasse ogni suo ricordo.Dunque, con un ideale aveva il pieno controllo; e forse, un giorno, avrebbe potuto smettere di lavare quotidianamente via il sangue e le interiora di quei bambini dai propri abiti.Allora, per un istante, avvertì il tocco di lunghe dita stringersi attorno alla sua gola e premere sul pomo d’Adamo, mentre un paio di occhi freddi incorniciati da un velo blu esplodevano di disprezzo e di disgusto.“Questo mondo è incompleto. Se non esiste una giustizia degna di definirsi tale, se non sei degno di professarla, allora qual è lo scopo della tua vita?” 

Dazai si era spostato sul bordo del letto del compagno, disfacendo lentamente le medicazioni alla ferita. Mantenere No Longer Human attivo per tutto quel tempo era sfiancante, ma studiando il lungo taglio, riuscì finalmente ad intravedere poco sotto la cute il bubone del seme che iniziava a premere contro i tessuti, alla ricerca di una via di fuga.Osservò, allora, la pelle chiara macchiata dallo sfregio, e lo sfiorò con un'attenzione all'apparenza inspiegabilmente dolce, che gli strappò un sorriso.Dazai non era mai stato davvero estraneo a quel genere di sentimentali piccolezze, per quanto le avesse a lungo riposte in un angolo nascosto dell'arido cuore che possedeva. Aveva condannato e visto morire innumerevoli esseri nel corso della sua breve esistenza, eppure c'era sempre stato qualcuno (quel qualcuno) a tendergli una mano e a passarla fra i suoi capelli impastati di sangue o sul corpo livido di colpi.In un ricordo tenuto ben lontano dalla fragile sfera della coscienza, Dazai riavvertiva il calore di Oda, la presa forte dell'altro e l'odore di fumo che si imprimeva sulla pelle restando poi sospeso, acre e tossico, fra le loro labbra vicine. Era un marchio, un sigillo con il quale dichiarava di aver riposto ciò che di utile restava della propria esistenza nelle mani forti di Sakunosuke. Si piegava al suono della sua voce profonda, arrochita dal troppo catrame e dall'alcol, e si lasciava cullare in quell'abbraccio stretto che sapeva di vita: lo sentiva sulla punta della lingua, gli solleticava il palato e lo appagava come un orgasmo.Alle volte Dazai rideva. Adagiandosi contro il torace del compagno, si passava una mano sul viso, preda di una risata che celava il suo singhiozzare infantile – aveva meno di vent'anni, ed era poco più che adolescente."Se un giorno tu dovessi sparire, poi sarà soltanto la morte a restarmi per davvero." Lo aveva bisbigliato giocando con le dita callose del più grande, portandole quindi alle labbra gonfie e spaccate, sfiorandole in un bacio macchiato di sangue; ed aveva fatto lo stesso quando, tremante, avvolto nel dolore lacerante che gli stava riducendo l'anima in pezzi, si era stretto proprio quella mano, gelida quanto la morte, contro un cuore ancora ingiustamente pulsante di vita.


Né felicità o tristezza.
Tutto passa.
Solo il vuoto.
"Voglio morire. Voglio morire più di qualsiasi altra cosa al mondo."
Tutto passa.


 

Kunikida somigliava dannatamente ad Oda.C'era qualcosa nelle iridi del partner, una determinazione così assoluta da tingere la sua espressione di una sfumatura quasi primitiva; e, sì, lo eccitava, poiché rivelava caratteristiche insospettabili di quel rigido atteggiamento, una passionalità sorprendente in grado di stordirlo più di una droga. Alle volte lo comprendeva dal modo in cui Kunikida inclinava il viso o nell'esitazione che lo coglieva prima di afferrargli il polso. Poi il giovane cercava i suoi occhi, e lo sguardo chiaro gli si illuminava in una fantasmagoria di reazioni che Dazai riusciva a leggere come se fossero impresse su carta.Nero su bianco, una storia