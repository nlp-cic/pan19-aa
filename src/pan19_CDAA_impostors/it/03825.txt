potente come la sua, i suoi sforzi servirono a ben poco.  «Non hai una bella cera» aggiunse ancora.  L'altro gemette, tirandosi le coperte fin sopra la testa.  «Ho bevuto troppo ieri... la testa mi sta esplodendo e... urgh... ho la nausea...» protestò a mezza voce.  Thrall abbozzò un mezzo sorriso.  «Non vomitare qui però... ti prego» esclamò.  L'altro sbuffò ancora, senza metter fuori la testa.  «Ahah... come sei divertente...» rispose con un po' di fatica l'Umano. Emise un verso terribilmente simile ad un conato e Thrall pregò che non fosse in procinto di dare di stomaco perché non voleva essere lui a portarlo di peso fino al bagno e far sì che rimettesse dentro il wc.  «Be', non sono io che... ho fatto una gara di... bevute contro un Pandaren, un Nano e... un Tauren, ieri sera».  Thrall esitò un po' nel parlare, accorgendosi di come la sua mente stava lentamente recuperando le informazioni riguardo gli eventi della sera prima. Adesso ricordava di più riguardo la festa, di quello che era successo dopo il bacio con Jaina... ma anche prima.  «Davvero...? Non mi ricordo...» ammise Khadgar, mettendo nuovamente la testa fuori dalle coperte.  L'espressione dell'Orco si era fatta più seria.  «Ehi... che c'è?» domandò Khadgar, corrugando lievemente le sopracciglia.  L'altro non disse niente, alzandosi in piedi all'improvviso e cominciando a guardarsi intorno per cercare i vestiti.  «Tu sta' a letto per oggi, okay?» disse Thrall, infilandosi la camicia «Smaltisci la sbornia senza affaticarti».  «Non preoccuparti... non avevo intenzione di andare... oh... da nessuna parte...» asserì l'Umano, girandosi supino sotto la coperta.  «Bene» commentò Thrall di rimando, chinandosi a raccogliere i pantaloni per indossarli.  Mentre si accingeva a chiudere la cintura - che per fortuna era rimasta infilata nei passanti - il suo stomaco brontolò così rumorosamente da poter quasi competere con il temporale.  L'Orco non si era reso conto di quanto appetito avesse fino a quel momento; tuttavia, lanciando una fugace occhiata all'orologio appeso alla parete, realizzò che era stata una reazione del tutto normale dato che era quasi ora di pranzo.  «Io vado, a dopo» salutò in fretta, mettendosi la giaccia mentre s'incamminava verso la porta.  Tutto ciò che Khadgar rispose fu un basso grugnito, senza neanche farsi vedere. Del resto, Thrall non voleva che si sforzasse ed interpretò il suo grottesco e buffo verso allo stesso modo di un cordiale saluto, uscendo.  In sala comune c'era ancora il tavolo imbandito a buffet per la colazione e c'erano diversi studenti - quasi tutti maschi - che piluccavano qua e là. Le ragazze - in numero decisamente maggiore - stavano approfittando della protratta colazione per bere qualcosa di analcolico ma più saporito dell'acqua.  Attraverso le finestre non si riusciva a vedere niente di più del buio.  Thrall era certo che il suo stomaco avrebbe apprezzato l'introduzione di un cibo qualsiasi, però lui non voleva rovinarsi l'appetito prima del pranzo domenicale, che era sempre ricco e sorprendente. Non indugiò troppo a lungo in sala comune, temendo che nel sentire l'odore di cibo il suo stomaco decidesse di protestare di nuovo.  Uscì dal suo dormitorio e imboccò la strada secondaria che Khadgar gli aveva mostrato la sera in cui si erano conosciuti, diretto al primo piano. Voleva evitare gli altri studenti il più possibile nel tragitto e fu esattamente ciò che ottenne.  Arrivò velocemente in biblioteca e si diresse subito verso il suo angolo prediletto, certo che il suo obiettivo si trovasse lì. In effetti, fu proprio così: Jaina era seduta al loro tavolo e stava leggendo un libro che all'apparenza non somigliava affatto ad uno dei suoi soliti libri di testo.  Non appena lui fu abbastanza vicino, la ragazza sollevò lo sguardo fino ad intercettare i suoi occhi.  Moriva dalla voglia di esprimere quanto il loro bacio della notte addietro le fosse piaciuto e di quanto fosse felice d'aver trovato corrispondenza ai suoi sentimenti; tuttavia, le parole le morirono in gola nel vedere il cipiglio insieme mortificato ed imbarazzato sul viso dell'Orco.  Quest'ultimo si fece avanti piano, con la solennità di chi fosse consapevole di meritarsi una punizione esemplare e pronto ad accettarla qualsiasi fosse stata la sua natura.  Jaina per riflesso si alzò in piedi.  «Thrall...» soffiò semplicemente.  Lui la guardò dritta negli occhi e disse: «Mi dispiace per quello che è successo ieri sera. Ero ubriaco, non so cosa mi sia preso... ti prego Jaina, scusami».  Se l'Orco le avesse tirato un pugno nello stomaco o conficcato un pugnale dritto nel cuore, probabilmente le avrebbe fatto meno male.  Lei si era aspettata che finalmente si dichiarasse. Dopotutto, lei non lo aveva affatto incoraggiato la notte prima, era stato lui a baciarla per primo, per cui doveva significare qualcosa.  Non poteva dare la colpa all'alcol e lavarsene completamente le mani.  Jaina si ritrovò a fissarlo ammutolita per alcuni secondi, scrutando in quegli splendidi occhi azzurri alla ricerca di qualcosa che neanche lei avrebbe saputo identificare. Poi all'improvviso rise. Alle sue