nonostante sembri anelare all'esatto opposto, è umano. Certo, i soggetti in questione sono tutt'altro che ordinari, ma, del resto, neanche lui lo è. Parlarne con qualcuno è l'ultima cosa che vuole fare, perché verbalizzare rende le cose peggiori, le fa diventare reali. E quando qualcosa è reale è difficile cacciarlo via, quindi è molto meglio rifugiarsi nel non-detto. Anche se questo non-detto ti viene a far visita durante le ore di sonno, portando con sé tutta una serie di reazioni non desiderate. A volte si sveglia con le mutande bagnate e appiccicose ed è una cosa che non gli capitava da anni: dall'adolescenza, per la precisione, da prima che imparasse a controllare certi impulsi, prima che li classificasse come "non basilari". A volte si ricorda cos'ha sognato, altre volte no. A volte sogna Irene, altre volte Moriarty. Non li sogna mai insieme e, comunque, non dura mai abbastanza e non è mai realistico: c'è sempre qualcosa che gli fa capire che, no, quella, non è la veglia. Poi, però, ci sono le giornate in cui l'unica via di fuga dalla noia e dal senso di incompletezza sembra essere la droga, quelle giornate lente e vuote che sembrano volersi riempire solo di pensieri inconcludenti e inutili, pensieri che dovrebbero avere solo le persone banali, e in cui le sue narici si riempiono di polvere bianca per scacciare via le fastidiose elucubrazioni. Ed è in quei giorni che i sogni sono vividi e il confine fra dimensione onirica e reale si assottiglia così tanto da risultare invisibile anche per Sherlock. Apre gli occhi e c'è qualcuno che si muove sopra la sua erezione e qualcun altro che spinge in mezzo alle gambe. È buio pesto, non riesce a vedere nulla. Chiude gli occhi. Apre gli occhi e c'è un po' di luce lunare che filtra dalla finestra. Moriarty si muove sopra di lui, le mani appoggiate sul suo petto. Sui fianchi dell'altro ci sono due mani femminili, dalle unghie laccate di rosso. Irene sbuca da dietro la spalla di Jim, Sherlock vede il suo corpo ondeggiare, sente qualcosa scivolare ritmicamente in mezzo alle proprie natiche, il piacere che arriva come una fiammata, irradiandosi da due delle zone più sensibili al resto del suo corpo. Ma c'è stato qualcosa prima, non è iniziato tutto così. Un attimo, qualcosa prima deve esserci stato per forza, perché l'ultima cosa che ricorda è che era a letto e si stava per addormentare, non può essersi svegliato così. Chiude gli occhi. Irene è seduta alla sua sinistra, sul letto, e gli sventola sotto il naso una cosa colorata, di plastica. «Sai cos'è?» gli domanda, strusciandogli la punta dell'oggetto sotto il naso. Lui la scaccia con la mano, ma lei insiste, sorridendo affilata come un pugnale. «Si chiama dildo. Lo posso agganciare a un'imbracatura, a uno strap-on, e dopo posso scoparti come se fossi un uomo. Che ne dici?» Chiude gli occhi. «Sai, Sherlock,» gli dice una voce, questa volta maschile e proveniente dalla parte destra del letto. (Apre gli occhi). Sherlock la riconoscerebbe fra mille – quel tono, quell'accento, quel modo di pronunciare il suo nome – così come riconoscerebbe la sensazione di pericolo che la mera presenza dell'altro ha portato nella stanza. «Stavamo litigando su chi dovesse sverginarti. Una litigata di quelle pesanti, credo che questa stronza mi abbia pure rotto un labbro o qualcosa del genere, vuoi sentire il sapore del sangue?» gli si avvicina alla bocca e Sherlock lo allontana, mettendogli una mano sulla faccia, spingendolo via. «Oh, cambierai idea. Comunque stavamo litigando e poi, nulla, mi è venuta un'idea geniale: potevamo farlo insieme. Prenderti entrambe le tue verginità. Del resto cosa ti saresti aspettato dalla mente più brillante del mondo, tesoro?» «In verità non è andata proprio così,» obietta Irene, alla sua sinistra, sbuffando. «Gli ho detto, testualmente: "Sherlock me lo faccio io, tu puoi farti scopare, se vuoi, visto che pare piacerti tanto".» «Beh, ci vuole comunque un genio per trasformare le tue volgarità in un piano.» «Non serve un "piano" per scopare qualcuno. Mi sa che a essere senza esperienza, qua, siete in due,» Irene sbuffa ancora, poi mette una mano sul petto di Sherlock. «Aiutami a spogliarlo, piuttosto.» Sherlock fa per opporsi, ma non riesce a muoversi. Qualcosa gli pulsa fra le gambe. Chiude gli occhi. Il calore che sente fra le gambe è qualcosa di insostenibile, ormai. È così forte che non riesce nemmeno più a pensare, e ciò è male, molto, molto male. Lo ha sempre detto che tutto ciò che non appartiene alla sfera del lavoro intellettuale è una futile distrazione, e adesso ne ha la prova. E allora perché non vuole che tutto quel piacere smetta? Apre gli occhi. La mano di Irene è stretta attorno all'erezione di Moriarty e lo tocca a tempo con le spinte d'entrambi – il pollice dall'