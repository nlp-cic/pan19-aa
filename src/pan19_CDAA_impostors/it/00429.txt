Saremo per lunghi periodi da soli." "Non che la prospettiva non mi alletti." Flirtò quasi senza accorgersene Peter. All’espressione un po’ impanicata dell’altro aggiunse, "Che c'è, mai divertito con un maschietto?" "Solo per... rilassarmi un po'." Chris era parecchio in imbarazzo. "Oh no, lasciami indovinare: qualche sega veloce unita a un insano non ne parliamo assolutamente." "Sei gay?" Sbottò Chris chiaramente infastidito dall'argomento. "Mannaro, ricordi? La leggenda per cui basta che respirino non è proprio campata in aria." "Senti, alla fine il sesso è piuttosto irrilevante." Cercò di chiudere la discussione Chris. "O Dio mio, parla per te. Io conto di averlo, se non con te, almeno con qualcun altro." L'uomo fece spallucce. "Libero."Stettero un attimo in silenzio, quasi a contemplare com’erano finiti in quella situazione."Non credo che mamma Argent avrebbe consentito a un matrimonio se fossi stato una donna." "C’era dello strozzalupo in quella coca? Perché mi sembri ossessionato da questa cosa." "Gli Argent sono matriarcali. Tua madre non avrebbe mai messo una fastidiosa figura femminile tra gli archi e le frecce che potrebbe oscurare la piccola Kate, la futura perfetta capofamiglia." Chris sorrise. "Sei un lupo. Rischiare di avere un mezzo sangue nella famiglia non è mai stata un possibilità, te lo posso assicurare." "Wow, quindi ammetti che siete degli ipocriti figli di puttana razzisti e fanatici?" Peter si pentì delle sue parole quando sentì qualcosa premuto contro l’interno coscia. "Mi avevano detto che eri intelligente: si sono sbagliati?" Sul viso di Chris comparve un gelido sorriso. Peter ridacchiò, guardingo ma non intimorito. "Io invece non so nulla di te, se non che rispondi alle provocazioni con un pugnale impregnato di strozzalupo." "Mia madre ha scritto una presentazione al tuo alfa." "Ho mandato a fanculo mia sorella prima che approfondissimo l'argomento."Cadde un silenzio un po' imbarazzato."Tua sorella è abbastanza più grande di te o sbaglio? L'ho vista a una riunione un paio di anni fa." Chiese Chris. "Abbiamo ventidue anni di differenza. Lei è la maggiore, poi ho due fratelli che, anche se fanno i duri e puri le obbediscono quasi ciecamente, e infine ci sono io. Non ero previsto." Chris annuì. "Mi dispiace per i tuoi genitori. Hanno gestito bene il territorio." "Perdonami se non posso ricambiare per tuo padre. Mi sentirei un ipocrita." "E non lo sei?" Lo provocò il cacciatore. "Solo in caso di necessità."Cadde nuovamente il silenzio."Conti di togliere quel coltello? Perché sto cercando di focalizzarmi sullo strozzalupo per non pensare alla tua mano particolarmente vicina al mio uccello. Non che la prospettiva non sia allettante, ma c’è un po’ troppa gente in giro." Chris si spostò, ma molto lentamente e senza distogliere lo sguardo da Peter. "Torno dai miei amici. Dobbiamo andare a preparare la roba che ci serve prima di partire." "Forza Chris, sii più entusiasta. Tra qualche mese avrai il piacere della mia compagnia quasi h24." "Che… prospettiva allettante." Peter non aveva bisogno di sentire il battito del cuore dell’uomo per sapere che stava mentendo.

Sto valutando di spararmi in testa per evitare questa conversazione? "... perché Peter, penso che sia inutile che ti ripeta quanto sia importante per il branco, anzi per tutti i licantropi-" Sì. Sì, decisamente sì. "-ma che dico, tutti i mutaforma in generale-" "Talia dacci un taglio, te ne supplico." La conversazione con la sorella era iniziata da qualche minuto e già Peter non vedeva l’ora di farla finita.Gli occhi rossi in risposta di Talia non erano stati un effetto dovuto alla luce."Sto solo cercando di farti capire l’importanza di quello che stai per fare-" Protestò la donna. "Sì, sì, ho capito." Sbottò il ragazzo. "Ho capito Talia. Non.Sono.Stupido."I due Hale erano nella veranda della casa da soli. I bambini erano fuori a giocare con degli amici, i fratelli per una volta nelle proprie abitazioni e Caleb in giro con Cora.Caleb era spesso in giro con Cora."Peter, ti assicuro che ho pensato molte cose sul tuo conto, ma mai che tu sia stupido." Sospirò più a fondo. "Spero solo che vada tutto bene."  Peter sarebbe partito l’indomani. Argent junior sarebbe passato a prenderlo verso sera, verso una meta sconosciuta. Nei mesi che avevano preceduto il diploma Peter aveva avuto modo di interagire qualche volta con gli Argent, più che altro si era mosso in rappresentanza dei licantropi al posto di Talia, e aveva avuto modo di conoscere anche l’ultimo membro della famiglia principale: Kate era una piccola stronzetta ma la trovava adorabile proprio per questo. Aveva due anni in più di Laura, ma a differenza della nipote, senso di responsabilità praticamente inesistente.

"Andiamo, che cosa può andare storto?" Ma Peter sapeva che era una situazione sia rischiosa per lui che per la sua famiglia. Un suo errore e i cacciatori avrebbero avuto la perfetta scusa per fare fuori sia