“Lo spazio.” Gli risponde come se fosse la cosa più ovvia di tutte, l’unica che conta.

 

Heero alza le spalle e ricomincia scrivere linee di codice sul loro computer. “L1 era solo un posto in cui vivevo.”

“Non-non parlo della colonia,” esclama Duo rimettendosi seduto e facendo cadere i libri del corso che avrebbero dovuto frequentare la mattina dopo. Dopotutto non sapevano nemmeno se ci sarebbero stati la mattina dopo. Non erano importanti, anche se un po’ gli sarebbe piaciuto che lo fossero stati. “E’ logico che non mi manca vivere su L2; giusto gli scarafaggi sono contenti di vivere lì. Io parlo dello spazio, della Luna che è troppo grande e assomiglia ad una macchia, il silenzio che ti spacca i timpani. Non lo so, qui è tutto così perfetto, non riesco a sentirmi a casa” esclama con una risata che risuona nella stanza, troppo rumorosa, e Heero si volta verso di lui solo per un attimo.

***

“Stiamo combattendo una guerra eppure siamo completamente inermi” sussurra Quatre avvicinandosi alla finestra della sua camera che da verso colline di sabbia che sembrano infinite. Avevano finito di radunare le poche cose che potevano portarsi dietro; in poche ore decine di bombe sarebbero esplose in tutto il villaggio.

Il sorriso scompare dal volto di Duo mentre gli si avvicina. “Parli di Heero, vero?” e Quatre annuisce piano.

“Prima che scegliesse di autodistruggersi c’è stato un istante… Eravamo perduti in qualsiasi caso. ” Si volta verso di lui e Duo si morde le labbra. “E non è solo Heero, questo villaggio… Io devo così tanto ai Maguanak e-”

 

Duo abbassa gli occhi e, senza accorgersene, stringe i pugni finchè le nocche non gli diventano bianche.
Che senso avrebbe dirgli che non era colpa sua, colpa loro? Certo che lo era.

Gli abitanti del villaggio potevano aver fatto una scelta, ma non faceva alcuna differenza quando lui e Quatre potevano sentire i bambini piangere in strada e pregare i genitori perché non volevano andare nei rifugi, perché avrebbero perso la scuola e non sarebbero riusciti a giocare con i loro amici. Perché chi lo sapeva quando sarebbero riusciti a giocare ancora?

“Dobbiamo combattere anche per loro, Quatre” dice con lo stesso tono che usava su L2 con gli altri ragazzi, quando lo stomaco gli faceva così male che credeva sarebbe impazzito. “Le cose cambieranno; riusciremo a farle cambiare.”

***

“Allora sei sicuro, hai deciso di andartene” Sally si scosta i capelli dal viso mentre gli si avvicina e le sue labbra si piegano in un mezzo sorriso.“Peccato, ci avrebbe fatto comodo il tuo aiuto”

Wufei annuisce uscendo dalla cabina di pilotaggio di Nataku. “Grazie per quello che hai fatto.”

“Lascia stare. L’ho fatto anche per me. Il vostro ruolo in questa guerra non è ancora finito. Ora devi trovare la tua strada, ma sono sicura che ci incontreremo di nuovo” mormora, sfiorandogli appena la mano.

Wufei annuisce piano. La verità era che aveva sempre saputo qual’era la sua strada, da quel giorno quando ha sentito la stretta della mano di Meilan affievolirsi e lo sguardo perdersi in quello sterminato campo di fiori. Doveva ringraziare Sally per averlo obbligato a smettere di essere un codardo e seguirla.

Meilan lo meritava.

“Lo penso anche io.”

***

I corridoi del Peacemillion sono silenziosi, era da qualche ora che i radar non avevano traccia delle truppe di White Fang e probabilmente tutto l’equipaggio ne aveva approfittato per riposarsi qualche ora.

 

Quando era su L5, dopo una giornata di studio, gli piaceva mettere la tuta e andare a guardare le stelle, anche per mezzora solamente.

Era come sedersi sul bordo dell’infinito. Il suo petto si riempiva di silenzio e per qualche istante i soldati dell’Alleanza e i loro soprusi, i mercati a cui ormai mancava ogni cosa, il fatto che stava diventando sempre più difficile anche solo vivere su A0206, non bruciava più infondo alla sua testa.

La verità è che nello spazio ogni giorno era estenuante.

 

Pensa a Meilan ancora una volta, al fatto che questi ragazzi le sarebbero piaciuti, e che sarebbe dovuta esserci lei su questa corazzata ma, allo stesso tempo, sarebbe dovuta essere l’ultima persona ad essere coinvolta in questa guerra.

Avrebbe dovuto fare di più per lei fin dall’inizio.

 

Volta il viso appena sente dei passi avvicinarsi. Duo gli si ferma accanto, la schiena rigida e due profonde occhiaie che gli riempiono il viso.

“Come sta?” domanda Wufei e lui sospira profondamente, appoggiandosi con la schiena al muro grigio.
“Dicono che sono arrivato appena in tempo, Hilde ha qualche costola rotta ma se la caverà.” stringe le nocche finchè non diventano bianche mentre una risata amara gli sfugge dalle labbra, appena percettibile “Dicono che è stata fortunata.”

Avrebbe riso fino al mattino successivo se solo avesse avuto la forza di fare uscire un qualche suono dalle labbra.

 

“Le avevo detto di aspettarmi su L2, che finita questa guerra sarei tornato…” sussurra piano e non sa perché lo sta facendo, parlare con Wufei. L’unica cosa che vuole fare è solo sedersi accanto a lei e stringerle le dita perse tra le coperte bianche e i fili della flebo