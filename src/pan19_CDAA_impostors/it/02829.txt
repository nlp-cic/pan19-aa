lettura!Babykit 



Capitolo 1.




Non ha dormito per tutta la notte pensando al fatto che abbia detto sì. Si sente come quando aveva 18 anni e Kurt aveva appena acconsentito a sposarlo. Ricorda che anche allora non aveva dormito molto. Questa però sarà una responsabilità molto più grande e dovranno davvero fare di tutto perché funzioni. Non possono giocare, stavolta. Sente Kurt muoversi accanto e poi piano aprire gli occhi e posarli su di lui.





“-ngiorno.” Sussurra ancora assonnato.

“Buongiorno. Dormito bene?” Chiede con un sorriso. Suo marito risponde sorridendo e annuendo, poi si sporge verso di lui e gli lascia un bacio a fior di labbra. Poi lo guarda intensamente.

“Cos’è quel broncio?” Gli chiede accorgendosi dell’ombra scura che lo pervade.

“Niente.” Cerca di sembrare tranquillo. Lo sguardo dell’altro lo fissa ancora.

“E va bene.. A proposito di ieri sera…” Inizia il discorso il più piccolo, “pensavo… Io non credo di volere un bambino con una madre surrogata.” Sa che Kurt si è appena svegliato ma ha bisogno di togliersi questo peso, che non è riuscito a fargli chiudere occhio. L’altro ha ancora il sorriso sulle labbra.

“Lo sai che nessuno di noi può rimanere incinto, vero?” Chiede poi divertito.

“Ah ah ah, certo.. Che scemo che sei… Parlavo di voler adottare piuttosto che mettere al mondo un altro bambino. Insomma con tutti i bambini che vengono abbandonati, mi sembrerebbe di fare un torto. Che ne pensi?” Lo sguardo di ghiaccio di Kurt lo penetra dentro, mentre aspetta una sua risposta.

“Blaine, è un pensiero bellissimo. Certo!” Lo bacia con  passione. “Sei unico! E meraviglioso” Gli dice poi tra un bacio e un altro e il sorriso riprende a splendere sul volto del moro.

***
Nei due giorni che seguono vanno in un consultorio per sapere come muoversi. Gli dicono di andare all’Ufficio dei Servizi per i bambini e le famiglie*, dove parlano di con diversi specialisti del settore che consigliano loro di non andare nelle agenzie, se davvero vogliono aiutare qualche bambino bisognoso, ma piuttosto di rivolgersi alle case famiglia. Si informano dei requisiti richiesti per inviare la propria domanda di adozione, soprattutto per loro che sono una coppia omosessuale. Sanno che è un processo lungo e difficile, che ci vuole tenacia e forza di volontà, per questo decidono di non volerne parlare con nessuno finché le pratiche non saranno avviate per bene.

Alla fine della settimana, decidono di seguire il consiglio e si informano su quali sono le case famiglia di New York. Scoprono che ce ne sono un paio nel raggio di pochi isolati dal loro palazzo.

“Non staremo correndo troppo?” Chiede Kurt mentre appoggia ciò che ha cucinato per cena sul tavolo.

“Pensi che stiamo correndo troppo?” È la risposta di Blaine, che ha appena terminato di apparecchiare. Kurt sospira.

“Primo, non rispondermi con una domanda, non lo sopporto…” È teso e nervoso, più del solito. “E poi, non lo so, magari dovremmo pensarci per bene.” Blaine lo guarda sorpreso.

“Ci stai ripensando?” Un altro sospiro di Kurt lo fa andare nel panico.

“No. Io voglio un figlio con te, davvero. Non vedo l’ora di diventare padre, ma forse stiamo andando di fretta. Magari dovremmo rallentare. Insomma ne abbiamo parlato appena una settimana fa.”

“Beh non è che già da domani avremo un bambino per casa. Lo sai, hanno detto che sarà una cosa lunga.” Blaine lo guarda, cercando di intercettare il suo sguardo, che però suo marito tiene bene a terra.

“Ricordi quando dovevo fare l’audizione per la NYADA e non volevo più presentarmi?” Kurt annuisce, sorridendo al ricordo. “Dicesti che avevo paura di fallire. È questo che ti sta succedendo, vero? Hai paura?” Finalmente Kurt alza gli occhi, posandoli su di lui.

“E se non dovessi essere un buon padre? Il fatto che ne abbia avuto uno eccezionale, non fa di me un esperto, no?” Blaine sorride mentre si avvicina a lui.

“Tu sarai straordinario! E non perché sei mio marito e ti amo e sono di parte, ma perché io so quanto sei meraviglioso… E buono… E amorevole. Qualunque bambino sarà fortunato ad averti come padre. Dico sul serio.” Gli lascia un bacio leggero sulle labbra, poi torna al suo posto e si mette una porzione di pasta nel piatto, continuando a sorridere.

“Grazie” Dice mentre si siede anche a lui a tavola.

***
“Sei pronto?” Kurt sospira e gli prende la mano, come ogni volta che deve acquistare un po’ di forza.

“Sì!” Dice poi, iniziando a incamminarsi verso la porta del Cardinal McCloskey School and Home**.

Hanno preso un appuntamento con il direttore dell’istituto e appena entrano non sanno bene cosa aspettarsi ma una donna distinta si avvicina a loro presentandosi come Francine Harris e chiede se hanno un appuntamento. Alla loro risposta affermativa, li fa accomodare in una stanzetta molto semplice adibita a ufficio, con una scrivania in mogano antico piena di carte e un telefono a lato e accanto una libreria piena di libri sull’infanzia e l’educazione