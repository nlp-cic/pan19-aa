la tua promessa e perdendoti un po’… perché capisco che ogni volta che si ferisce qualcuno lo si perde un po’… e io ti ho perso. E non so se troverai mai in te la forza, la volontà di perdonarmi. So solo che mi sento andare a fondo senza te, è come se annegassi e non riuscissi a risalire in superficie per respirare… solo un po’ d’aria che mi permetta di sopravvivere… Rendimi la parte di te che ho perduto, lascia che io respiri di nuovo… Scegli me perché io sceglierei te su tutto e su tutti. E non solo per riconoscenza, ma perché in te ho trovato la parte che mi mancava, il completamento che ho sempre cercato quando vagavo per il mondo alla ricerca della mia famiglia perduta. Casa, comprensione, rispetto, amore. Questo sei per me e se tu me lo permetterai io vorrei esserlo per te. Per cui ti imploro… scegli me, Elijah, non lasciarmi andare. E per una volta nella tua lunga vita, scegli anche te stesso!



2. SPERANZA E DESIDERIO








 

       Lei aveva un’espressione dolce e pulita. Non era più un’adolescente, ma sembrava una bambina. Almeno quando dormiva. Non aveva ancora visto i suoi occhi.       Elijah osservava la ragazza profondamente addormentata. Una ciocca di capelli castani le ricadeva sugli occhi. Era tentato di avvicinarsi per poterla guardare meglio, ma si mantenne al suo posto, fermo sulla porta appena socchiusa. Pochi centimetri da cui lui poteva spiare un mondo. Il mondo di quella giovane licantropa, all’apparenza così fragile, così indifesa.       Mosse un passo oltre la soglia, ma venne trattenuto per il braccio. Si voltò e vide la strega scuotere la testa, con cenno di disapprovazione. Elijah incontrò il suo sguardo e annuì. Poi tornò a fissare la ragazza, che intanto aveva iniziato a muoversi nel sonno.       L’accordo con le streghe non era una delle azioni di cui andava più fiero. Però non aveva scelta. Mai avrebbe pensato che una cosa del genere potesse accadere. Ma forse era l’unica speranza per lui. Per loro. Per tutti.       Hayley aprì gli occhi di colpo e fissò il soffitto. Impiegò qualche istante per rievocare gli eventi della giornata. New Orleans, il cimitero deserto, il mancato appuntamento. E poi? Si tirò su di colpo facendo forza sui gomiti. Dove si trovava? Chi l’aveva trascinata lì? E soprattutto… perché?       Non aveva importanza. Anzi, forse l’aveva. Ma aveva ancora più importanza andarsene da lì, immediatamente!        Hayley si alzò dal letto e sentì la testa girarle. La vista le si annebbiò e fu costretta a trattenersi al bordo, aggrappandosi al lenzuolo per non cadere a terra. Che cosa diavolo le avevano fatto? L’avevano drogata? Sentì un brivido freddo percorrerle tutto il corpo e la nausea attanagliarla alla bocca dello stomaco. Si premette entrambe le mani sull’addome e sospirò dolorosamente. Qualsiasi cosa le avessero dato le aveva fatto veramente male!       In ogni caso non poteva restare, doveva andarsene, scappare da lì. Lanciò un’occhiata alla finestra e si accorse che non c’erano ostacoli o barriere. Eccola, la sua via di fuga. Non fece in tempo a completare il pensiero, che una donna dall’aria dimessa e i capelli legati in un nastro arancione le si presentò davanti. Hayley la guardò e corrugò la fronte.       «Perché sono qui?» chiese con voce cupa, mantenendo lo sguardo irritato.       «Sei qui per il tuo bene, Hayley» rispose la donna con eccessiva calma, scandendo le parole. «Perché è la cosa giusta per te, nel tuo stato.»       «Nel mio stato» Hayley fece due passi verso la finestra, voleva per lo meno tentare di capire dove si trovasse. «Quale stato?»       «Non importa che tu lo sappia ora» la donna si voltò di tre quarti verso di lei. «Lo capirai presto. Comunque, io sono Sabine.»       «Mmmh…» Hayley si strinse nelle spalle, non le importavano i dettagli. Voleva sapere dove si trovava e cosa volevano da lei. Se la donna lavorava per qualcuno, come sospettava, o agiva per conto suo. E se il motivo con cui l’avevano attratta lì, informazioni sulla sua famiglia, fosse tutta una bugia, come ormai sembrava evidente. «Che cosa vuoi da me, Sabine?»       «Che riposi tranquilla, per il momento» la donna le indicò il letto, con un gesto lento.        «Credo di avere già riposato abbastanza» Hayley stava iniziando ad avere paura. Quella situazione non le piaceva affatto. E oltretutto le stava girando la testa. Per non cadere a terra fu costretta a fare alcuni passi indietro e ad appoggiarsi nuovamente al letto. «Io sono stata attirata a New Orleans per avere informazioni sulla mia famiglia. Avevo appuntamento con una certa Anne Marie, al cimitero. Però…» Hayley si rese conto che forse non avrebbe dovuto parlarne con un’estranea, ma non era riuscita a trattenersi. Non parlava mai con nessuno, non riceveva mai l’aiuto di nessuno. Tutto ciò che aveva era solo se stessa. Le si annebbiò la vista e non riuscì a proseguire.       Sabine l’adagiò sul letto con cautela. Hayley riuscì