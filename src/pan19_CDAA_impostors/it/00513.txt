solo il campanello funzionasse… ma cosa deve aspettarsi da un appartamento affittato a due universitari? Per Eijun è uno spazio fin troppo accogliente e che un po' invidia. La porta si apre di colpo. E non è Kuramochi-senpai. “Ah, sei tu? Entra” viene accolto in maniera sbrigativa da un inedito Miyuki in grembiule. “Sbrigati, o si brucia tutto” gli mette fretta e scappa via, in direzione della cucina, mentre Eijun sta formando un pensiero coerente. Non è la prima volta che accade da quando è diventato una matricola universitaria: incontra in modo inaspettato Miyuki-senpai, lo guarda negli occhi e gli mancano le parole giuste, dimentico del presente e di qualsiasi cosa stia facendo, per qualche secondo, poi torna tutto alla normalità e si ricorda che il tempo non si è fermato ma è lui ad essersi assentato dalla realtà in modo incomprensibile. Entra, si toglie le scarpe, richiama Miyuki, ma la sua voce non lo raggiunge perché una padella che frigge ha la totale priorità e copre la voce di Eijun rimasta nel corridoio a ripetersi invano. “...chiedevo se c'era Kuramochi, sono passato per restituirgli dei videogames” ripete per l'ennesima volta, stavolta entrando nella confortevole cucina, lanciando uno sguardo al piano di lavoro e uno ai fornelli. L'odore non mente: sta facendo il curry. “Non c'è come vedi. Tornerà tra poco”. “Allora li lascio nel salotto, sopra la console” dichiara lasciando la cucina e il suo buon profumo. Ma un passo fuori dalla cucina ilsenpai lo richiama a se, con naturalezza e un poco di sorpresa: “non rimani a cena?”. Eijun si volta confuso e in imbarazzo e Miyuki in quel momento sembra essere il suo specchio: anche lui è confuso e in imbarazzo, poi guarda la padella e si massaggia il collo con una punta di nervosismo, come se essere gentile fosse difficile per lui e – per una volta che lo è stato con naturalezza – si sente come fosse in quella padella a friggere in una gaffe. Visto che ormai sta cuocendo tanto vale andare in fondo: “sapevo che saresti passato, me l'aveva detto Kuramochi, e credevo rimanessi a cena”. Lo sfrigolio del fritto impedisce al silenzio di essere reale. Eijun ama il curry e crede di averlo detto più volte ad alta voce alla Seido, quindi… forse… Si fa rumoroso: “non ho nulla da fare, posso rimanere se non è un disturbo!” diventa un fascio di nervi e si inchina a novanta gradi nascondendo il volto di un rosso acceso. Ha urlato così tanto che lo sforzo ha aumentato il flusso sanguigno, gli sembra quasi di sentire il rumore del proprio battito cardiaco, ma non è una sensazione così sgradevole, lo diventa solo quando sente ridere di lui. Come una molla torna con la schiena dritta ad urlargli contro: “non c'è niente da ridere Miyuki Kazuya!”. “Il tuo essere eccessivo in tutto è divertente, ma lo dico in senso positivo” eppure ride e Eijun si pente già di aver accettato. Non è la prima volta che si ritrova a casa dei due senpai, già c'è stato cinque volte sotto invito, ma per qualche strana ragione non ha mai pensato di essere un ospite così scontato, gradito; è anche la prima volta che Miyuki lo invita a restare. Eijun non sa come spiegarlo a se stesso, ma se da una parte la cosa lo rende felice dall'altra non sa come comportarsi, lui e Miyuki Kazuya formano una bella batteria e anche se Eijun non lo nasconde bene, non direbbe mai ad alta voce che proprio Miyuki è il giocatore che trova più straordinario, il suo catcher ideale, il catcher con cui vorrebbe giocare per sempre e per il quale si applica. Crede nella loro batteria più di chiunque altro e forse il suo livello di ammirazione è persino più grande di quello che nutre per Chris-san, ma deve anche ammettere che pur conoscendo Miyuki Kazuya da molto tempo stare solo con lui lo trova difficile, oltre che imbarazzante. Se da un lato Eijun vorrebbe stare da mattina a sera nel bullpen ad allenarsi con Miyuki e si diverte genuinamente nel parlare di baseball con lui, al di fuori del loro grande amore sportivo è ontologicamente difficile per Eijun credere che esista un Miyuki Kazuya. Fuori dal diamante, dal bullpen, dagli spogliatoi, dalle conversazioni sul baseball, dal guardare partite insieme, Miyuki Kazuya esiste, ma è sigillato dentro le sue emozioni e i suoi pensieri che non condivide mai con nessuno e questo per Eijun è alquanto deludente, come l'idea che si era fatta di lui quando da Nagano si era trasferito alla Seido, già, Miyuki Kazuya non corrisponde all'immagine ideale che Eijun si era fatto di lui – un tipo fisico, allegro, trainante – l'immagine del senpai ideale, da manga, da poter rappresentare con abbondante uso di retini; quell'immagine è svanita nel giorno stesso in cui era arrivato alla Seido, ma in qualche modo quel Miyuki che ha davanti a se e che non riesce spesso a chiamare senpai è migliore di qualsiasi aspettativa; il neo della questione è che non sa praticamente nulla del Miyuki al di fuori del baseball. Nei tre anni alla Seido ha scoperto che l'