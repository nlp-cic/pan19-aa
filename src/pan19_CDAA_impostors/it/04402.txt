semplici in legno, indossando abiti scuri  quasi come se fosse abbinato alla – mancata – luce della festa. Mi fissava ma senza dire niente, per nulla sorpreso di vedermi. O almeno quella fu la deduzione che diedi alla sua espressione che mi parve sin da subito tranquilla.



« Ben, sono…  sono contenta di vederti.»



Tentennai senza saperne il motivo.



Rimasi a fissarlo e nel frattempo continuavo ad umettarmi le labbra con la speranza di potergli dire altro e, soprattutto, di poter sapere qualcosa di più riguardo quella festa.



Poi con la coda dell’occhio vidi Jane Caster avvicinarsi a me e sbracciarsi nel suo solito modo imbarazzante. Com’era vero che le vecchie abitudini non cambiavano mai.



« Ehi, Sam! Sam! »



Non volevo restare da sola con lei, questo sembrò ovvio anche a Benedict e di fatti lo guardai corrugando le sopracciglia.



Finalmente riuscii a dire qualcosa di  più rispetto a prima . « Ti prego, aiutarmi… » implorai in un quasi sussurro, non potendo andarmene da un momento all’altro per dare inizio ad una patetica fuga ed un altrettanto pietoso inseguimento.



Ormai Jane era arrivata e mancava davvero poco prima che cominciasse uno dei suoi volgari monologhi che non interessavano a nessuno. Specialmente a me.



E i suoi capelli sporchi. Non poteva almeno lavarli, visto che era ad una festa?



In ogni caso l’uomo seduto davanti a me non sembrava aver esaudito la mia richiesta ma, solo un attimo dopo, dovetti rimangiarmi ogni pensiero perché con un tono stranamente cupo si decise a parlare.



« Samantha ora è impegnata. »



Mi prese per entrambi i polsi e dandomi un leggerlo, ma abbastanza efficace, strattone mi fece perdere l’equilibrio. Finii così seduta a cavalcioni sulle sue ginocchia e non potei fare altro che guardarlo sorpresa, senza arrivare a comprendere quale fosse il genere di aiuto che intendeva darmi.



Non sembrava il solito Benedict, il ragazzo inglese educato e divertente che conoscevo e questo mi fece pensare che forse era l’atmosfera di quella dannata festa a renderlo così.



In quel momento non ero più preoccupata di Jane. Il mio pensiero andava dritto al mio amico che, con quello strano comportamento, mi stava insospettendo.



Ogni mio pensiero, tuttavia, venne meno quando la sua mano andò ad adagiarsi sul mio collo, spingendomi verso il suo viso. Per istinto cercai di indietreggiare la testa e allontanarmi da lui, ma quando le sua labbra si posarono contro le mie rimasi totalmente paralizzata.



Sgranai gli occhi fissando i suoi limpidi ancora aperti, volendo sapere almeno il motivo di un suo atteggiamento simile.



Benedict mi stava baciando. A stampo ma era pur sempre un bacio e io non sapevo il perché. Di certo, quando avevo chiesto un aiuto, non intendevo quel tipo di aiuto.



Finalmente riuscii a sciogliermi dalla mia paralisi, tuttavia non ebbi nemmeno il tempo di distanziare il viso da lui che mi stava baciando di nuovo e questa volta davvero e per bene. Con un coinvolgimento passionale tale da procurarmi brividi indescrivibili lungo tutta la spina dorsale.



Solo in quel momento socchiusi gli occhi, avendo la sensazione di avere i suoi ancora puntati su di me. C’era ben altro, ora, a riempire i miei pensieri.



Ricambiai senza saperne il motivo. Un attimo prima mi chiedevo il perché di tutto ciò e poi più nulla.



Non erano solo le nostre bocche a muoversi le une contro le altre ma la sua lingua si incontrò con la mia, senza tanti indugi, entrando tra le mie labbra.



Se avessi potuto guardare la scena da un punto di vista esterno, avrei sicuramente giudicato l’intera faccenda come qualcosa di assolutamente inopportuno e di sicuro, per il luogo e per le persone che c’erano, sconveniente.



Eppure non era quello il caso, specialmente quando Benedict mi strinse maggiormente a sé, non volendo lasciarmi fuggire.



Intenzione che, nel giro di qualche secondo, non avevo più.



Era diventato un continuo assaggiare ed allontanarsi, un meccanismo al quale sembravo non essere più in grado di rinunciare. E man mano che il bacio diventava ardimentoso io mi avvicinavo maggiormente a Benedict, quasi fosse una velata – non poi così tanto – richiesta per ricevere di più.



Le mani dell’amico inglese andarono prima a stringermi i fianchi, volendo quasi sottolineare ancora una volta che io, da quella posizione, non mi sarei dovuta muovere. E lenta la mano destra cominciò a scivolare verso il basso, raggiungendo la mia opposta coscia.



Dimenticai tutto quanto. La festa, i presenti, Jane Carter, il mio desiderio di abbandonare quel luogo.



C’eravamo solo io, Benedict e quel maledettamente eccitante bacio alla francese.




 



 

 

 

 

 

 


« Tesoro, sono le dieci. Devi alzarti. »



Mugugnai per un attimo, rigirandomi dall’altra parte del letto.  Ero troppo impegnata a fare dell’altro per poterlo ascoltare.



« Avanti, Sam o faremo tardi! »



A quel punto aprii gli occhi di scatto, trovandomi a fissare il comodino in mogano al lato del materasso.



Era… era un sogno.



Un dannatissimo sogno.



Mi stropicciai gli occhi prima di voltare la testa in direzione della voce che mi aveva svegliata: Tom era sulla porta della camera con quello che doveva essere il suo solito sorriso del buongiorno.



« Dai pigrona, ti ho persino preparato la colazione. Un