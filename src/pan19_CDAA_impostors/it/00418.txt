risultato di qualche tragico risvolto che le aveva impedito la ricerca di un' altra occupazione. L’unica cosa di cui era innamorata Jord era il piacere stesso e non c’era altro amore nella sua vita che per l’eros.

Così quando rimase incinta, suscitando la felicità delle concorrenti e lo sbuffare continuo di Nott, aveva già deciso che quel piccolo essere che le cresceva nel ventre sarebbe stato abbandonato alla porta di qualche casa.

Il parto fu difficile e doloroso, più di quello che si sarebbe aspettata. Nott, anche se non era lei a partorire, faceva facce prima disgustate, poi preoccupate e infine respirava in modo esagerato prima dalla bocca e poi dal naso, gonfiando le guance, già di per sé piene, rendendole ancora più grosse.

Il primo vagito fu quasi assordante e la ridestò improvvisamente da quel suo stato di dormiveglia in cui stava lentamente scivolando. Nott gli porse il piccolo, avvolto dalle copertine, pulito grossolanamente dal sangue, mentre piangeva disperato, a pieni polmoni.

Jord lo strinse a sé dondolandolo per farlo tacere, intanto che Nott sbuffava per la stanza, togliendo le lenzuola sporche e andando a prendere altra acqua.

Passò qualche minuto e il neonato aprì gli occhi.

Jord s'innamorò per la prima volta.

 

Thor era vivace, forse anche troppo: saltava, urlava, giocava e quando cadeva correva in giro piangendo, rendendo tutti partecipi del suo sconforto.

Gli occhi di cui Jord si era innamorata non erano cambiati, sempre pieni di vita e con un perenne sguardo di sfida verso tutto e tutti.

Anche se la donna avrebbe preferito farlo crescere in altri ambienti, Thor passò la sua prima infanzia a girovagare per il bordello in cui Jord lavorava. Le era impossibile lasciarlo da solo nella casa che divideva con Nott e poteva sempre contare su un’altra donna che lo tenesse a bada.

Iniziò a provare vergogna per quello che faceva ogniqualvolta che Thor la seguiva con lo sguardo mentre aveva sottobraccio un altro uomo.

Il primo domandarsi di come sarebbe cresciuto suo figlio sorse quando vide Dagr, un ladruncolo, figlio di una prostituta anch’egli, che di tanto in tanto, passava a salutare e a mendicare qualche servizio.

Non voleva quello per Thor: non lo voleva vedere tra le strade a mendicare, rubare, ingannare o uccidere. Non voleva che diventasse uno di quegli uomini che frequentava e con cui aveva a che fare, più bestie che esseri umani.

Appena Thor avesse sviluppato qualche inclinazione di studio o fisica, si ripromise che avrebbe fatto tutto ciò che era in suo potere per allontanarlo dalla feccia che lo circondava.

 

 

Thor non era più il suo bambino.

Lo capì una sera quando ritornò con l’armatura da soldato imbrattata di sangue. Da anni oramai Jord non faceva la prostituta: il suo corpo aveva iniziato a cedere e il suo viso era invecchiato, non più pieno e bello come nel fiore della sua gioventù.

Thor la guardò, gli occhi azzurri cristallini inscuriti e il volto a sua volta invecchiato. A quel tempo aveva solo vent’anni ma ora che lo guardava sembrava dimostrare intere ere. Solo una settimana sul campo di battaglia era bastata a cambiarlo in quel modo.

Si era seduto sulla sedia pesantemente e si era preso la testa tra le mani.


“Ho ucciso tanti uomini. Forse anche più di una ventina. Mi guardavano con occhi impauriti e l’unica cosa che sono stato capace di fare è stato trapasarli con la spada. Ancora e ancora. Nessun sopravvissuto, ecco l’ordine”


Jord si avvicinò, gli prese la testa fra le mani e lo strinse al petto. Anche se Thor la superava in altezza in quel momento le sembrava di riavere quel piccolo fagottino tra le mani. Non disse nulla: sapeva che Thor aveva tanto da dire.


“Un comandante mi si è avvicinato, si è congratulato con me. Ha detto che sono un ottimo guerriero, che lo segnalerà. Forse diventerò qualcuno d’importante. Ti piacerebbe se diventassi qualcuno d’importante?”


I figli di una prostituta sono i figli di nessuno, non diventano qualcosa d’importante perché non lo sono mai stati. Oltretutto avrebbe dovuto vedere anche suo figlio guadagnarsi da vivere sgozzando gole e rendendo orfani dei bambini che avevano come colpa di essere nati solo nell’epoca sbagliata. Jord si tenne quel pensiero per sé.


“Solo se è ciò che vuoi”


La questione si chiuse lì.

 

Jord sapeva che Thor era andato di fronte al Re.

Il sovrano lo stava coccolando tra cibo raffinato e dolce vino, perché, erano state le parole che Thor gli aveva riferito, pronunciate dalla bocca del Re Odino: “un uomo come te necessita di una cinquantina di uomini sotto il suo comando e sopra di lui solo il Re”.

Suo figlio era anche cambiato: non vedeva più il giovane spaurito dalla guerra, gli occhi scuriti e il volto tirato dalla stanchezza e dall’orrore. Ora di fronte a lei si parava un uomo sicuro di sé e della sua spada in un modo che nessun uomo sarebbe mai dovuto essere.

Anche se non lo diceva Jord lo sapeva: Thor si paragonava ad un dio e nessuno lo scoraggiava, tanto meno il Re.

Solo due anni e il figlio di cui si era tanto innamorata era sparito con il rumore di spade che cozzavano tra loro.

 

La