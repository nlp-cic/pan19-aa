e spalancò la porta della banca con un calcio, annunciando a gran voce: -MANI IN ALTO, QUESTA E' UNA RAPINA!

 

*** *** *** ***

 

Joe, William, Jack e Averell uscirono dalla banca ridendo sguaiatamente. Ognuno di loro portava in spalla un grosso sacco rigonfio di banconote.

-E ora, filiamocela!- esclamò il fratello maggiore.

I quattro raggiunsero di corsa il luogo dove avevano lasciato i cavalli; sapevano bene che nessuno in città avrebbe osato fermarli, ma Lucky Luke era sulle loro tracce, ed era meglio non correre il rischio di attardarsi durante la fuga, finendo per incrociare il suo cammino.

Una volta arrivati al luogo convenuto però, sobbalzarono: Niky e la sua cavalla erano sparite.

-Aaaah, dove si è cacciata, adesso?!- strepitò Joe -Dobbiamo filare, e alla svelta!

Jack mise una mano a coppa vicino alla bocca, ed iniziò a chiamare la ragazza -Niky? Dove sei, è ora di andare!

-Non è il momento di giocare, dobbiamo scappare!- aggiunse William.

Averell prese a guardarsi intorno nel tentativo di individuare la sorella. -Ehi, Joe, guarda!- esclamò ad un tratto.

-CHE COSA C'E', ADESSO?- sbottò lui, scocciato. Si voltò nella direzione indicatagli dal fratello, e… rimase senza fiato.

Niky era in sella a Stracciatella, come suo solito; ma le sue mani erano state legate dietro la schiena, ed una corda robusta le era stata avvolta attorno ai fianchi e alle spalle, impedendole ogni movimento. Un bavaglio legato strettamente dietro la testa le impediva di parlare.

-Niky!- boccheggiarono i quattro, guardando la ragazza con gli occhi spalancati.

Lei sgranò gli occhi ed iniziò ad agitarsi, come a volerli avvertire di un pericolo. A causa del bavaglio, però, le era impossibile formulare una sola parola, ed i quattro non capirono il suo messaggio.

Fecero per avvicinarsi, ma si arrestarono di colpo, quando un proiettile colpì il terreno di fronte a loro, impedendo loro di proseguire. I quattro fratelli alzarono lo sguardo: una figura a cavallo avanzava verso di loro; alla sua sella era assicurata una fune che la legava alle redini del cavallo di Niky.

Il cowboy si fece avanti, la pistola stretta in pugno, la tesa del cappello nero che gli copriva parzialmente il volto -Bene, bene, bene, guarda un po' chi abbiamo qui: lo Gnomo e Compagnia… E' da molto che non ci si rivede…- Sogghignò, e con un indice sollevò la tesa del cappello, rivelando la propria identità.

Joe, William, Jack e Averell impallidirono -BILLY THE KID!

 

Il giovane bandito ridacchiò malignamente, le spalle che si muovevano su e giù come se fosse stato in preda ad un attacco di tosse.

Joe divenne rosso dalla rabbia. Con un gesto fulmineo, sfoderò la pistola e la puntò contro il ragazzo -Lascia immediatamente andare mia sorella, delinquente dei miei stivali!

William, Jack e Averell rimasero in silenzio, ma affiancarono il fratello maggiore ed estrassero a loro volta le armi, fissando il bandito con odio, le mascelle serrate ed i pugni chiusi; ogni loro muscolo era teso, ed il dito sul grilletto era pronto a fare fuoco.

Billy afferrò le redini e sogghignò -Se proprio la rivuoi, perché non vieni a prendertela, nano?- Con queste parole, voltò il cavallo e si diede al galoppo, trascinando dietro di sé la giumenta e il suo passeggero.

Niky riuscì finalmente a liberarsi del bavaglio, e guardò i fratelli disperatamente -JOE!- strillò, terrorizzata -JOE, AIUTAMI, TI PREGO!

L'uomo si precipitò verso i cavalli, e balzò in sella. Ma, un istante dopo, scivolò sul fianco dell'animale e cadde sul selciato polveroso.

In un secondo, i fratelli gli furono accanto.

-Stai bene, Joe?- domandò William, aiutandolo a rialzarsi.

-Le cinghie delle selle…- biascicò Joe, sconvolto -Ha tagliato le cinghie delle selle!- Si rialzò in un secondo, ed iniziò a correre. Corse, corse e corse, ma il cavallo del bandito era troppo veloce perché potesse raggiungerlo.

-Niky!- gridò Joe, tendendo le braccia come se potesse afferrarla da lontano. Ad un ratto, inciampò, e cadde a terra, nella polvere. Con un gemito di dolore sollevò il capo, guardando l'orizzonte, ed allungò nuovamente il braccio. -Niky…- invocò in un sussurro.

William, Jack e Averell gli si avvicinarono e lo aiutarono a rimettersi in piedi.

I fratelli Dalton volsero lo sguardo all'orizzonte; non potevano fare altro se non osservare impotenti Billy the Kid darsi alla fuga trascinando Niky dietro di sé, due sagome scure contro il sole morente.

Joe batté un pugno a terra con quanta forza aveva in corpo. Quando la sua mano colpì il terreno, una piccola quantità di terra venne spinta verso l'alto e gli imbrattò parte del viso. -Dobbiamo andargli dietro!- esclamò, balzando in piedi. I pantaloni e la camicia erano impolverati a causa della caduta, ed una fitta al ginocchio gli fece pensare di essersi procurato una piccola ferita, ma il bandito non vi fece caso: sua sorella era nelle mani di Billy the Kid e niente al mondo avrebbe potuto distoglierlo da quell'orribile