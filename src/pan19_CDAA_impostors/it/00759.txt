, lo sai.”

“Bene, ma se ti fai scappare una sola parola con qualcuno, ti assicuro che non riuscirai a parlare mai più. O a camminare, se è per quello.”

“Non serve essere così violenti. Giuro che non dirò niente a nessuno.”

Harry sbadigliò. “Nell’arco delle ultime due settimane ci sono stati diversi attacchi a persone a caso. In qualche modo, questo mago riesce ad avvelenare le persone senza che nessuno se ne accorga.”

 “Non puoi solo interrogare le vittime e chiedere se hanno visto qualcuno di sospetto o se hanno avuto screzi con chicchessia?” suggerì.

Harry gli lanciò un’occhiata torva. “Impossibile, visto che tutte le vittime sono in coma.”

“Quindi? Fateli svegliare. Sono sicuro che ci sia un incantesimo per questo.” Draco scrollò le spalle, non cogliendo il problema.

“Non possiamo. Qualsiasi cosa ci sia in quel veleno, è sicuro che non lascia tracce e le vittime non possono essere curate. Nessuno dei Guaritori o dei Pozionisti del Ministero è riuscito a identificare del tutto il veleno e a creare un antidoto. Una settimana fa, una coppia di Auror è riuscita a trovarne qualche rimasuglio in una tazza, ma le analisi non ci hanno detto niente di nuovo. Beh, non è del tutto vero. Gli specialisti sono stati in grado di identificare tutti gli ingredienti tranne uno, ed è per questo che sospettiamo che sia quello la causa del coma,” finì di spiegare. “Quindi non abbiamo indizi né su chi è il colpevole né su come curare le vittime.”

“Tutti i Pozionisti hanno testato il veleno?” domandò Draco, apparendo pensieroso.

“Tutti quelli al Ministero, sì,” annuì. “Ma non hanno trovato l’ultimo ingrediente.”

“Ma non sei andato dal miglior Pozionista del Paese,” disse Draco.

Harry apparì confuso. “Di chi stai parlando?”

Draco alzò gli occhi al cielo. “Se sapesse che ti sei dimenticato di lui, potrebbe rimpiangere di averti aiutato così tante volte nel corso degli anni. Come hai potuto farlo?”

“Taglia corto e dimmi di chi stai parlando,” disse Harry impazientemente.

“Ma di Severus Snape, ovviamente. E' il miglior Pozionista che ci sia. Come hai potuto scordartene?” lo derise scuotendo la testa.

Harry lo fissò sbalordito.

Uhm, non so perché ma mi ha aggiunto delle note finali in cui vi dico che ci si vede il 19. Comunque sicuramente non ce la farò per quel giorno, credo si possa puntare al 25/26 gennaio ecco. ^^


Capitolo Quattro di SasuNarufan13


  

 

 “Snape? E’ ancora vivo?” sbottò Harry con espressione shockata.

“Certo che lo è. Perché non dovrebbe?” domandò Draco, inarcando un sopracciglio.

“Ma- ma l’ho visto alla Stamberga Strillante. Era stato morso da Nagini, avvelenato. Non si può sopravvivere a quello.” Harry pensò che lo shock fosse passato. Snape era ancora vivo? Era sopravvissuto al veleno di Nagini? Com’era possibile? Lo aveva visto morire, era lì mentre esalava il suo ultimo respiro. E adesso scopre che il suo vecchio professore è sopravvissuto. Perché nessuno glielo aveva detto? Nonostante lui e Snape non erano mai andati d’accordo a scuola, alla fine lo aveva rispettato per quello che aveva sofferto a causa sua. Di come, malgrado il suo odio per James Potter, lo abbia salvato numerose volte. Harry avrebbe voluto ringraziarlo per tutto ciò, ma dopo averlo visto morire alla Stamberga, aveva pensato che non ne avrebbe mai avuto la possibilità.

“Pensavi davvero che Severus se ne sarebbe andato in giro con il Signore Oscuro senza avere un antidoto contro il veleno di Nagini? Ne assumeva uno quando si incontrava con lui. Saggia decisione considerato che è stato morso da quel serpente. Vive al Manor degli Snape. Ne aveva abbastanza di insegnare ‘a marmocchi indisciplinati che non apprezzano l’arte del realizzare pozioni’,” Draco lo disse sorridendo. “Ma continua a preparare i suoi intrugli. Lo vado a trovare tutte le settimane. Se vuoi, posso portargli quel veleno e vedere se scopre qual è l’ultimo ingrediente. Se non ci riesce lui, non ci riuscirà nessun altro.”

Harry si morse il labbro. Era l’occasione che aspettava per ringraziare l’uomo che aveva più volte salvato la sua vita e forse anche per risolvere il caso. “f4; una buona idea, ma voglio portargli io la pozione.”

“Perché? Non ti fidi di me?” disse infastidito.

“Non è quello; voglio solo vedere Snape,” rispose Harry.

“Perché? Non siete mai andati d’accordo. Per quale motivo vorresti vederlo?” domandò confuso.

“Voglio ringraziarlo per avermi salvato il culo per tutti quegli anni,” replicò. “Quando andrai a trovarlo?”

“Tra due giorni.”

“Bene, allora vengo con te,” annuì vivacemente e si voltò. “Verrò da te al manor perché non ho idea di dove sia casa sua. Ci vediamo tra due giorni.”

Draco lo aveva studiato per tutto il tempo in cui avevano parlato e si era iniziato a preoccupare (contro la sua volontà) quando aveva notato la sua brutta cera. I suoi capelli erano più scompigliati che mai; la sua pelle era davvero troppo pallida; i suoi occhi