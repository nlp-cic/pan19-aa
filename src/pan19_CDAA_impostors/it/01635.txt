potuto rimanere indifferente a tutto l'amore che vi aveva messo per impacchettarli. Fortunatamente, Draco era riuscito a rientrare per la Vigilia, portandosi i pacchetti per i Weasley da Monaco, prima che a Harry prendesse una sincope. Harry gli aveva raccontato come Lady Malfoy avesse apprezzato i doni e la loro presentazione, facendo i complimenti a suo figlio il quale, senza batter ciglio, le aveva genti mentente ricordato che lui era rimasto a Monaco fino al giorno prima e che dei pacchetti si era occupato Harry. La donna aveva sgranato per un istante gli occhi prima di fissarli con intensità sull'ex-Grifondoro. Da quel momento le cose tra loro due erano andate decisamente meglio.

"Allora, quale vuoi fare?" gli chiese spingendogli davanti i pacchetti.

"Vorrei farle quello con il fiore, ma si chiamerebbe sequestro di persona, e io non voglio incorrere nelle ire di Malfoy-figlio se non ti faccio tornare a casa per cena." ghignò il rosso verso l'amico che era scoppiato a ridere "Credo mi possa accontentare di questo." disse indicandogli il secondo pacchetto che Harry aveva confezionato.

Come in precedenza, gli altri due svanirono e Harry disfò il suo lavoro.

"Velina interna, carta e nastri. Idee?"

Ron sapeva che la domanda era retorica: esattamente com'era successo durante il loro giro d'acquisti, era lui che doveva dare l'anima al pacchetto, Harry poteva solo spiegargli come farlo. Il rosso si triturò per un po' le labbra tra i denti, mettendo sottosopra veline, carte e nastri, prima di decidersi.

"Posso usare la carta di stoffa fatta a mano rossa per l'interno, quella da pacchi color crema per l'esterno e la rafia rossa come nastro?"

Harry sorrise compiaciuto "Mi sembra perfetto." disse "Allora, la velina interna va tagliata a misura, altrimenti impiccia e basta." ghignò sadicamente "Ricordati che non la puoi bloccare in nessun modo!"

Ron fece un verso disperato di gola prima di stendere la velina e di poggiarvi sopra il quadro. Prese le misure e impugnò le forbici.

"NO!" urlò Harry allontanando la mano armata dalla carta. Ron lo guardò con gli occhi sgranati "La carta non è tagliata netta, non vedi?" disse prendendo un lembo e sfarfallandoglielo sotto il naso "Non va tagliato con le forbici, ma con un tagliacarte ben affilato!"

Harry, che faceva paura quando aveva quell'espressione spiritata negli occhi, gli fece vedere come richiudere la velina come se fosse la busta di una lettera. Poi passarono alla carta da pacchi. Il quadro era più lungo che largo e, per il tipo di chiusura c'era bisogno di molta carta.

"Anche in questo caso la chiusura dei due lembi è sul dritto del pacchetto, ma questa volta è centrale." posizionò i due lembi in modo che fossero un po' asimmetrici e poi fece un paio di pieghe solo a uno dei due per posizionarlo esattamente al centro dell'involucro. Passò a Ron un pezzetto di biadesivo che il rosso accettò con sollievo "Ora, fa scendere quanto più possibile il quadro verso il basso e chiudilo con la chiusura classica: piega prima il lembo superiore, poi i laterali, infine tira su l'inferiore, dopo aver nascosto il taglio netto della carta." altri due pezzetti di scotch finirono sul pacchetto, all'estremità della chiusura.

"Ok, fin qui ero riuscito a seguirti." sbuffò Ron guardando quasi con astio la carta restante.

"Ma tu sei riuscito a farlo anche con la velina interna alla prima botta!"

"Certo, come no... ma a me la chiusura superiore fa paura... perché non la fai tu?"

"Perché è il TUO regalo per 'Mione! Non il mio!"

"Ah, già. E ricordami perché non le abbiamo fatto il regalo insieme?"

"Non glieli facciamo più da quando lei è diventata la TUA ragazza, razza di buzzurro senza cuore! E ora smetti di frignare!"

"Sì, capo..."

"Bene, allora, prima i lati. Piega un poco in dentro la carta e poi piegala in modo che i due lembi siano sovrapposti e dritti." le mani di Harry seguirono quelle di Ron tenendogli ferma la carta in modo che non gli sfuggisse in tutte le direzioni. Con calma fecero entrambi i laterali, senza troppe difficoltà "Bene, ora ripiega la carta in modo da ricoprire il fronte del pacchetto." con l'aiuto di Harry, Ron riuscì a non far stropicciare troppo i laterali e a non rovinare la carta "Bene. Ora eliminiamo i tagli vivi, con una semplice ripiegatura interna." gli passò un altro pezzetto di biadesivo "Incollalo al centro." ordinò e Ron eseguì.

"Ora la parte difficile."

"E' lo stesso principio dell'altro pacchetto, ed è anche più semplice."

"Una piega verso di me, una in fuori. Sì certo..."

"Pieghe larghe. Questa è carta pesante, le piegoline strette si ammassano e basta."

Passarono i successivi quindici minuti per fare le pieghe, perché, Harry ne era sicuro, Ron aveva deciso che voleva farlo impazzire.

"Non posso mettere un punto di spillatrice?" gli chiese con voce quasi lamentosa, quando ormai il ventaglio era pronto.

"Spero che tu stia scherzando!" tuonò Harry con