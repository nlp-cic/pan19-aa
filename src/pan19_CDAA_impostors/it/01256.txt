.

Di quelli, Sherlock ne aveva sempre avuti pochissimi, malgrado le sue innumerevoli vite.

Però, trovava piacevole la loro compagnia.

Gli faceva sentire meno la mancanza di John.

“Non sono affari miei se sei innamorato di una donna, di un uomo o di un albero. – rispose Little Greg, con un sorriso – Posso solo dirti che sono felice per te. Si vede che vi amate e l’amore è sempre una bella cosa. Ce ne vorrebbe di più nel mondo. Forse sarebbe un posto migliore.”

Sherlock abbassò gli occhi sulla freccia a cui stava lavorando, storcendo la bocca in un lieve sorriso:

“Probabilmente hai ragione.” commentò.

Non aggiunse altro perché Alan Dimmock fece il suo ingresso nell’accampamento urlando a squarciagola:

“Sherlock! Sherlock! Guarda che cosa ho trovato!”

Consegnò a Sherlock un pezzo di carta, che l’uomo moro lesse con attenzione

 


proclama pubblico



i migliori arcieri della



contea di Nottingham



e



delle contee vicine



sono invitati ad un torneo



che si svolgerà



domenica



presso il castello di Nottingham.



il vincitore sarà premiato da



lord john di Hogwarts



pupillo di re riccardo



 



 


Sherlock rilesse il foglio che aveva in mano.

Gli occhi divennero una fessura.

“Mycroft non deve essere troppo arrabbiato, se organizza un torneo. – constatò con uno sbuffo infastidito – E John premierà il vincitore.”

“Forse non avremmo dovuto fidarci di Lord John. – commentò Little Greg – In fin dei conti, è pur sempre un nobile.”

“Mi fido di John come di me stesso. – tagliò corto Sherlock – Non metterò mai in dubbio la sua lealtà verso di me. No. Qui c’è lo zampino di Mycroft.”

 

 

Al castello di Nottingham, John era tornato alle proprie stanze, quasi di corsa.

“Lady Hudson! – chiamò, agitato – Deve disfare i bagagli.”

La donna comparve sulla soglia della stanza accanto, quella in cui lei dormiva, e lo fissò preoccupata:

“Cosa è successo?”

“Lo sceriffo di Nottingham ha organizzato un torneo di tiro con l’arco per domenica e mi ha nominato premiatore del vincitore. – spiegò in fretta, cercando gli abiti per andare a cavallo – Devo impedire a Sherlock di partecipare. Sono sicuro che Mycroft gli stia tendendo una trappola.”

“Allora ha capito che siete legati. – constatò la donna, in tono duro – Questo posto non è pericoloso solo per lui, ma anche per te. Dobbiamo andarcene. Subito.”

John si stava cambiando di abiti e si fermò, per guardarla negli occhi:

“Non posso. – ribatté, in tono deciso – Se me ne andassi, avvalorerei tutti i sospetti che Mycroft possa avere su di me. Se resto, posso distogliere lo sceriffo dalla ricerca del riscatto e farlo avere a Lord Barrigan, affinché lo porti in Terra Santa e faccia tornare Riccardo. Con lui in Inghilterra, potremo mettere fine alle angherie di Giovanni e dello sceriffo.”

La donna fissò a lungo il suo piccolo protetto.

Per quanto fosse preoccupata, era orgogliosa dell’uomo che era diventato.

“Se ti potessero vedere i tuoi poveri genitori. – mormorò, in tono dolce – Sarebbero fieri di te.”

“Grazie, Lady Hudson. – disse John, con un mezzo sorriso – Non so se sia più coraggio o incoscienza, ma non posso permettere che le cose restino così.”

“Stai andando da lui, vero?” domandò la donna, conoscendo già la risposta.

“Devo fermarlo. – annuì John – Non posso permettere che cada nelle mani di Mycroft. Tremo solo all’idea di quello che gli potrebbe fare.”

“Stai attento.” Si raccomandò Lady Hudson.

“Non si preoccupi. – rispose John – Andrà tutto bene.”

Diede un bacio veloce a Lady Hudson, appoggiando le labbra sulla sua fronte, ed uscì dalla stanza come una folata di vento.

Lady Hudson sospirò e si mise a disfare i bagagli.

“Prova a toccare il mio bambino, Mycroft caro, e ti pentirai di essere nato!” minacciò la donna a mezza voce.

 

 

John scese nel cortile, dove lo aspettavano Mike e la sua scorta personale.

Un cavallo era stato preparato appositamente per lui e stava scalpitando, pregustando il giro.

“Lord John, sta uscendo per una cavalcata?” domandò, in tono amabile, Mycroft, comparendo alle spalle di John, che si voltò verso lo sceriffo.

Mycroft stava sorridendo affabilmente, ma gli occhi erano duri e freddi come il ghiaccio.

“Dato che devo rimanere a Nottingham per qualche giorno, vorrei approfittarne per visitare i dintorni. – rispose John, cercando di essere il più indifferente possibile – Non sono mai venuto qui e mi hanno parlato di luoghi ed angoli incantevoli.”

“La foresta di Sherwood è piena di meraviglie, ma anche di pericoli. – sussurrò Mycroft – Bisogna sempre stare attenti. Le cose belle possono nascondere insidie pericolose.”

“Lo so. – ribatté John – Starò attento. Comunque, avrò la mia scorta personale, con me. Stia tranquillo che non mi accadrà nulla.”

“Oh, non ne dubito. – ribatté lo sceriffo, con un sorriso malevolo – La foresta sembra volerle molto bene.”

John ignorò il commento e salì a cavallo.

Fece un cenno di saluto e si diresse verso l’uscita del castello, seguito dai suoi uomini.

Anderson si