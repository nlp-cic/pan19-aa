occhi. – rispose John – Quelli di Ford sono neri, mentre lei ha dei meravigliosi occhi chiari, di un bellissimo azzurro cangiante.”

La voce di John calava di tono, mentre descriveva gli occhi di Sherlock.

Lo fissò ancora per qualche secondo, poi si passò una mano sui capelli corti, distogliendo lo sguardo:

“Oh, santo cielo! – ridacchiò – Chissà cosa penserà di me. Non ci conosciamo e io le faccio i complimenti per i suoi occhi come se stessi flirtando con lei. Mi scusi, se dovessi averla messa in imbarazzo. Non l’ho fatto di proposito. Io sono un uomo sposato …”

“ … non felicemente.” Intervenne Sherlock.

“Come?” chiese John, interdetto.

“Di solito si dice che si è felicemente sposati, ma lei non lo ha detto.” puntualizzò Sherlock, dolcemente.

John arrossì, distogliendo lo sguardo dagli occhi azzurri che stavano scannerizzando la sua anima.

“Beh … sì. – farfugliò, schiarendosi la voce – Insomma, sa com’è nei matrimoni. Ci sono alti e bassi.”

“Ti ha fatto del male?” il tono della domanda era sempre dolce, ma si sentiva l’ira sul fondo.

“No! – sbottò John, deciso – Ford non mi farebbe mai del male! Lui mi ama!”

“E tu ami lui?” lo incalzò Sherlock, avvicinandosi a John.

“Questi non sono affari tuoi, fratellino.” Disse una voce gelida, proveniente dalle spalle di Sherlock.

 

Sherrinford Holmes era fermo sulla porta dell’ufficio di Lestrade.

Sul viso aveva un’espressione imperscrutabile.

“Fratellino? – ripeté John, sorpreso – Tu hai un fratello?”

“Dei fratelli. – specificò Sherrinford, andando da John – Ne ho due, ancora vivi. Sherlock e Mycroft. Ne avrei avuto un terzo, ma loro due lo hanno ucciso.”

Arrivato vicino a John, Sherrinford lo afferrò ed appoggiò le proprie labbra a quelle del marito.

Il bacio fu aggressivo, come se dovesse dimostrare al mondo intero che John fosse una sua proprietà esclusiva.

Sherlock contrasse la mascella, furioso.

Quando Sherrinford decise di interrompere il bacio, John era rosso in viso sia per l’imbarazzo che per la rabbia di essere stato baciato in quel modo davanti a degli estranei.

“Avresti dovuto tornare in hotel, quando hai finito di firmare gli autografi.” il tono di Sherrinford era tranquillo, ma John sapeva quanto fosse arrabbiato.

Non gli importava molto.

Aveva trovato l’uomo dagli occhi azzurri ed avrebbe finalmente ottenuto delle risposte alle sue domande, indipendentemente da quello che ciò avrebbe comportato.

“Mi hanno chiesto di firmare degli autografi per la pesca della polizia.” ribatté John, seccato.

Sherrinford ignorò la risposta e spostò una mano sul fondoschiena di John:

“Vai fuori. – ordinò, in tono dolce – Voglio parlare con i miei fratelli.”

John lo fulminò con lo sguardo e si girò, in modo da poter colpire la mano di Sherrinford:

“Perché non posso stare a sentire cosa tu abbia da dire? – sibilò – Cosa mi devi tenere nascosto?”

“John, per favore, esci. – intervenne Sherlock – Quando avremo finito di parlare, ti spiegheremo tutto.”

John si voltò verso Sherlock, guardandolo con rancore.

Perché stava assecondando Sherrinford, allontanandolo dalla scoperta della verità?

Quegli occhi stupendi e chiari, però, sembravano preoccupati.

Con un sospiro, John si rassegnò:

“Dove sono i libri da firmare?” domandò, guardando Lestrade.

Greg gli sorrise con simpatia:

“Mi segua, glieli faccio vedere.”

Uscirono dall’ufficio, lasciando soli i tre fratelli Holmes.

Sia Sherlock che Sherrinford ignorarono completamente Mycroft.

Entrambi sapevano che lo scontro sarebbe stato fra loro due, anche se Mycroft avrebbe appoggiato il fratello minore.

“Come sei riuscito a convincerlo che siete sposati?” sibilò Sherlock.

Sherrinford aveva un’espressione di trionfo che trasudava da ogni poro della sua pelle:

“L’ho sposato un anno fa. – rispose, in tono entusiasta – Gli ho fatto credere che fossimo già sposati e che fosse una ripetizione del nostro primo matrimonio. John non ricordava nulla ed io ero l’unico che si prendesse cura di lui. Gli ho impedito ogni contatto con l’esterno e, alla fine, ha ceduto a me.”

“Se eri riuscito a tenerlo relegato, perché gli hai permesso di fare lo scrittore? – domandò Sherlock – Sapevi che poteva accadere una cosa come questa.”

“Avevo John. – Sherrinford scrollò le spalle – Volevo che tu lo sapessi. Che tu fossi consapevole del fatto che lui fosse mio e che tu non potessi farci proprio nulla. Voglio che tu sappia che io e John abbiamo una stupenda vita sessuale. Io lo prendo, come voglio e quando voglio, facendolo gemere di piacere o di dolore, a seconda del mio capriccio del momento. John soddisfa ogni mia voglia ed ogni mio desiderio. Non hai idea di quanto io goda, sbattendolo come se fosse la mia puttana personale, pensando a quanto tu sia stato stupido a rinunciare a lui, ritenendo di tenerlo al sicuro da me. Ho finalmente coronato il mio sogno. Stavolta sono io quello che ha vinto e tu, Sherlock, puoi solo stare a guardare.”

Sherlock strinse i pugni la mascella, come se stesse per colpire Sherrinford,