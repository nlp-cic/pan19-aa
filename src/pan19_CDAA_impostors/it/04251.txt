a cui fare
ritorno. Ma in
fondo si sa, gli artisti son creature bizzarre, non son certo animali
da branco. A tal proposito ricordava, non senza un pizzico di latente
malinconia, che quello che per una manciata di mesi aveva funto per
lui da branco era stato duramente decimato, tanto che coloro i quali
erano fortuitamente sopravvissuti dovevano aver pensato bene di
cambiare aria. Quindi, perché non aveva anch'egli seguito le
loro
orme, il loro buon esempio?






Orbene,
in verità non si riteneva in immediato pericolo di vita. Le
guardie
del Re non sembravano interessate alla sua persona – per lo
meno,
non al momento. Non era ricercato e non aveva debiti – e
seppure li
avesse avuti non avrebbe avuto di che ripagarli. Vantava, anzi, un
certo
credito
nei confronti della Capitale, ché non aveva certamente
scordato il
compenso per aver scritto e messo in scena quel famoso
mistero, invero così poco apprezzato dal volgo e tuttavia
fatto
davvero con un certo gusto dell'arte e tutti i crismi. Oh no, il
Prevosto o chi per esso gli doveva qualcosa, che diamine! Malgrado
ciò, e a dover dirla proprio nuda e cruda, non si sentiva
propriamente incline nel presentarsi di fronte a qualche signore al
fine di rivendicare le spettanze dovute, poiché non era del
tutto
persuaso che avessero dimenticato le sue estemporanee comparse in
luoghi ove non avrebbe mai desiderato rimetter piede, primo fra tutti
la Bastille Saint-Antoine, magari ai piedi sciupati di Sua
Maestà
Luigi XI il Re di Francia, ecco.






E poi
c'era Djali, perbacco! Come avrebbe mai potuto dimenticarla? Non
poteva averne la certezza, d'accordo, ma c'era pur sempre la
probabilità che la sua fedele compagna fosse tutt'ora
ricercata, e
questo sì rappresentava un enorme problema, un problema che
non era
ancora riuscito a risolvere, per quanto si lambiccasse giorno e notte
– più di notte, invero. Questo grattacapo, questa
incognita, lo
obbligava a farla uscire di casa solo e unicamente dopo l'imbrunire,
e a frequentare vecchie stradicciole con poca vita, a bassa
concentrazione di popolo. Oh, si sentiva così triste e in
colpa per
questo! Avrebbe voluto poterle concedere grandi prati, intere colline
di scintillante erbetta fresca, piuttosto che grigi ciottoli umidicci
e viuzze buie. Ma quella sera c'erano le stelle e si sentiva
ispirato, quasi eccitato, tant'è che non riusciva a
distogliere gli
occhi da quel bel cielo, nemmeno se il rischio era di rompersi l'osso
del collo.










“Les
portes de Paris



Déjà
se ferment sur la nuit





La
nuit de tous les crimes





De
tous les rires





Et
de tous les désirs”






 

 










 






“Strani
incontri notturni”









 





 





 




“Sur le Pont-au-Change



Ce soir j'ai rencontré un ange



Qui m'a souri



Et qui loin de ma vue a disparu”




 





 





 




Se
si fosse trovato al caldo nel proprio
letto, o meglio, se si fosse trovato in un qualsiasi letto morbido e
tiepido, quello,
sicuramente, sarebbe stato uno dei suoi bislacchi sogni. D'altronde non
stava
sonnecchiando in quel momento, stava invece procedendo tranquillamente
lungo la
Rive Gauche della Seine, in muta – o quasi – 
contemplazione di un cielo che sembrava volergli parlare,
a tal punto
appariva espressivo. E tuttavia qualcos'altro era riuscito nell'ardua
impresa
di distogliere la sua attenzione dalle beltà della notte
parigina o, per essere
più precisi, qualcun altro: una figura umana, a prima vista,
all'apparenza
intenta a scrutare l'invisibile orizzonte dall'alto della spalla posta
all'estremità opposta del ponte in legno che s'apprestava
proprio in quel
momento ad attraversare.



 



Un'interminabile
notte di quasi undici mesi
prima, la notte dell'Epifania, fra l'inestricabile intrico delle rues
ormai deserte, aveva seriamente creduto d'aver incontrato un angelo,
sotto
l'inattesa forma di una giovane donna gitana. In quel momento, la
sensazione
era la medesima, ciò nonostante non si trattava affatto di
una ragazza,
appariva piuttosto come un vero e proprio angelo.



 



Con
un confuso alternarsi e rimescolarsi di
curiosità e timore, il nostro prode filosofo e poeta si fece
dunque coraggio,
avanzando di qualche cauto passo, così da potersi avvicinare
il più possibile
alla creatura, che pareva non si fosse minimamente
ravveduta della sua
presenza. Infine si fermò, a portata di voce ma ben oltre la
portata di mano,
si prese del tempo per riflettere un momento sulle parole da usare e
tentò:
«Una buona serata a Voi, creatura della luna». Si
aspettava, forse, una
replica, una qualunque, gentile od ostile che fosse. Ottenne
tutt'altro; la
figura si volse adagio, concedendo a Pierre Gringoire tutta la sua
attenzione.
E il suddetto non poté assolutamente fare a meno di rimanere
letteralmente a
bocca aperta per la sorpresa e lo stupore.



 



Non
aveva affatto l'aspetto di una donna, né
tanto meno di un uomo. Aveva, bensì, le sembianze d'un
Álfar, un Elfo del Nord,
e di altro ancora, ma forse troppo complesso e lontano da poter essere
assimilato.



 



«Chi
siete?». Piuttosto scortese, da parte
sua, una domanda tanto diretta e sfacciata. E tuttavia non aveva
assolutamente trovato
il tempo di costruire un approccio