supplicarlo di restare, avrebbe voluto dirgli che non era vero, che per lui era tutto, non aveva bisogno di andare a farsi ammazzare, avrebbe voluto stringerlo a sé e dargli quel bacio che vibrava sul suo labbro inferiore praticamente da sempre, avrebbe voluto farsi fare l'amore...ma non fece niente di tutto questo. Annuì e basta, perchè si rese conto di non avere il diritto di fare nient'altro. Aveva respinto quel sentimento impacciato per troppo tempo, e ora gli sfuggiva tra le dita e non aveva il potere di fermarlo.
Non sarebbe stato giusto.
Rimase a guardare la schiena di Harry che si allontanava, lievemente incurvata.

I giorni passavano, affastellandosi scompostamente, e lui non riusciva a darsi pace.
Neanche al Manor, circondato dagli agi cui era abituato, si sentiva a casa.
Non aveva più un'identità, senza Harry.
Mordicchiò la penna.
L'unica cosa che gli era rimasta era l'orgoglio, e l'aveva tenuto stretto per molto, troppo tempo.
Era ora di lasciarlo andare.
Prese il foglio e iniziò a scrivere.
Solo poche righe.

Harry, sono un coglione.
Mi manchi.
Come vanno le cose laggiù?
Non farti ammazzare!
D.

Poi le spedì al fronte ed attese, dopo aver informato il Ministero di fargli sapere immediatamente se fosse successo qualcosa ad Harry.

Analisi corretta, amico.
Sei un coglione.
La sorpresa è che lo sono anch'io, visto che mi prendo a pugni da solo per aver deciso di fare 'sta cazzata.
Tranquillo, io i riflessi li ho, a differenza di qualcun altro.
H.

La prima lettera di Harry ci mise solo una settimana ad arrivare, le seguenti un po' di più.
La loro corrispondenza, per quanto a singhiozzo, continuò incessantemente, avvicinandoli più di quanto avessero fatto gli anni precedenti.
Favorito anche dalla lontananza, il ragazzo riuscì ad aprirsi e confidarsi con Harry più di quanto avesse mai fatto prima con i suoi amici di una vita.
Ma c'era sempre quella frase, che non aveva il coraggio di scrivere, e che gli pesava addosso come una pelliccia zuppa d'acqua.

Dopo qualche mese, trovò il coraggio di parlare della propria omosessualità.
Suo padre si strinse nelle spalle, borbottando un "E dove sta la novità?", mentre sua madre batteva le mani contenta, strillando che il suo sogno di vederlo sposato con Potter si sarebbe realizzato.
Alla sua sorpresa, i genitori risposero che la natura del rapporto tra lui e l'altro era davvero troppo palese perchè potesse passare inosservata, e loro due avevano avuto tempo a sufficienza per accettare la situazione.
Una volta avuta l'approvazione della sua famiglia...beh, di sua madre più che altro; suo padre continuava a sbraiatare, vagando per la casa come un'anima in pena, strillando ad intervalli regolari 'Questo matrimonio non s'ha da fare!' ignorando le proteste del povero Draco che cercava di fargli capire che non stavano insieme, e che pertanto non ci sarebbe stato nessun matrimonio.
Dicevo, una volta superato quell'ostacolo (aggiratolo, diciamo) non restava che l'ultimo passo.
Rivelare ad Harry quello che il ragazzo già sapeva e che ora era lampante anche a lui.

Harry, forse l'amore si ferma solo una volta alla nostra stazione, e se lo lasciamo andare via non tornerà mai più da noi.
Forse l'amore stesso è solo un'illusione che l'uomo ha creato per sopportare i momenti neri nella vita e sperare che ci sia qualcosa di migliore ad attenderlo.
Forse sto facendo la cazzata più grossa della mia vita scrivendoti questa lettera, ma non m'importa.
Sono stanco di pensare alle conseguenze.
Non so se ti rivedrò ancora, ogni volta che ricevo una tua lettera penso a quanto sia fragile la tua vita e, di conseguenza, la mia speranza, però continuo a crederci e ad aspettarti.
Potrà sembrarti infantile, ma la mia paura più grande non è che tu non torni; è che torni ma non mi perdoni.
Ho il terrore di sentirti dire che è troppo tardi, che non mi merito di avere una persona come te al mio fianco, che ho sbagliato troppo perchè tu possa accettarmi e che non hai più la forza di capirmi.
Ma al diavolo tutto, almeno devo provarci.
Avrei potuto avere quell'amore che ho sempre sognato tanto tempo fa, non ho mai visto che era proprio davanti a me, e ti chiedo scusa per questo. Forse non ho mai saputo come dirtelo.
Ho parlato con i miei, ed è venuto fuori che avevano capito molto prima di me cosa ci legasse veramente.
Non c'è più niente perciò che mi impedisca di dirti la verità.
Ti prego, non essere troppo severo.
Draco

Si dispose ad aspettare con pazienza le solite due, tre settimane, ma ne era passata appena una quando una delegazione di Auror venne a bussare alla porta del Manor.
Quando vide le loro divise e la busta di carta che stavano tendendo a sua madre, non resistette e corse via, fino al parco, fermandosi accanto al laghetto.
Strappò ciuffi d'erba urlando fino a che non esaurì la voce, poi si accasciò a terra stringendo i pugni.
Non era giusto.
Troppo preso dal