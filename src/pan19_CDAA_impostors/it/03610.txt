davanti alla morte, gli altri non avrebbero esitato a riconoscerlo come il degno erede di Moriarty. Inoltre sarebbe stato un ottimo monito per tutti: sono un uomo pericoloso, non mettetemi i bastoni fra le ruote" aggiunse con una smorfia.

"E perché fargli credere di essere innamorato - e ricambiato - di una principessa?!" chiese John basito "E' talmente assurdo che una cosa del genere potesse succedere a un uomo insignificante come Martin!"

"Questo non ha fatto altro che rendere la storia di Martin ancora più realistica" rispose Mycroft "Martin faceva il lavoro dei suoi sogni senza che però venisse pagato per farlo. Per riuscire a sopravvivere nel suo tempo libero faceva un lavoro miserabile che però gli permetteva di tirare avanti. Viveva in una minuscola e fatiscente mansarda e non aveva vita sociale. Era a dir poco ridicolo che qualcuno come lui potesse intrattenere una relazione sentimentale con una principessa quindi, proprio per questo, non poteva che essere vero" continuò a spiegare l'uomo con aria seria "Non è la prima volta che gli fanno una cosa del genere: dategli amore e attenzioni e... farà ciò che vorrete."

"Riusciremo a farlo tornare quello di un tempo?" domandò John seriamente preoccupato.

Mycroft raddrizzò la sedia su cui era seduto e guardò il dottore.

"Devo crederlo. Devo ammettere che il passato da tossicodipendente di Sherlock si è rivelato utile: agli inizi del processo dev'essere stato in grado di resistere alle droghe che gli iniettavano e quando ha capito che nessuno sarebbe venuto a salvarlo in tempo, ha cercato di salvarsi da solo, come meglio poteva, relegando tutte le cose più importanti - il suo io, se vogliamo dirla così - in una stanza del suo Palazzo Mentale così lontana e irraggiungibile che senza la giusta chiave nessuno sarebbe mai riuscito ad aprire. Sono certo che deve aver chiuso la chiave con delle serrature estremamente criptiche che potranno essere aperte solo con parole in codice ben specifiche, parole d'ordine che i suoi rapitori non potevano indovinare per caso e nemmeno estorcergli sotto ipnosi. Questo significa che ovviamente nemmeno io sono in possesso dei quei specifici codici in grado di aprire quelle porte e fargli tornare la memoria. Ma sono più che certo che si tratti di parole che avrebbe potuto sentire soltanto una volta che fosse stato al sicuro. Per questa ragione preferisco essere molto cauto con gli indizi... ho paura che troppi elementi in una volta sola rischierebbero di far scattare un specie di meccanismo di autodistruzione che renderebbe impossibile l'accesso a quella stanza. Sarà un lavoro lungo e minuzioso, ma tra i tutti i vari suggerimenti dati in tanto in tanto alla fine troveremo quello che gli permetterà di far scattare la serratura" Mycroft sorrise "Non è un caso che abbia iniziato a portarmi dietro l'ombrello qualche giorno fa. E di certo è ancor meno un caso che, tra tutte le stanze possibili, gli abbia fatto assegnare la duecentoventuno."

"Non gli hai tolto l'anello, però" constatò John.

"Perché per Martin sarebbe stato troppo doloroso sapere di averlo perso" gli spiegò Mycroft "Avrebbe subito uno shock emotivo eccessivo e avrebbe pensato solo a come riaverlo. Se un giorno dovesse toglierselo di sua spontanea volontà, sarà un un ottimo segno. Ho anche preferito non tingergli i capelli e farlo tornare del suo colore naturale" continuò a dire l'uomo "Durante la prima fase avevo intenzione da tenerlo lontano dagli specchi e fargli notare solo più avanti il fatto che i suoi veri capelli non fossero rossi in modo da aiutarlo a capire che i suoi ricordi erano sbagliati" poi Mycroft alzò gli occhi al cielo "Ovviamente non avevamo previsto che potesse uscire dalla sua stanza - di certo non così presto - ma a quanto pare vedere da sé la differenza non sembra averlo allarmato o danneggiato particolarmente. Anzi, al massimo sembra l'abbia incoraggiato a cominciare ad accettare il fatto che non sia Martin Crieff."

Poi il maggiore degli Holmes rivolse un'occhiata severa a John.

"Poco e spesso. Non dobbiamo forzarlo a ricordare la sua vera vita, ma solo mettergli accidentalmente davanti agli occhi quegli elementi che potrebbero fargli tornare la memoria."

John annuì mentre registrava ogni singola parola.

"Avete avuto qualche notizia su dove si trovi l'uomo di Moriarty?"

L'espressione di Mycroft divenne lugubre.

"Sono certo che fosse nei paraggi quando siamo riusciti a salvare Sherlock... l'unico mio rimpianto è che non siamo riusciti a prenderlo. Ma lo troverò e sarà un piacere... incontrarlo."

"Guai a chi tocca le mie cose?"

"Sherlock è mio fratello" rispose Mycroft con un tono che non ammetteva repliche.

"E per me l'uomo... l'uomo che ha ridato un senso alla mia vita... non credo sarei ancora vivo se non fosse stato per lui. Vederlo così... mi fa solo venire voglia di essere presente quando riuscirai a mettere le mani su quel bastardo!"

"Molto bene" gli concesse Mycroft "Farò del mio meglio perché tu possa assistere alla... fase finale."

"Tu hai idea di dove potrebbe essere?"

"Purtroppo al momento no" rispose Mycroft "Ma non può nascondersi per sempre, e sono disposto a tutto pur di stanarlo."

L'uomo fece una smorfia.

"Alcuni dei miei uomini mi hanno informato che tra i criminali è conosciuto come Il Fantasma