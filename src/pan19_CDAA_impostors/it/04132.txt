cento persone possono testimoniare di averlo visto passare lungo il tracciato.” mormora sconfortata la donna. Castle sembra rifletterci per un attimo.

“Ho un idea.”

“Avanti, spara. Ma niente CIA, Alieni o misteriose persone venute dal passato.”

“Aveva un complice...” inizia sicuro Castle.

“No, abbiamo controllato, ma non c'è niente che faccia sospettare che abbia pagato qualcuno per uccidere la nostra vittima.” lo interrompe Kate.

“No, non per il delitto, ma per sostituirlo alla gara.” le spiega Castle afferrando l'ennesimo biscotto.

“Ma alla partenza lo hanno visto tutti e anche all'arrivo. Si era tolto casco e occhiali.” gli fa notare la donna.

“Magari il suo complice lo aspettava in un vicoletto laterale, abbastanza lontano dalla folla e quando lui è passato si sono scambiati. Pensaci, la gara è durata oltre due ore, aveva tutto il tempo per commettere l'omicidio con calma e tornare prima del traguardo.” le fa notare.

“Devo ammetterlo, sembra una buona idea. Ma come lo dimostriamo?”

“Col sudore...” mormora Castle con un sorriso furbo.

“Cosa?”

“Già. Se il nostro caro sospetto è arrivato al traguardo nelle prime posizioni, come mi hai detto tu, sicuramente gli avranno fatto le foto e scommetto che è l'unico ad essere solo lievemente sudaticcio. Dopo due ore di bicicletta sotto il sole ti assicuro che se non sei sciolto poco ci manca...” mormora l'uomo.

Beckett tira fuori il cellulare e chiama velocemente Esposito per passargli l'idea.

“Ha detto che ci richiamerà quando avrà verificato.” spiega Beckett rimettendosi in tasca il telefonino.

“Come mai sei qui?” chiedo poi lui all'improvviso.

“Ma come, me lo hai detto tu di passare...” mormora confusa.

“No, quello lo so, ma sono un paio di giorni che ti trattieni al distretto più del solito. Come mai? Il dottorino ha i turni notturni e ti senti sola a casa?” domanda ironico.

“No. E' partito. Di nuovo.” dice schietta la detective. Il sorriso di Rick scompare al volo.

“Scusa..” mormora seriamente dispiaciuto.

“Credo che la nostra possibilità non abbia funzionato molto alla fine. Abbiamo litigato e lui mi ha rinfacciato che per me era rimasto qui. Quando ha detto ciò ho capito che era finita.” dice la detective.

“Mi dispiace Kate...” Rick le posa una mano sulla spalla.

“Non è vero...” ribatte lei sorridendo.

“Insinui che io stia mentendo?” domanda lui facendo il finto offeso.

“Lo so che lo fai. Arricci il naso quando dici una bugia.” gli spiega lasciandolo basito. “Ormai ti conosco Castle.”

“Ti va di tenermi compagnia per un po'?” domanda Castle cambiando discorso. “Da quando Alexis ha Ashley mi sento solo la sera.” aggiunge facendo quegli occhioni da cucciolo bastonato.

“Solo un pochino, e solo perché non ho di meglio da fare.” accetta la donna. “Oltretutto Esposito ci deve sempre rispondere.”

“D'accordo, diremo così agli altri. Nessuno saprà che mi hai detto si perché non puoi resistere ai miei occhioni blu...” Kate scuote la testa ma sa che un fondo di verità c'è nelle parole di Castle.


Bip bip.


Stavolta è il cellulare di Beckett a suonare.


Castle aveva ragione. Nelle foto tutti sembrano passati sotto una cascata mentre il nostro amico è fresco come una rosa.



P.s. Ho trovato degli scatti antecedenti con cui fare un confronto, ma sono sfocati. Dovrò lavorarci.


“Allora, che dice?” domanda Rick cercando di leggere il messaggio.

“Che avevi ragione...” sospira la donna già immaginando l'ego dell'uomo ingigantirsi ma Castle la sorprende facendole solo un sorriso furbetto.

“ A proposito, dov'è andata Alexis?” domanda Beckett.

“Il suo primo amore l'ha portata al cinema...” le dice imbronciato l'uomo.

“Oh su Castle, il primo amore per una ragazza è sempre il padre, non preoccuparti.” lo rassicura lei. “Mi dispiace solo che per Alexis sia un esperienza così traumatica.” aggiunge poi per prenderlo in giro. “Per fortuna che ha trovato un ragazzo fantastico, carino, gentile e romantico. Ne sono rimasti pochi esemplari purtroppo.”

“Oh oh... la grande detective ha un cuore a quanto pare...”

“Certo che ce l'ho Castle, ma ho anche una pistola, non scordarlo.” aggiunge facendolo ridere.

“E sentiamo, chi è stato il primo a farlo battere?” domanda curioso. “Tuo padre non conta.” l'anticipa.

“Un mio compagno. Alle superiori, ma non saprai niente di più da me.” dice la donna sorridendo maliziosa. “E tu? E' stata Kyra il tuo primo amore?” domanda a sua volta Beckett.

“Già, ma ho capito che non era il mi vero amore.”

“C'è differenza?” domanda Kate.

“Certo, il primo amore è quello che ti fa battere il cuore per la prima volta. Il vero amore è quello che te lo farà battere per sempre, qualsiasi cosa accada.”

“Hai... l'hai incontrato?” domanda titubante Kate temendo la risposta. La foga con