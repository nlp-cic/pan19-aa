la donna per poco non fece cadere le uova.

«No, mio signore. Per nulla». Si voltò verso Deshawn spaventata. «È come se qualcosa chiamasse dalla nebbia quando s'infittisce nelle ore notturne. Non è un richiamo fatto di parole ma... Che il cielo mi perdoni per quello che sto per dire; di sensi. Non so se riuscite a comprendere quello che sto tentando di dire ma...»

«Una sorta di richiamo che risveglia istinti che dovrebbero essere tenuti a freno». La donna lo guardò allibita, ma annuì. «Capisco bene cosa intendete». Non poteva raccontarle del sogno e delle strane sensazioni che gli aveva lasciato addosso, ma poteva farle sapere che anche a lui non era sfuggito quel richiamo.

«Cosa posso fare? Sono terrorizzata». Chiese quasi in lacrime Ludmilla.

«Pregate. Tenete con voi la Bibbia e dormite con il crocifisso. Se non vi fidate, fate inchiodare tutte le finestre. Ditelo a tutti i cittadini. È un procedimento che ieri abbiamo utilizzato nelle due stanze dei degenti». La donna annuì grata, pensando di andare in città subito dopo aver finito di preparare la colazione per i due religiosi.

Deshawn sapeva che per spargere una voce nulla era come una perpetua; quelle donne erano maglio del gazzettino di paese e sapevano tutto prima della maggior parte delle persone.

Cornelius tornò quando la perpetua aveva messo in ogni piatto un uovo, carne salata e mezzo pomodoro e in mezzo alla tavola erano state disposte alcune fette di pane.

La donna si dileguò subito dopo aver servito la colazione, salutando di sfuggita il prete. Cornelius non ci fece troppo caso, preferiva che si fosse allontanata lasciandoli parlare da soli. Il prete lasciò per terra il rotolo di pergamena e si concentrò sulla colazione; mise un paio di fette di cane sul pane e iniziò a mangiare imitato da Deshawn.

Finita la colazione, sistemarono i piatti dentro una bacinella piena d'acqua e si concentrarono sulla mappa servendosi un'altra tazza di tè. Cornelius indicò la città infossata in una piccola valle, circondata da colline e foreste. Nei dintorni non c'erano molte cose, il fiume che passava dal confine orientale della città formava un piccolo lago scendendo verso sud. A poche miglia verso occidente, superata una bassa collina, s'incontrava il mare d'Irlanda. Il convento delle suore distava molte miglia più a nord. La città più vicina invece si trovava verso sud est. Erano isolati. Mentre Deshawn osservava la mappa cercando qualcosa notò uno strano simbolo a poca distanza dalla città.

«Cosa si trova in questo luogo?» Cornelius si sporse sulla mappa per vedere meglio.

«Quello è Woodland Manor, un castello in rovina disabitato da tempo». Per qualche strana ragione il prete rabbrividì mentre palava di quel luogo

«Non sembra molto distante dalla città». Non voleva essere una domanda, ma una semplice constatazione.

«Credo disti meno di un'ora a cavallo». Confermò Cornelius.

«Mi dirigerò verso le rovine allora e cercherò di tornare entro il calar del sole». Disse risoluto Deshawn.

«Avete scoperto qualcosa fratello?» la voce del prete trasudava speranza.

«Forse. Per adesso mi limiterò a un sopralluogo, ma se è quello che temo abbiamo a che fare con qualcosa di molto più potente di qualche creatura non morta. Forse c'è anche lo zampino di una strega, loro possono evocare simili creature». Cornelius si fece il segno della croce e accompagnò il monaco da Talbot, l'uomo che aveva preso in consegna il suo cavallo il giorno precedente.

Mentre Deshawn si allontanava, il prete e alcuni uomini preparavano la pira per ardere i resti del giovane.

 

Rovine

 

Dopo aver ringraziato Talbot per l'ottima cura resa al suo cavallo, lo sellò e gli disse che sarebbe tornato al più tardi in serata e che sperava di poter contare ancora sulla sua ospitalità. L'uomo ovviamente annuì ben felice di occuparsi di quella bestia.

Deshawn partì al galoppo verso sud ovest, la strada si addentrava nel bosco e lui rallentò il passo fino a quando non trovò il vialetto d'accesso verso le rovine semi nascosto dalla vegetazione. Riconobbe la via verso Woodland Manor solo grazie ad un piccolo obelisco di pietra su cui era inciso il nome della villa. Cornelius aveva ragione, aveva impiegato veramente poco tempo per giungere a destinazione. Il cavallo era irrequieto e questo era un buon segno, gli animali erano molto più sensibili degli uomini verso i pericoli. Smontò e assicurò le briglie a un ramo cercando di rassicurare la bestia e si diresse verso la magione.

Il palazzo era rialzato, come se fosse stato costruito su un terrapieno, prima di raggiungere l'ingresso e attraversare ciò che restava del giardino anteriore bisognava salire una piccola scalinata circondata da statue avvolte nell'edera e altri rampicanti o ricoperte di muschio e foglie secche. Salì gli scalini di pietra con attenzione e dopo pochi passi si trovò a guardare quello che rimaneva di una fontana: una donna nuda con un serpente che le si avvolgeva attorno coprendone le nudità spiccava al centro di essa. La statua era stranamente integra e pulita rispetto a tutto il resto; l'acqua accumulata nella vasca era stagnante, piena di alghe, foglie secche e qualche pezzo di pietra. Aggirò la fontana e si diresse verso la porta principale; la luce che filtrava dagli alberi era