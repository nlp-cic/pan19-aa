se mi vedrai restare a fissarti o tempestarti di domande, non ti stupire: starò solo sollecitando la tua risposta».

Vagamente piccato dalle velate minacce pronunciate dall'altro Jack si adombrò, tentato di scacciarlo in malo modo, ma alla fine comprese che, seppur goffamente, esse dimostravano solo tutta la sincera preoccupazione che il compagno provava nel vederlo chiudersi, dunque cedette e ammise: «Niente di grave, davvero. Semplicemente, mi sarebbe tanto piaciuto svegliarmi di fianco a te».

L'Uomo Nero sogghignò a quella confessione, scuotendo il capo mentre lo osservava dall'alto della propria statura, poi, senza alcun preavviso, schioccò le dita, facendo dissolvere la propria veste in decine di tentacoli che si lanciarono verso la porta e insinuandosi quindi sotto le coperte, e commentò: «Ci voleva tanto a dirlo?».

Piegando le labbra in un timido sorriso il ragazzo poggiò la fronte contro la sua, chiudendo per un attimo gli occhi per meglio godersi quell'attimo di pura tenerezza, e rispose: «Ci voleva solo una piccola spinta».

Fissandolo di rimando l'uomo allungò la mano, carezzandogli delicatamente una guancia prima di arruffargli i capelli, e gli chiese: «Jack, si può sapere cosa vuoi?».

Il riflesso divertito nelle sue iridi e il ghigno canzonatorio che l'altro aveva prontamente assunto rassicurarono Frost, confermandogli che questi non stava realmente lamentandosi, ma solo cercando di sdrammatizzare, quindi, dando per scontato che egli si stesse riferendo a quell'improvvisa carenza d'affetto, replicò con fare vago: «Oh, non so, ti voglio vicino, ma non troppo, vorrei una mano a fare certe cose, ma non so quali, e preferirei non chiedere, ma devi stare attento ad indovinarle giuste, altrimenti mi arrabbierei, poi vorrei anche che tu dormissi vicino a me per tutto il tempo, abbracciandomi, ma senza far sembrare che io abbia bisogno di te, poi vorrei delle coccole, ma non sdolcinate, e poi, se, già che ci sei, mi portassi anche una cioccolata calda...».

«Jack, questa sarà pure una gravidanza per te, ma per me sta diventando un vero e proprio parto!» esclamò Pitch con tono drammatico.

Lasciandosi sfuggire una risatina il giovane si sistemò meglio, scivolando verso l'amato per poter sentire il suo corpo premere contro il proprio e gioire del contatto, ma al contempo volgendo il capo, per guadagnare ancora un po' di tempo per smaltire la malinconia, e cercò di rilassarsi; l'Uomo Nero, per parte sua, fece di tutto per metterlo a suo agio, permettendogli di accoccolarsi come desiderava e passandogli il braccio attorno alle spalle per stringerlo in un approssimativo abbraccio, e dopo qualche secondo gli domandò: «Allora, come ti senti?».

Jack tentennò qualche secondo, inspirando profondamente mentre rifletteva sulle proprie condizioni e sul pancione che, invariabilmente, lo schiacciava contro il materasso, quindi dichiarò: «Mi sento come una balena spiaggiata».

La reazione che ebbe in risposta fu del tutto inaspettata: aveva immaginato fin da subito che il compagno si sarebbe messo a ridere, perlomeno per concedergli la soddisfazione di sentirsi orgoglioso della semplice battuta ideata, ma la sghignazzata sguaiata che gli giunse alle orecchie andava ben oltre le sue previsioni. Interdetto si girò, sollevando le coperte per consentire all'uomo di rotolare sulla schiena senza impedimenti, e subito dopo aggrappandovisi per non lasciarsi trascinare via con lui, ed esclamò: «Pitch, sei impazzito? La mia battuta non era poi così divertente!».

Sopraffatto Pitch rise ancor di più, snudando i denti e socchiudendo le iridi per meglio esprimere l'ilarità che lo animava, e limitandosi ad emettere un grugnito quando una gamba gli scivolò giù dal letto, e proruppe: «Una balena spiaggiata! Sei scivolato giù dal ponte, per caso? Dal cielo agli abissi? Sei caduto piuttosto in basso, caro il mio pirata Jack, anzi, capitan Jack!».

Ancor più confuso di prima il ragazzo si morse un labbro, tentando senza successo di tastare la fronte dell'altro per capire se avesse la febbre, e seguitò: «Pitch, seriamente, sei impazzito o cosa? Quali ponti? Quali cieli? E soprattutto, perché mi stai chiamando capitano?».

Puntellando il piede sul pavimento l'Uomo Nero riuscì finalmente ad arrampicarsi nuovamente sul giaciglio e, seppur non a ricomporsi, perlomeno a riacquistare sufficiente padronanza di sé, quindi, dopo essersi schiarito la gola, lo interrogò: «Non ricordi nulla? Niente navi? Niente viaggi nello spazio? Niente pianeti da conquistare? Niente cappelli con la piuma e bende sull'occhio?».

Aggrottando la fronte Frost rispose: «Ricordo la nave di Sandy, i sogni e la nostra conversazione, il resto che c'entra?».

Esibendo un'espressione sorniona l'uomo seguitò: «Niente, davvero? Quindi anche niente principesse?».

Roteando gli occhi il giovane ribadì: «No, niente davvero, e sicuramente niente principesse: l'unico compagno che sono riuscito a trovarmi è un Uomo Nero bizzoso che sembra essere impazzito giusto poco fa».

A quell'accusa tanto sincera quanto priva di malignità Pitch ghignò, grattandosi una spalla mentre mormorava tra sé e sé commenti incomprensibili, poi scosse il capo e disse: «Tornando seri, è ora di mangiare. Colazione a letto o colazione insieme?».

Spiazzato dall