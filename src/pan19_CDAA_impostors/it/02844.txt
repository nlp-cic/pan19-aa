, te ne rendi conto vero? Che poi non hai una relazione con Alexandria?» «Presunta relazione. Almeno, tale secondo lei. Fosse per me sarebbe rimasto divertimento anti stress, ma ha insistito.» Albus alzò gli occhi al cielo esasperato. «Non commenterò questa tua ultima uscita. Solo, se vuoi sopravvivere alla prossima estate alla tana ti conviene avere Dom come amica. Vorrei ricordarti che lei è stata una dei pochi, tra i miei cugini, a non augurarti una prematura dipartita.» «Anche tua sorella è stata gentile.» «Mia sorella è un Hufflepuff, è per natura gentile con tutti. Vorrei invece farti presente che Rose e Roxanne hanno tentato di buttarti giù dalla scopa durante l’amichevole di Quidditch?» Il biondo fece una smorfia al ricordo dei bolidi che gli erano stati lanciati addosso dalle due ragazze. «Solo buttarmi giù dalla scopa? E io che credevo volessero uccidermi.» «È possibile che il loro piano fosse quello in effetti.» Malfoy annuì per nulla sorpreso. «Rassicurante. Magari la prossima estate vieni tu a Malfoy Manor.» «Certo, così tuo padre può provare ad uccidermi in tutta tranquillità.» «Esagerato, non credo che quell’armatura fosse in programma.» L’eloquente occhiata che gli lanciò il moro gli fece capire che invece si, quell’armatura era stata sicuramente incantata per tentare di ucciderlo. «Stai esagerando, non credo volesse ucciderti, solo ferirti gravemente.» «Questo non è rassicurante. Non metterò più piede a Malfoy Manor, neanche se da ciò valesse la mia vita.» «È un modo poco carino per dirmi che i miei genitori sono pazzi?» Albus annuì convinto. «Si, senza dubbio. Ora, fatti di nuovo amica Dom, aiutala con quella maledetta pozione, si gentile, fingi se necessario, non mi importa. Dovete andare d’accordo.» Scorpius prese fiato, pronto a ribattere. «No, non hai voce in capitolo. Vai e divertiti.»



 



Dominique soffiò via l’ennesima ciocca di capelli dal viso. Uscire dal castello con quel tempo era una pessima idea, ma aveva promesso a Rose di assistere agli allenamenti di Quidditch, non poteva tirarsi indietro. Ancora si chiedeva come il professor Flitwick avesse potuto permettere alla squadra di volare con quel vento. Se qualcuno avesse perso il controllo della scopa, avrebbe seriamente rischiato di rimanerci secco. Si sedette sugli spalti, al fianco di alcune compagne di casa. Poco più in là alcune Gryffindor ridacchiavano indicando Finnigan, troppo occupato a parlare con Rose per accorgersi delle attenzioni che aveva attirato. Dal lato opposto Alexandria Nott, circondata dal suo gruppo di oche purosangue, guardava disgustata chiunque le capitasse a tiro. La rossa scostò lo sguardo, non aveva alcuna voglia di finire insultata solo per il cognome che portava. Rosie alzò lo sguardo verso gli spalti, storcendo il naso davanti alla sorprendente varietà di colori presente. Fece un cenno a Finnigan, indicandoglieli. Il ragazzo sospirò rassegnato e recuperata la bacchetta se la puntò alla gola. «Ok gente, per quanto apprezzi il pubblico chiunque non faccia parte di Ravenclaw sparisca. Sia mai che riveliate le nostre tattiche di gioco ai vostri simpatici compagna di casa. E si Nott, sto parlando soprattutto di voi.» Alexandria si alzò sdegnata, sparendo senza guardare in faccia nessuno. Le Gryffindor sospirarono abbattute alzandosi e andandosene in silenzio. Solo quando gli ultimi colori rimasti furono il blu e il bronzo delle sciarpe Ravenclaw, Finnigan tornò a concentrarsi sulla squadra. Dominique odiava il Quidditch. Suo padre, i suoi zii, persino sua madre aveva provato a farglielo amare, senza alcun successo. Non vedeva alcuna logica nel rincorrere una stupida pallina alata, o nel tirarsi addosso bolidi pesanti quanto lei, o tentare di centrare degli anelli con una palla. Non vi era alcuna evidente utilità nel Quidditch. Rose, invece, lo adorava. La rossa conosceva a malapena le regole del gioco, ma anche lei si rendeva conto che la cugina era un’ottima cacciatrice. I giocatori si alzarono in volo, Dominique affondò il naso nel libro di pozioni, non poteva permettersi di sbagliare un’altra pozione dopo il disastro dell’Amortentia.



 



Qualche ora dopo Dominique rientrò, annoiata e infreddolita, nel castello. Rose era rimasta indietro, a discutere con Finnigan di alcune tattiche che avrebbero potuto mettere in atto nella prossima partita. Non vedeva l’ora di arrivare alla sala comune per buttarsi su una delle poltrone vicine al fuoco. Stava seriamente ponderando l’idea di non scendere neanche per cena, così da non dover fare di nuovo le scale. «Weasley, è tutto il giorno che ti cerco.» La rossa alzò lo sguardo, incontrando gli occhi chiari di Scorpius che la stavano fissando. «Malfoy, se avessi chiesto alla Nott avresti saputo che ero al campo di Quidditch dal quale lei è stata cacciata oggi pomeriggio.» «Ha accennato a qualcosa di simile. Comunque, ci ho pensato,» Dominique alzò gli occhi al cielo per nulla interessata «potrei darti una mano con quella pozione.» «E il favore in cambio?» Il biondo le fece scivolare un braccio intorno alla vita, attirandola a sé e costringendola a fermarsi. «Per questa volta te lo condono.» La rossa boccheggiò sconvolta. «Apprezzo l’offerta, ma mi perdonerai se fatico a crederti.» Tentò di liberarsi dalla presa