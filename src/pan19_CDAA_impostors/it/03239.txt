’autrice avesse avuto un’idea così originale. 

“Ce sta facendo odiare la protagonista, ovviamente.” rivelò con un sorrisetto compiaciuto. “Così sciocca e infantile, così piatta, infantile, così... noiosa. È detestabile. Ora il lettore non può far altro che aspettare che questa patetica ragazzina venga distrutta. Se solo non ci stesse mettendo così tanto.”  

Latour lo fissò a lungo, accigliato, indeciso se contestare o meno la conclusione a cui era giunto. Non credeva che quello fosse lo spirito del libro. Decise di evitare l'ennesimo pizzicotto e riprese a leggere. 

Ma De Sade non sembrava soddisfatto. Attese solo il tempo di poche pagine prima di sollevarsi su un gomito e costringere Latour a sdraiarsi con l'altra mano. 

Quello si interruppe, sorpreso, ma assecondò i gesti del padrone. Lasciò che il Marchese lo facesse distendere e gli salisse addosso. 

“Non ti ho detto di smettere di leggere.” gli disse, mordicchiandogli un orecchio.

Latour continuò con voce tremante mentre le mani del Marchese gli percorrevano il corpo voluttuosamente. Cominciò a balbettare dopo neanche mezza pagina di attenzioni di Donatien, infine De Sade fu abbastanza comprensivo da permettergli di mettere da parte il libro. 

 

Il sole era già oltre il suo apice quando De Sade si decise a liberare Latour. Non che il libro che quello gli stava leggendo non fosse “interessante” - ah, certo, come no, avrebbe di gran lunga preferito qualcosa di un po’ meno melenso e con un po’ più di azione sotto diversi punti di vista - ma era più che certo che tra il leggere di certe attività e il praticare certe attività, la seconda azione fosse la più piacevole. Anche perché fino a quel punto di sesso non se n’era visto un granché. 

Non appena ebbe le mani libere, il servo si prese un istante per recuperare il fiato. Avrebbe dovuto riprendere la lettura per il suo signore, ma pensava che attendere qualche altro istante non sarebbe stato un gran male. Anche perché Latour era consapevole di quanto il suo padrone tendesse a esaltare le sue opere e il fatto di essere stato il padre di quel genere di letteratura lo metteva nella condizione di giudicare qualunque cosa. Quella era la sua “area di studio” infondo. 

“Coraggio, Latour, finiamo questa cosa.” lo invitò De Sade e lui seppe di non poter procrastinare oltre. 

Come se non si fosse già pentito abbastanza di avergli portato quella lettura, poco dopo il Marchese lo interruppe di nuovo, prendendogli il libro dalle mani e rileggendo il brano che desiderava commentare. 

“"Non sono tipo da fidanzate." risponde sommessamente. Ah... È questo cosa vorrebbe dire? Non è gay. Oh, forse sì... merda! Deve avermi mentito durante l’intervista.” il Marchese rise. “Oh, non posso credere che sia così… così… stupida! Lui le sta dicendo che gli piace divertirsi e lei pensa che sia gay.” emise un sibilo di disapprovazione. 

“Come se una cosa escludesse l’altra.” si azzardò a dargli ragione Latour.

“Per essere un libro che si propone di esplorare cinquanta sfumature del protagonista, per ora è stato tutto abbastanza… monotono.” Donatien si passò mano una mano sul viso. “Prosegui, dai. Vediamo se migliora.”

Latour continuò  a leggere. Le pagine scorrevano tranquillamente così come il tempo. 

Il Marchese lo interruppe a metà di una frase, costringendolo a ripeterla.

“Come?”

 “In campo sentimentale, però, non mi sono mai messa in gioco. Una vita di insicurezze... Sono troppo pallida, troppo magra, troppo trasandata, scoordinata e la lista potrebbe continuare all'infinito. Quindi sono sempre stata io a respingere qualsiasi spasimante. C'era un tipo del corso di chimica che mi veniva dietro, ma nessuno ha mai suscitato il mio interesse... nessuno, a parte Christian Gray. Forse dovrei essere più gentile con Paul Clayton e José Rodriguez, anche se sono certa che nessuno dei due si sia mai ritrovato a singhiozzare in un angolo buio.” Latour tacque, attendendo il commento del Marchese, che non tardò ad arrivare. 

“Secondo quale insana logica la lista di difetti con cui la protagonista si fregia sarebbero ciò che l’hanno portata a rifiutare l’incredibile numero di ragazzi che avevano interesse per lei? Se davvero avesse avuto così tanti spasimanti, non avrebbe dovuto fare la preziosa verginella, a avrebbe dovuto approfittarne per fare esperienza.” sentenziò. “Magari con tutti e tre insieme.” non poté trattenersi dall’aggiungere, ridacchiando e spingendo il servo a fare lo stesso.

Non sopportava la ragazzina e il libro non stava decisamente mantenendo le promesse iniziali, ma De Sade pensò che fosse colpa di Latour che non aveva capito nulla. 

"Anastasia, io non sono un tipo da cuori e fiori, non ho niente di romantico, ho gusti molto particolari." lesse il servo e fu solo allora che il Marchese si rese conto che non l'altro ad aver capito male, ma che l'autrice aveva davvero pensato di aver adempiuto alla caratterizzazione del personaggio.

“Dove?” sbottò. “Ti prego, Latour, dimmi dove sono questi gusti particolari perché io, a dispetto di questa affermazione, non ho ancora visto nulla che non sia romantico o melenso.” 

E da quel momento in poi il