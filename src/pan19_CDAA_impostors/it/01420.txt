importante multinazionale nel campo della meccanica navale e si occupa dei progetti per dei nuovi motori. L'ultimo di essi era un progetto rivoluzionario che avrebbe spazzato via la concorrenza. Era estremamente riservato ed era sotto la sua completa responsabilità.”

“Ed è stato rubato, giusto?” interviene Sherlock con tono saccente.

“Non è esatto. Si è letteralmente volatilizzato nel nulla. Jeremy era solo nel suo ufficio quando è scomparso e nessuno è entrato o uscito. Ha verificato le telecamere di sorveglianza ma non ne ha ricavato nulla. Per lo stress ha avuto un crollo nervoso ed è confinato a letto da due settimane, ma temo non si riprenderà mai più se quel progetto non viene ritrovato. Inoltre, tra due giorni è prevista la valutazione della commissione d'esame e se il progetto non sarà presentato, Jeremy verrà accusato di frode, spionaggio industriale e non so che altro. I suoi nervi non reggerebbero un simile colpo. Deve aiutarci, Mr. Holmes.”

Il silenzio cala nella stanza. Mi sporgo leggermente e vedo Sherlock fissare il vuoto mentre riflette. Per un attimo incrocia il mio sguardo e poi all'improvviso si alza in piedi.

“Accetto il caso, Mr. Philips. E non abbiamo tempo da perdere. Devo vedere l'ufficio da cui è sparito il progetto.” comunica indossando il cappotto. “John, comincia a chiamare un taxi, io arrivo tra due minuti.”

Mentre John e Mr. Philips scendono le scale, Sherlock mi raggiunge e mi abbraccia.

“Devo scappare, ma prometto che al mio ritorno mi farò perdonare.”

“Non è necessario.” lo tranquillizzo abbracciandolo a mia volta. “Devi andare, è il tuo lavoro. Non puoi lasciare che quel pover'uomo soffra così.”

“Sì, beh... Anche io soffro molto a doverti lasciare qui.” mi sussurra all'orecchio con tono basso e sensuale. “Tornerò prima possibile. Promesso.” aggiunge posando un bacio alla base del mio collo.

“Ci conto.” mormoro sentendo le gambe tremare.

Lui prosegue il percorso di baci risalendo sino al mio viso e raggiungendo infine la mia bocca.

“A più tardi, Molly.” mi saluta infine e poi scappa giù per le scale.

 

Mi rotolo nel letto già da un paio d'ore. Accidenti, non riesco più a prendere sonno senza Sherlock. Come diavolo è possibile? Disperata, afferro il suo cuscino e ci affondo il viso. Profuma ancora di lui e faccio dei profondi respiri per bearmi di quell'aroma che adoro. Sto finalmente iniziando a rilassarmi, quando si apre la porta della camera da letto. Se fosse tornato solo cinque minuti più tardi probabilmente mi avrebbe trovato addormentata e non mi sarei mai accorta di niente, ma dal momento che sono sveglia, con la sola luce della luna che arriva dalla finestra, rimango a osservarlo mentre si spoglia cercando di non fare rumore.

Quando entra nel letto rimane sorpreso nel non trovare il suo cuscino al suo posto. Evidentemente, però, capisce subito che la colpevole del furto sono io, quindi mi abbraccia e cerca di portarmelo via delicatamente, ma io non demordo.

“Dovrai passare sul mio cadavere...” sussurro con finto tono di sfida.

Lo sento ridere e poi passa al contrattacco. Si stringe maggiormente a me, accarezzandomi e baciandomi le spalle e poi le braccia. Confesso di metterci appena pochi secondi a cedere e a lasciare il cuscino per gettarmi su di lui.

“Ladra di cuscini...” mormora sulle mie labbra. “Chiamerò Scotland Yard e ti farò portare via in manette...”

“Non credo proprio.” replico ridendo. “E tu sei l'unico che può ammanettarmi, lo sai.”

Rotolo sopra di lui decisa ad avere il controllo della situazione, e inizio a tracciare ogni contorno del suo splendido corpo con le mie mani e le mie labbra. Ogni suo brivido mi incoraggia a continuare. Il calore e il profumo della sua pelle mi stordiscono. Vorrei fondermi con lui. E il fatto di non riuscire a vedere il suo sguardo mi rende più audace. So che lui mi desidera quanto io desidero lui, ma intendo prendermi tutto il tempo necessario per venerare la perfezione dell'uomo che amo. Percorro il suo petto verso il basso con lentezza calcolata e lo sento inarcarsi, solletico gli addominali e il suo ombelico mentre lui si irrigidisce per l'aspettativa. Quando supero i suoi fianchi riesco a sentire un sospiro di sollievo provenire dalla sua meravigliosa bocca.

“Oh, Molly, sì...”

Non perdo ulteriore tempo e inizio a dargli il piacere che aspetta. Sento come se le mie labbra e la mia bocca siano nate per soddisfare ogni suo desiderio. Lui geme meravigliosamente e questo non fa che eccitarmi di più. Prima che raggiunga il limite, risalgo il suo corpo sino ad arrivare nuovamente al suo viso, mentre mi metto a cavallo dei suoi fianchi e il mio bacino si posiziona esattamente sopra il suo. Un secondo dopo lui è dentro di me e io vorrei urlare al mondo quanto lo amo e quanto fare l'amore con lui mi faccia sentire completa e felice, tanto che devo mordermi le labbra per non farlo.

Lui lascia che sia io a guidare, adeguando la velocità alle mie esigenze, e devo aggrapparmi alle sue braccia quando un'ondata di piacere mi travolge. Poi, con un colpo di