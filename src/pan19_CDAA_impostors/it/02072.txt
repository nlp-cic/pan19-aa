un vago guizzo di
soddisfazione sul fondo del suo petto, a quel pensiero, ma è
una soddisfazione
gelida e incompleta, che sa di cenere sulla sua lingua. 



Loki
sbuffa
contro il suo collo e alza una mano per accarezzarle i capelli,
lisciando le
ciocche disordinate tra le dita, lasciando scorrere i polpastrelli
sulla sua
testa. - Perché dovrei? - le chiede, e la fa sembrare come
una domanda
perfettamente legittima, come se davvero non capisse. 



Ѐ Sigyn
a
ridere, adesso, una risata vuota che gratta sul fondo della sua gola. -
Perché?
- domanda a sua volta, incredula, e scuote la testa. La mano di Loki si
ritrae
e scivola via, ma lui non dice nulla.




Perché
te ne sei andato
  ,
vorrebbe dirgli Sigyn. O, almeno,
parte di lei vorrebbe farlo - vorrebbe voltarsi e prendergli il viso
tra le
mani e urlarglielo contro, per ogni volta che lui l’ha
lasciata da sola ad
aspettare e per ogni volta che lei ha capito e ha scrollato le spalle e
ha
deciso che in fondo non le importava, che poteva andare avanti da sola.
Ma c’è
un’altra parte di lei che sa fin troppo bene che questa non
sarebbe la verità,
non quella giusta per questa volta. 




Perché
te ne sei andato e non mi
hai detto dove
  ,
potrebbe continuare allora.
Perché te ne
sei andato e non mi - ci - hai portato
con te. Perché te ne sei andato, e io ero così
preoccupata per te, fino a farmi
mancare il respiro. E dubito che tu ci abbia mai pensato. 



No,
ancora
non sarebbe la verità, non tutta. Sigyn ha già
sopportato tutto questo - e
molto di più - per anni, per secoli, dall’inizio
del loro matrimonio o forse
anche da prima - da quando Loki ha posato per la prima volta il suo
sguardo di
un verde acceso e quasi bruciante su di lei e ha sussurrato una battuta
tagliente
nel suo orecchio, aspettandosi forse di vederla sobbalzare e arrossire,
e Sigyn
ha avuto la cattiva idea di guardarlo dritto in viso e rispondergli. 



Conosce
l’uomo
che ha sposato, e lo ha sempre conosciuto. Lo ha accettato e con lui ha
accettato anche di sopportare. Ѐ stata forte, e non si è
persa d’animo e non è
mai crollata, ed è andata avanti anche quando pensava di
averlo perduto. E ha
continuato a sopportare.



Ѐ
un’abitudine, ormai. Quasi una tradizione.



-
Perché -
ripete Sigyn, alla fine, e quando le sue labbra si piegano senza che
lei lo
voglia nemmeno lei sa se sia in un sorriso o in una smorfia. - Lo sai
bene, perché
-. Questa volta, Loki non la
trattiene quando lei cerca di allontanarsi di nuovo. Per un attimo
solo, le
manca il suo calore contro la pelle, la sensazione di averlo
così vicino per
quella che potrebbe essere l’ultima volta - ma si morde le
labbra e serra gli
occhi, e scaccia via quel pensiero prima che le invada la mente.



- Non
pensavo che anche tu amassi Balder così tanto. Mi deludi,
davvero - mormora
Loki, e l’ironia casuale e spensierata nella sua voce non
riesce a coprire
quella nota amara, tagliente. Sigyn lo ricordava come un bugiardo
migliore.
Quasi le viene da ridere.



- No.
Non
è per Balder - ribatte, calma: -E tu sai anche questo -. 



Ma in
effetti, a pensarci bene, è anche
per
lui. Solo, non nel modo in cui suo marito - il suo astutissimo,
brillante, ed
incredibilmente stupido
marito -
sembra pensare.



Ѐ
perché l’ha
ucciso, senza curarsi di tutti coloro che lo avrebbero protetto ad ogni
costo,
ed è scappato via mentre il suo cadavere non era ancora
freddo sul pavimento
della sala di Odino. Ѐ perché, dopo averlo ucciso, non si
è nemmeno preoccupato
di venirle a dire ciò che aveva appena fatto, e ha lasciato
che lo scoprisse
nei mormorii diffidenti e negli sguardi pieni di pietà e di
disprezzo degli
Aesir. 



Ѐ
perché è
tornato, poi, ubriaco e arrabbiato e crudele, e non ha avuto paura di
parlare
del suo crimine davanti ai seggi degli dei, davanti a Frigg stessa. Ѐ
perché,
naturalmente, è fuggito ancora una volta - e nemmeno allora
ha voluto portarli
con sé, e nemmeno quella volta si è voluto
fermare a spiegarle perché.



E, nel
frattempo, Sigyn ha serrato le labbra di fronte agli interrogativi
degli Aesir,
alle loro parole dure e alle minacce celate sotto le offerte di
solidarietà e
di sostegno, e non le ha riaperte nemmeno per le domande dei loro figli
anche
mentre se li stringeva al petto e baciava le loro fronti fresche per
calmarli. 




  No,>
  
  non sa
dove suo marito si sia
nascosto, lui non le ha mai detto nulla, lo giura. No,
non sa cosa sia successo a loro padre, né se un giorno
ritornerà
a prenderli e li porterà via con sé,
né se le cose torneranno com’erano un
tempo. No, non
sa neppure cosa succederà
a loro mentre lui non c’è, a lei e a Vali e a Nari
- ci pensa di continuo, lo
immagina e prova a non immaginarlo, lo sogna ogni notte, ma questo