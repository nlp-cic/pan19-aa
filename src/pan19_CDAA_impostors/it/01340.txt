–») fratelli d'arme. E' sensato e conveniente, visto che devono pur risparmiare le forze. Anche se Thor preferirebbe avere più controllo sulla situazione.
E' abituato ad avere il controllo. Gli piace, dopo tutte le lezioni di vita che ha ricevuto, eccetto quando–
Eccetto quando il suo consorte si mette al volante.
A volte è richiesto dalle circostanze, altre vogliono solo andare da qualche parte con mezzi diversi. A Loki si accende quella luce negli occhi e Thor sa che lo aspettano bei momenti (e qualche spavento).
Infatti, per quanto suo fratello abbia ripudiato ciò che era nelle ore più oscure della sua vita, almeno questo rimane: è ancora un pilota selvaggio. Sembra che controllare una nave Chitauri non possa esser scordato.
E' qualcosa che parla alla tempesta interiore di Thor. Nulla risveglia i suoi istinti combattivi e il suo desiderio quanto Loki che corre attraverso città e deserti a rotta di collo, con lui come inerme, volontario passeggero. Suo non-fratello ha fatto del guidare le scintillanti auto di Stark una forma d'arte, tutta muscolo e cervello (e anche magia, grazie alle Norne). E questo dopo una vita passata a disprezzare tutte le barbare cavalcature che Asgard poteva offrire, Mjölnir inclusa. Sarebbe divertente, se Thor non fosse impegnato ad aggrapparsi al telaio della macchina con un bel po' della sua potenza.
«Mi fai addormentare quando guidi» dice Loki, sogghignando, e pialla il pedale dell'acceleratore.
E' raro che Thor riesca a mettere mano al volante. Non si lamenta, però: a volte è bello vivere soltanto per il brivido.
Pilotare un aereo con Loki è anche meglio, perché lui è nato gazza con cuore di rapace. In questo, Thor del Tuono gli sta accanto. E' selvaggio e primordiale.
Proprio come il sesso che fanno quando atterrano.
Thor si sazia gli occhi sulla visione di Loki sdraiato su un cofano, su un'ala, e Loki lo tira vicino con mani unghiute.
«Che stai aspettando?»
Thor non glielo dirà, ma questi momenti rendono la loro vita domestica ancora più preziosa, e anche un po' sconcertante.
Non avrebbe mai additato nessuno di loro due come persone a cui piacciono le coccole, soprattutto farle l'uno all'altro.

 

Scritto per il marriage!meme di tumblr, prompt "chi si addormenta davanti alla tv" :)

 

A Loki la televisione piace.

Non esiste niente del genere negli altri otto regni – possono esserci proiezioni di immagine e suono a distanza, resi possibili dalla magia, ma sono paragonabili più alle telefonate e alle... videochiamate che alla tv. Non credeva gli sarebbe interessata. Però vivere più o meno a contatto con Stark e i suoi giocattoli mirabolanti ha di questi effetti. Uno parte sciovinisticamente prevenuto e, dopo qualche ora, sa usare cose che prima non avrebbe neanche immaginato.

Ci sono molti programmi spazzatura, d'accordo. Riprova della generale mediocrità umana (ma se fondasse lui un canale le cose cambierebbero, oh, potrebbe iniziare con storia e costume asgardiani, la moda, la grande biblioteca di sua madre, le–)

Quelli interessanti per chi apprezza gli stimoli cerebrali non mancano, tuttavia. Le sere in cui è libero e troppo stanco per qualche capriola nel letto, Loki accende lo schermo, si siede sul divano col plaid verde sulle gambe e fa zapping finché non trova il canale giusto. La ripetitività dei gesti lo rilassa. La passività fisica della visione lo aiuta a concentrarsi come faceva il silenzio della biblioteca di Asgard quand'era studente.

Può riflettere su quello che ha fatto, o deve fare, tirare le somme della giornata.

E adesso non è più solo. Thor lo raggiunge dopo qualche minuto, fresco di doccia. Un bacio, un braccio intorno alle spalle o alla vita (se non decide di sdraiarsi con la testa sulle sue cosce) e la serata può iniziare. Loki sorride tra sé e conta.

Entro mezzora Thor è addormentato. Per chi vive di movimento e rumore la televisione è soporifera, senza film d'azione lui si spegne come una lampadina.

Loki abbassa il volume e guarda finire il programma. Poi sintonizza su una radio di classici – assolutamente non romantici – e non si muove dal divano. Stretto a Thor, il suo respiro o il battito del suo cuore sotto l'orecchio, chiude gli occhi per vivere la pace del loro rifugio.

Perché pensava che il destino più felice fosse essere sovrano di un regno? Felicità è esser padroni di una casa dove c'è l'amore.

 

Il piano di Thor e Loki alla Stark (Avengers) Tower è zona che Tony evita volentieri. Quando si ricorda il perché.

Una scematina che fa parte del 'verse di una long Thunderfrost ambientata soprattutto a New York, cui lavoro più o meno da quando ho iniziato la serie Presso fuochi di campo e troni di re incoronati (anche più lentamente, s'intende, lol). Non ha scusanti tranne la cattiveria ricorrente di Loki ;)

 

Tony sta scendendo le scale della torre per sgranchirsi le gambe, donut glassato in bocca, quando al pianerottolo del quarantesimo sente scossoni, urla e risate.

L'istinto gli dice di tagliare la corda, ma non fa in tempo. Le risate si avvicinano, isteriche, accompagnate da quella