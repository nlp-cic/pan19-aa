era cresciuto e il Natale aveva perso la sua magia. Baker Street però gli aveva fatto voglia di ricominciare a festeggiare - nonostante un coinquilino che poteva benissimo decidere di appendere bulbi oculari ai rami... John era abbastanza sicuro che più di tanto non si sarebbe né sorpreso né sconvolto. Dopo i resti umani nel frigorifero e nel microonde, trovare dei bulbi oculari sull'albero sarebbe stato il minore dei mali. Se non altro non erano vicini a cose che mangiava.

“Lo sai che il davanti dell'albero lo sto decorando io, vero?” gli fece notare dopo un po' Sherlock mentre appendeva svogliatamente le palline di plastica sui rami sbilenchi.

John si fermò per un istante guardando il suo lato di albero per osservare il suo coinquilino.

“Giriamolo” decise velocemente il dottore. E meno male. Già quell'albero aveva visto giorni migliori... le mani di Sherlock diciamo che non lo stavano necessariamente aiutando a far risaltare i suoi lati migliori.

“C'è un buco” disse il John osservando il lato che stava decorando Sherlock.

“Eh?”

“Qui sotto...” fece l'uomo indicando una sequenza di rami privi di qualsiasi decorazione.

“Noioso” rispose Sherlock alzandosi facendo svolazzare i lembi della vestaglia mentre girava a piedi nudi per tutto il salotto - fortuna che non c'erano palle di vetro – finché non raggiunse la scrivania davanti alla finestra dove trovò il suo violino. Dopo essersi accertato che strumento fosse debitamente accordato, Sherlock impugnò l'archetto e con un ritmo lento e dolce iniziò a suonare quella che John riconobbe essere O Christmas Tree.[1]  Ironico, ma la cosa lo fece sorridere. In un modo del tutto personale e anticonformista, Sherlock ci stava mettendo del suo... e forse tenerlo lontano dalle decorazione non era così un male. Non che John se la cavasse molto meglio, ma se non altro finì l'albero in tempi decenti e lo posizionò dietro le poltrone accanto alla presa della corrente in modo che luci colorate potessero risplendere e illuminare il salotto. Visto che la scatola delle decorazioni natalizie era ancora parecchio piena, l'uomo decise di mettere un cappellino da Babbo Natale su Billy – Sherlock era girato di spalle e non poteva vederlo... forse – e attaccò qua e là qualche ghirlanda di agrifoglio di plastica e delle pagliette dorate in modo che dessero un'aria più natalizia a Baker Street. Faceva il tutto un po' a pugni con la carta da parati, ma Sherlock non se ne sarebbe di certo lamentato, anzi. Sarebbe già stato tanto se si fosse accorto di qualcosa, perso com'era nel suo Palazzo Mentale mentre eseguiva, uno dopo l'altro, brani natalizi più o meno conosciuti. Nulla che metteva in risalto la sua bravura come musicista – perché se c'era una cosa che non poteva di certo negare era la musica meravigliosa che Sherlock era in grado di suonare con il suo violino – ma che creava atmosfera. Se non fosse stato patetico – e se Sherlock si fosse quanto meno preso il disturbo di ascoltarlo – John l'avrebbe anche ringraziato, ma non era necessario. Sherlock probabilmente aveva già dedotto i suoi ringraziamenti.

Con calma il dottore si diresse in cucina e mise a bollire un po' d'acqua... un tè sarebbe stata un'ottima idea, ma visto che erano almeno un paio di giorni che Sherlock non toccava cibo, John preferì prendere due tazze e versarci della cioccolata in polvere. Quando l'acqua bollì iniziò a mescolare il contenuto, mettendo qualche dito di latte, giusto per rendere la bevanda più corposa e saporita e aggiunse un cucchiaino di zucchero in quella per Sherlock (probabilmente il consulente investigativo era in grado di reggersi in piedi nonostante i suoi ritmi folli proprio grazie alle quantità di zucchero che ingeriva ogni volta che beveva tè o caffè). 

L'uomo prese le due tazze e tornò in salotto dove Sherlock stava continuando a suonare, riempiendo la stanza con le note di Silent Night[2]. A John piaceva osservarlo mentre stava davanti alla finestra, muovendosi leggermente a ritmo della musica, facendo danzare le dita e l'archetto sulle corde del violino. Sembrava così... normale. Il dottore arricciò il naso: normale era una definizione che non gli piaceva anche perché era una parola che mai e poi si sarebbe adattata a Sherlock, eppure in quei frangenti non poteva fare a meno di pensare che mentre suonava sembrava una persona come tante intenta ad allietare l'orecchio dell'ascoltatore con qualcosa di banale ma che John sospettava fortemente stesse eseguendo solo per fargli piacere. Il dottore appoggiò la cioccolata di Sherlock sulla scrivania accanto al computer sapendo che sarebbero passati almeno altri dieci minuti prima che l'altro mettesse da parte il violino e accettasse la calda – anche se forse per allora non più – bevanda. John fece il giro della poltrona e andò a sedersi su uno sgabello davanti alla finestra mentre Sherlock continuava a suonare alle sue spalle, a occhi chiusi. Il dottore prese un sorso di cioccolata e guardò fuori, osservando le luci dei lampioni farsi sempre più brillanti nel buio della sera che oramai era diventata notte. Peccato solo per la mancanza di neve che avrebbe dato un'atmosfera del tutto diversa, ma visto il clima era già abbastanza raro che gelasse, figurarsi nevicare.

Come previsto, dopo qualche minuto, le note di Silent