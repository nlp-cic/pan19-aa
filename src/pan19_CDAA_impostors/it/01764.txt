del precipizio.  Quando espira le braccia di Steve lo stanno circondando.

“Non ci riesco.”  La mano di Steve ha un sussulto, mentre finisce di scrivere Se hai bisogno di me, io ci sarò¹ e firma la lettera destinata a Tony. Bucky è sulla soglia della porta, in pigiama, con le braccia incrociate al petto. Ha passato quasi tutta la notte senza riuscire a dormire, spaventato, terrorizzato dall’impossibilità di controllare la propria mente: lo sa perché era accanto a lui, sveglio, il cuore pesante con la consapevolezza che appena avrebbe chiuso gli occhi Bucky ne avrebbe approfittato per cercare un modo per scappare e non farsi ritrovare più.  Si alza in piedi, in silenzio, osservandolo avvicinarsi a lui. Le punte dei suoi capelli sono bagnate, fresche di doccia, e la pelle ha un colorito più naturale, nonostante le poche ore in cui è riuscito a darsi pace. Vorrebbe dirgli che lo trova bene, ma sarebbe una bugia, e lo costringerebbe a rivelargli cosa gli sta passando davvero per la testa, al sollievo che ha provato nel rendersi conto del proprio pessimismo e osservandolo dormire affianco a lui un sonno senza incubi. Ha cercato di rimanere sveglio il più a lungo possibile, e una volta crollato ha riaperto gli occhi in tempo per sentire Bucky mormorare “Doccia,” alzandosi dal letto e uscendo dalla stanza.  Distoglie lo sguardo, alzandosi in piedi e osservando il cielo chiaro fuori dalla finestra e la pioggia che cade incessantemente. Gli sembra di essere più stanco di prima di essersi addormentato - il caldo afoso, tropicale, soporifero rallenta i suoi pensieri e gli provoca il mal di testa. Bucky non commenta, raggiungendo il suo fianco. La mano che si porta al viso tremola.  La voce gli si spezza sull’ultima parola. “Voglio tornare in congelamento.”  Quando si volta a guardarlo, i loro occhi si incontrano. Ti ricordi?, vorrebbe chiedergli, e ci sono talmente tanti modi in cui potrebbe continuare la frase da nausearlo: ti ricordi quando venivi a salvarmi il culo ogni volta che provocavo il bullo di turno? Ti ricordi di quando ci siamo seduti di fronte al camino di quella tipa con la quale uscivi e faceva freddo e ti brillavano gli occhi dalla felicità? Ti ricordi quando mi hai detto che avevi capito il motivo per la quale non ero mai uscito con una ragazza, che valeva la pena, aspettare per una come Peggy Carter, e che eri contento che ci fosse qualcun altro ad essere testimone della mia pazzia?, ma le parole gli rimangono in gola, osservando la faccia dell’uomo per la quale ha rischiato ogni sua certezza. Sa che è la decisione più giusta da prendere, eppure non riesce a fare a meno di pensare che non è così che dovrebbe andare, che sta per perdere l’ultima persona che gli rimane del suo passato.  Non sa quale sia il motivo, ma quando si avvicina e copre la sua bocca con la propria, lo sente respirare profondamente, dischiudendo le labbra e accogliendo il gesto come qualcosa di scontato, già accaduto. Non è un bacio sereno: Steve è disperato, bisognoso di sentirlo il più vicino possibile e affamato, bramoso di qualsiasi cosa possa dargli e determinato a prendersela, e la mancanza di resistenza da parte di Bucky lo rende euforico, mentre accarezza febbrilmente i suoi fianchi. Ti prego, pensa, ti prego, strizzando gli occhi, incapace di articolare il vuoto che sente allargarsi dentro di sé.  Il polpaccio di Buck fa rumore soffocato, sbattendo sul bordo del materasso, cedendo sotto il peso di entrambi e lasciandosi cadere sul letto sfatto. I capelli lunghi e scuri, le linee dure del corpo, l’espressione tempestosa e accaldata contrastano con tutto ciò che lo circonda: raccontano di un uomo a lungo privato della sua identità, vittima di torture inumane, spaventato dal perdere il controllo su se stesso e determinato a fare del proprio meglio affinché possa tornare a star bene. Steve si toglie la maglia e si perde per qualche attimo ad osservarlo, realizzando di non avere più a che far col ragazzino con la quale ripassava le tabelline e che lo aiutava a disinfettarsi le ferite in seguito ad ogni rissa, con l’uomo che gli ha coperto le spalle fino all’ultima volta che hanno combattuto fianco a fianco, ma con qualcuno di diverso, irreversibilmente cambiato dagli anni passati a subire il lavaggio del cervello opera dell’Hydra - qualcuno con un lato che è per lui sconosciuto.  Gli sudano le mani, mentre abbassa l’elastico dei proprio pantaloni e dei boxer, affondando la testa nella curva fra il collo e spalla di Bucky, immobile. Fra qualche ora l’ultimo legame col suo passato se ne andrà e l’unica cosa che desidera è più tempo - per chiedergli come ci si sente ad avere di nuovo il controllo della propria memoria e per raccontargli di cosa ha provato risvegliandosi dopo settant’anni, di come ha conosciuto Sam, per portarlo a Coney Island e vedere l’espressione sul suo volto nel realizzare quanto fosse cambiata. Vorrebbe più tempo per fargli vedere la sua casa e la collezione di vinili che è riuscito a mettere da parte, per fargli ascoltare per l’ennesima volta La Vie En Rose e ridere sentendolo inventarsi le parole, perché Dum Dum ti direbbe che sei un cazzone e che