avevano raccontato fin fa quando era piccolo, era strano che un ibrido di cane perdesse la testa per un ibrido di gatto e viceversa.



Si ridestò quando Niall – l’unico completamente umano tra loro quattro – entrò nella stanza, seguito da una figura un po’ più magra e gracilina. Questa figura non era altro che un ragazzo dalla pelle ambrata ed i capelli corvini, tra i quali svettavano, in netto contrasto con il colore della chioma, un paio di orecchie bianche da gatto. Il castano storse il naso contrariato, notando quel particolare, visto che, nel complesso, il ragazzo non era niente male. Fatta eccezione per quelle orecchie da gatto, chiaro.



« Zayn, ho bisogno di una mano » fece il biondo, « Aiutami a spostare tutta questa roba – ed indicò un mucchio di cianfrusaglie accatastate su di un tavolo poco distante – da qui a là ». L’altro annuì velocemente, poi lo aiutò. 



Liam seguì tutti i suoi spostamenti per il salone, dal primo all’ultimo, ovvero quello durante il quale, tutto quello che l’ibrido di gatto aveva tra le braccia, cadde rovinosamente a terra e si sparpagliò per il pavimento. Mosso da chissà quale strana forza, si alzò e corse ad aiutarlo.



« Aspetta, ti do una mano » gli disse, raccogliendo le prime cose che gli capitavano sotto mano ed ammucchiandosele tra le braccia.



« No-non ce n’è alcun bi-bisogno, grazie » rispose Zayn, gli occhi bassi sulla strana trama del marmo del pavimento e le orecchie bianche completamente appiattite sulla testa.



« Lascia che ti aiuti, in due facciamo sicuramente prima! »



Alla fine, il moretto si lasciò aiutare. Avevano circa metà delle cianfrusaglie a testa tra le braccia e il castano stava per chiedergli dove dovevano portarle, quando Niall, di ritorno da chissà dove, lo colpì e lo spinse accidentalmente contro Zayn. Nessuno dei presenti in salotto comprese come avvenne il tutto ma videro bene il modo in cui le labbra di uno caddero su quelle dell’altro, combaciando perfettamente per una frazione di secondo.



« Era un bacio quello? » trillò Louis, sorpreso quanto gli altri da quella scena alquanto bizzarra.



« Ed era sotto al vischio! » aggiunse Harry, completamente elettrizzato.



Udendo la parola ‘vischio’, Liam alzò gli occhi verso l’alto e vide il piccolo rametto verde dalle bacche bianche appeso alla porta davanti alla quale si trovavano. Era stato sicuramente il riccio a mettercelo, visto la sua costante passione per i baci sotto al vischio durante il periodo natalizio. Riabbassò gli occhi, credendo di trovare Zayn dove l’aveva lasciato, ma quest’ultimo non c’era più e le cianfrusaglie che aveva tra le braccia erano di nuovo sparpagliate per terra – pensare che non le aveva nemmeno sentite cadere.



« È scappato, con la faccia completamente in fiamme » lo informò Niall.



Le orecchie da cane che Liam aveva tra i capelli castani, tremavano impercettibilmente, come sotto l’effetto di una strana fonte d’energia. Ed era convito che quella strana fonte d’energia, provenisse dalla casuale collisione delle sue labbra con quelle del moretto. Non era più sicuro che fosse poi così strano il fatto che un ibrido di cane potesse perdere la testa per un ibrido di gatto, come gli avevano raccontato fin da bambino, soprattutto non dopo che le sue orecchie stavano continuando a vibrargli in quella maniera piuttosto bizzarra. Poteva però sostenere anche il contrario?


 

***

 

« Sei a casa, finalmente ».

La voce strascicata, ed ancora piena di sonno, di Zayn lo riportò alla realtà. Un attimo dopo, Liam si ritrovò a sorridere dolcemente, per via del proprietario della voce che si era alzato pigramente dalla sua posizione e si era portato su di lui, fino a nascondergli il viso nell’incavo del collo.

« Come tutte le sere, Zay » gli rispose, mentre gli accarezzava la schiena.

L’altro continuò a strisciare il naso contro la sua pelle. « Durante il giorno, però, mi manchi ».

Il castano sospirò, afflitto. Anche lui, durante il giorno, sentiva la mancanza del moro. La percepiva la mattina, quando si alzava dal letto e si trascinava, pigro ed ancora assonnato, verso il bagno, quando faceva colazione in cucina, in completa solitudine, quando accendeva l’autoradio e partiva la riproduzione del CD preferito di Zayn – lì dentro da chissà quanto tempo – , quando pranzava con uno schifosissimo panino, buono solo da tirare contro il muro, in appena mezz’ora visto che era sempre pieno di lavoro fino al collo.

« Micio – e micio, Zayn, lo era davvero, anche se non del tutto – come mai ci sono gli scatoloni con gli addobbi di Natale sparsi per tutta la stanza? » chiese, in modo da dirottare il discorso su qualche argomento più leggero rispetto a quello a cui si erano affacciati.

« Ormai manca poco a Natale e mi sono accorto che non avevamo ancora fatto l’albero, quest’anno. Così sono andato a cercare le decorazioni… Ma poi avevo sonno ed ho preferito dormire un po’ ».

Liam si prese un breve attimo per pensare, poi chiese: « Quanto manca a Natale? »

« Beh, diciamo che manca poco ».