uomo. Un cecchino che dal terrazzo del palazzo di fonte, ha sparato ai miei uomini.”“È impossibile che Dazai non lo abbia previsto.” dice Chuuya: lo conosce da anni, e per altrettanti anni sono stati partner, combattendo fianco a fianco sul campo. Nonostante possa sembrare stupido e a volte infantile, Dazai è molto intelligente. Più volte ha salvato le loro vite, prevedendo attacchi dei nemici ed essendo pronto ad agire, non solo annullando le loro abilità.“Infatti lo aveva previsto. Lui-” risponde l'uomo, ma viene interrotto da Atsushi.“Lui mi ha salvato la vita. Il cecchino puntava a me, in quanto ero io che tenevo i documenti. Non mi sono accorto di nulla, al contrario di Dazai-san, che mi ha spinto, venendo colpito al posto mio.” risponde al suo posto il ragazzo.“Stupido moccioso...” sussurra Chuuya preparandosi a colpirlo, ma il suo pugno viene fermato dal direttore dell'Agenzia. “Dovresti essere capace di guardarti le spalle da solo, non mettendo in pericolo la vita del tuo partner... Di Dazai!” esclama. “Che ferite ha subito?” domanda dopo qualche secondo, ricomponendosi.“Il proiettile ha perforato lo stomaco e ha perso molto sangue durante il tragitto, ma i dottori sono riusciti a curare le sue ferite.” risponde Fukuzawa.“E allora perché non si è ancora svegliato?” domanda Chuuya, osservando l'uomo sul letto.“Non lo sappiamo. Tutte le sue ferite sono state curate, quindi pensiamo che non dipenda da quello. Pensiamo possa esserci qualcos'altro che impedisca a Dazai di svegliarsi.” spiega l'uomo.“Qualcos'altro come cosa?” domanda Chuuya.“Non sappiamo cosa. Qualcosa a livello mentale... Un sogno magari. Quello che avviene durante il coma è ancora un campo inesplorato per gli scienziati.” gli spiega Fukuzawa. “Adesso vi lasciamo da soli.” aggiunge uscendo, seguito da Atsushi.“E così questa volta ci sei quasi riuscito.” sussurra Chuuya. Si sente leggermente a disagio, in quanto non è sicuro che possa essere sentito. Ma se c'è una possibilità, seppur piccola, che Dazai riesca a sentirlo... “Sei quasi riuscito a morire.” aggiunge, osservando la figura dell'uomo: indossa una semplice maglietta a maniche lunghe, da cui però non esce nessuna delle solite bende che avvolgono la maggior parte del suo corpo. ‘Devono avergliele tolte mentre lo curavano.’ pensa, mentre lo osserva dormire coperto da un sottile lenzuolo. I capelli castani sono sparsi nel cuscino, mentre qualche ciocca cade sparsa sul suo viso, che sembra rilassato. Se Chuuya non sapesse che l'uomo è in coma, penserebbe che stia semplicemente dormendo. Non c'è nulla che faccia pensare che stia male, nessuna ferita che faccia capire perché non si sia ancora risvegliato.“Non pensavo che te ne saresti andato così.” sussurra. “Pensavo che te ne saresti andato in gran stile, grazie a uno dei tuoi tanti tentativi di suicidio fin’ora mai riusciti. Pensavo che te ne saresti andato cadendo da un ponte, soffocando per via di una delle tue strane corde ‘perfette per provare il suicidio’, come dici sempre tu. Pensavo che te ne saresti andato per uno di quei strani funghi che ti piaceva provare... Non pensavo che te ne saresti andato per via di un semplice quanto stupido proiettile.” ammette, e normalmente non direbbe mai una cosa del genere, ma questa non è una situazione normale: Dazai è in coma da più di una settimana per non si sa quale motivo e potrebbe andarsene da un momento all'altro. Ci sono delle cose che deve dirgli prima che questo accada, sperando di essere in qualche modo da lui sentito. “In tutti questi anni passati insieme, combattendo fianco a fianco, ho sempre detto di odiarti, di non vedere l'ora di vederti morto. Ma adesso...” sussurra, non finendo la frase. Osserva l'uomo, che continua a dormire non dando alcun segno di star ascoltando i suoi discorsi.“Quando te ne sei andato...” sussurra avvicinando la sedia, e prendendo la sua mano e stringendola fra le sue. “Quando te ne sei andato dalla Port Mafia, lasciandomi da solo, ho stappato uno dei miei vini più pregiati, un Petrus, per la gioia di essermi finalmente liberato di te. Solo che più bevevo, e più mi rendevo conto che non era solo gioia la mia. Io… Avevo bisogno di te. Non solo per usare la Corruzione senza morire, ma anche perché...” si interrompe, non riuscendo ancora a dire ad alta voce quello che sente. “Io avevo bisogno di te, ho bisogno di te. Ma tu no. Non ti sei fatto nessuno scrupolo ad andartene via, senza neanche dirmelo o almeno salutandomi un’ultima volta.” sussurra. “Però hai trovato il tempo per mettere una bomba sotto la mia auto. Sai essere un vero stronzo a volte.” dice a voce più alta, ricordando la rabbia provata quando Dazai stesso gliel’ha detto.I successivi quindici minuti Chuuya li passa in silenzio, osservando il proprio partner dormire con un’espressione beata, continuando a stringergli la mano.“Non so cosa ti impedisca di svegliarti. Se stai sognando qualcosa di così bello da non voler tornare alla realtà, o