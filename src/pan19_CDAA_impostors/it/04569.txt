uscita insieme avrebbe finito per somigliare ad un appuntamento, per essere motivo di imbarazzo per entrambi. È stato un coglione ad averci pensato. Con Mika si sente a suo agio, nei loro incontri nulla appare mai goffo, o forzato. Le loro serate non sembrano degli appuntamenti (anche se ogni tanto, nelle sue fantasie più segrete, Federico arriva a immaginare che lo siano). Ogni giorno che passa, sente l’altro farsi più vicino. Le loro conversazioni sono sempre più lunghe, più intime: si ritrova a raccontargli della sua infanzia, una sera, memorie private che aveva condiviso con pochissime persone prima d’ora, e non si ricorda neanche come è arrivato a parlarne. Sempre più spesso si riscopre a toccarlo – una pacca sulla spalla, una scompigliata ai suoi ricci – e non c’è malizia in quei gesti, ma gli viene così naturale che si chiede cosa potrebbe fare in futuro, senza rendersene conto. Si sente come un asteroide attratto nell’orbita di un pianeta, destinato ad avvicinarsi sempre di più, fino all’inevitabile schianto. (Il pezzo insieme lo scrivono davvero. Beautiful disaster, ha scelto Mika questo titolo – del resto la melodia era sua, Federico si è occupato soltanto dei testi delle strofe. Ironicamente, il nome si addice bene alla loro situazione, tra pianeti e asteroidi e schianti incombenti. Spera soltanto non si tratti di una profezia.)

 *

Si trovano insieme per vedere su SKY la prima puntata delle audizioni. Casa di Mika è diversa da come Federico la immaginava: si aspettava un mega– attico appena uscito da una rivista di interior design, elegante ma asettico. L’ambiente che si ritrova davanti – un gigantesco divano di pelle nera in soggiorno, i muri tappezzati di quadri e poster, pile di libri e vinili ammassati vicino alle pareti – è sorprendentemente accogliente. «Spero che tu hai portato la birra » è la prima cosa che gli dice Mika, ancora sulla soglia. È a piedi nudi, con indosso dei pantaloni di tuta grigi e una maglietta a maniche corte, di cotone bianco e sottile. «Vuoi scherzare? » Federico gli porge la cassa da sei che teneva stretta sotto un braccio. «Ne serviranno un bel po’ per superare la serata! » Mika gli fa cenno di accomodarsi sul divano, poi recupera le birre e sparisce in cucina, per mettere le bottiglie in fresco. Ritorna con un pacco di patatine ed il telecomando in mano, e prende posto accanto a Federico (un po’ più lontano di quanto il suo inconscio non sperasse). «You were saying before che servono molte birre per superare la serata… è tanto brutto cenare con me? » «È brutto se devo vedermi fare la figura del rincoglionito davanti a milioni di spettatori! » «Tu non è ancora abituato allo spotlight, vero? » Federico sospira sonoramente, poi si affretta a rubare una patatina dal pacco che Mika ha sistemato tra di loro. «Puoi dirlo forte!» risponde, ancora a bocca piena, guadagnandosi un’occhiata di rimprovero dall’altro. «Non devi parlare quando hai qualcosa in bocca, Fede! » Federico affonda la testa nello schienale morbido del divano. Sa che Mika ha semplicemente sbagliato ad esprimersi, come capita spesso, ma non riesce a trattenersi dal rispondere a tono. «Si dà il caso che io abbia una bocca abbastanza grande per fare entrambe le cose. » Dice, e avverte gli occhi dell’altro posarsi sulle sue labbra quasi di riflesso. Si sforza di ignorare il brivido che gli corre su per la schiena a quello sguardo; il momento è già passato quando manda giù una seconda patatina. La tensione sembra allentarsi quando la puntata comincia. È impossibile rimanere seri davanti alle sue figure di merda, alle battute degli altri giudici, alle esibizioni disastrosamente comiche di alcuni concorrenti. «Ma sembro davvero così coglione, nella realtà? » Sbotta Fede, all’ennesimo primo piano sulla sua faccia da pirla mentre si esprime in un giudizio. Il programma va avanti da un pezzo, e lui si sente molto più propenso all’autoironia di quanto non lo fosse due birre fa. «Ma tu non sembri coglione! » Mika cerca il suo sguardo e gli rivolge un sorriso buffo «Non sei solo capace a vederti, sai? In realtà, sei un poco più carino. » Mika allunga una mano a scompigliargli i capelli. «Ah ah. Molto simpatico, Michael. Scusa se non tutti sembriamo usciti da una sfilata di Valentino! » Mika sbuffa una piccola risata, poi ritorna serio, lo sguardo fisso davanti a sé. «No, non scherzo. Stai bene, c’è… una bella clima quest’anno » «Credi che sia per l’assenza di qualcuno in particolare? » Non riesce a trattenersi dalla frecciatina. «Io e Marco… Morgan, we’ve been close. Siamo stati uniti per un po’, al mio primo X Factor. Poi qualcosa è cambiato. » Federico non vuole sapere esattamente a che cosa Mika stia alludendo, anche se basta la sfumatura malinconica che tinge il suo sguardo perché se ne faccia un’idea. «Diciamo che tutta la tensione al tavolo, l’anno scorso, » continua l’altro, «non era colpa tua o di