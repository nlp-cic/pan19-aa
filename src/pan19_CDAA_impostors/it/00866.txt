macchina. Avrà esagerato e il suo corpo ha deciso di scioperare. Un paio di giorni di riposo e vedrai che tornerà a romperti le scatole come sempre, andrà tutto bene.” La sua voce era ferma e sicura e sentii la sua mano accarezzarmi le spalle. Quella sensazione angosciante non voleva abbandonarmi, nonostante le rassicurazioni della mia migliore amica, la sentivo stringersi addosso come fosse una tenaglia. Appoggiai la tazza sul tavolino e mi lasciai cadere contro lo schienale del divano, scivolai con la testa sulla spalla di Natasha, che mi cullò in un abbraccio. Nonostante la tensione, riuscimmo entrambi ad addormentarci per un paio d’ore. Ci risvegliammo che si era fatta l’ora per tornare da Tony.   La doccia fredda arrivò da lì a poco. Dopo esserci svegliati, io e Nat ci precipitammo in ospedale, nella speranza di avere buone notizie, che non arrivarono. Siohban aveva staccato il turno e l’infermiera dell’accettazione, prima di comunicarmi in che reparto fosse stato ricoverato Tony, fece scendere un dottore che mi spiegasse la situazione. Ricordo un grande vortice nella mia testa, dopo aver sentito quella parola: osteosarcoma. La stanza prese a girare attorno a me e d’un tratto mi si annebbiò la vista, sentì le gambe molli e sentivo in lontananza la voce di Natasha che mi chiedeva se fosse tutto ok. No, non era per niente tutto ok, avevo certamente capito male cos’avesse detto il dottore, avevo dormito pochissimo e sicuramente l’avevo frainteso. “Devo aver capito male, dottor Banner. Non ha detto osteosarcoma, vero?” Il medico mi guardò con benevola compassione, chissà quante altre volte aveva dovuto fare questo discorso. “Purtroppo ha capito benissimo, Signor Rogers. Il Signor Stark al 95% è affetto da osteosarcoma alle scapole. In queste ore si sta ultimando la biopsia fatta d’urgenza a causa delle condizioni in cui versa il suo fidanzato, ma tutti gli altri accertamenti fatti durante la notte ci fanno pensare ad un cancro alle ossa, mi dispiace.” Dopo di che, sentii afferrarmi un braccio che mi trascinò su una sedia, poi, ci fu il buio totale.   Mi svegliò una mano che picchiettava sulle guance. Era Natasha. Avevo perso conoscenza.Bel modo di aiutare Tony, mi rimproverai in quel momento. Il dottor Banner lasciò detto a Natasha che saremmo potuti andare da Tony, momentaneamente ricoverato in Ortopedia, a partire dalle dieci. Avevo un’ora e mezza di tempo per ricompormi, non potevo mostrarmi a lui in quel modo. Era lui ad avere bisogno di me, non viceversa.   Fu un colpo per me entrare nella stanza 327 e vedere l’amore della mia vita con un tubo infilato nel naso, il camice dell’ospedale addosso e un colorito troppo pallido persino per la sua carnagione olivastra. Eppure, nonostante ciò, quando mi vide, allargò le braccia e mi regalò uno dei suoi migliori sorrisi, forse uno dei più beli che mi avesse fatto fino ad allora. “Steve, vieni qui.” Io rimasi imbambolato per alcuni istanti, finché un colpetto alla schiena di Natasha non mi risvegliò dall’intontimento e andai velocemente da lui per abbracciarlo forte, per sentire che ci fosse davvero; forse un po’ troppo forte, perché Tony iniziò a tossire. Mi allontanai immediatamente, ma lui, puntualissimo, mi rassicurò: “Non è niente.” Gli accarezzai il viso, percorsi il suo pizzetto con l’indice, cercavo di non pensare a quello che mi aveva detto il dottor Banner. Cercavo di scacciare dalla mia mente la probabilità di non trascorrere più i miei giorni accanto a lui, di non poterlo vedere più.    

 

 



***

    Avevo preso d’urgenza un periodo di aspettativa a scuola, mi dispiaceva abbandonare i miei ragazzi, insegnavo arte al liceo, ma stare con Tony aveva la priorità su tutto. Erano passati una decina di giorni dal suo ricovero in ospedale ed io stavo tutto il tempo lì con lui. Natasha, Bucky, Pepper e Rhodey erano senza dubbio i migliori amici che una persona possa solo sperare di avere. Venivano tutti i giorni, Pepper aveva preparato il borsone di Tony e Nat mi portava regolarmente un ricambio vestiti. Un paio di volte riuscirono a convincermi ad andare a casa a dormire, sostituendomi per il turno di notte.   Il risultato della biopsia fu inesorabile: osteosarcoma di tipo centrale alla scapola. Il dottor Banner mi spiegò tutto: il cancro era già piuttosto avanzato, con delle metastasi ai polmoni. Nonostante ciò, l’ipotesi di un’operazione chirurgica per asportare il tumore ci dava la flebile speranza di una guarigione. Prima di farla, però, Tony doveva subire alcune sedute di chemioterapia. Il pensiero di vederlo completamente calvo mi terrorizzò, ma in sua presenza avevo imparato a mettere da parte le mie angosce.   Tony aveva preso tutta questa faccenda senza batter ciglio, anzi più delle volte era lui a tenere su il morale a me. Mi rimproverava se mi vedeva triste e mi rassicurava ogni giorno che lui l’avrebbe vinta su Alien, sì, perché aveva dato un nome al suo “coso” che spuntava dietro la schiena e che spesso la notte lo faceva dormire nelle posizioni più assurde perché altrimenti gli dava noia. Aveva iniziato a mangiare a fatica, le chemio gli toglievano l’appetito e