). Si aspettava di vederlo aprire gli occhi da un momento all'altro, le sue labbra che si muovevano appena mentre le chiedeva, con solo una punta di shock nella voce a tradirlo, “cosa pensi di fare, donna?”.
Pensava fosse uno dal sonno leggero (non aveva mai creduto Ulquiorra capace di dormire, a dirla tutta) e poterlo toccare così liberamente senza che si svegliasse era una sensazione strana.
Vederlo cambiare espressione (solo lei avrebbe potuto notare un cambiamento così subdolo sul volto dell'uomo) la portò a chiedersi cosa stesse sognando.

Sempre se ne faceva di sogni, lui.

 


Tumtum


 

Smise di carezzargli i capelli e trasse un breve respiro, muovendo piano le labbra come ad imitare silenziosamente il suono che cercava. Ulquiorra tirava sempre su la zip della propria giacca, come a nascondere il vuoto che si era aperto nel suo corpo quando era divenuto un hollow – e questa volta non era un'eccezione. Orihime non riusciva a fare a meno di domandarsene il motivo, ma non aveva mai trovato il coraggio di chiederglielo. Probabilmente non l'avrebbe mai fatto.
Deglutì, e si accertò un'ultima volta che gli occhi dell'uomo fossero ancora chiusi, prima di avvicinarsi con l'orecchio destro al petto dell'arrancar.

 


Tumtum


 

Fece un respiro profondo, le gambe che le tremavano mentre tentava di essere il più indiscreta possibile, il cuore che non dava segno di voler rallentare. Sentì il suo respiro sui capelli e attese, tendendo il più possibile le orecchie, cercando un qualcosa, una qualunque cosa che potesse sembrare il battito di un cuore.
Certo, pensò mentre sperava di non svegliarlo, il battere del mio di cuore non è molto d'aiuto.

 


Tumtum


 

Poi abbozzò un sorriso, che le si spense subito sulle labbra.
Era lì... o forse non lo era.
Non ne era sicura. Il cuore di Orihime batteva così forte, così veloce, probabilmente stava confondendo il proprio battito con quello dell'espada.

 


Tumtum


 

Si sentiva quasi una sciocca, a dire il vero, a un capello di distanza dal petto di un uomo che avrebbe potuto ucciderla con uno schiocco di dita, rischiando la vita solo per capire se avesse o meno un cuore. Come se saperlo avrebbe cambiato qualcosa, poi. Orihime era una prigioniera e Ulquiorra era un nemico: nulla di più, nulla di meno, e questo lei lo sapeva meglio di chiunque altro.
Non importava quanto la ragazza volesse credere che in lui ci fosse qualcosa di buono, né quanto riuscisse a sentire la sofferenza che si celava in ogni suo sguardo indifferente, ogni sua distaccata parola.
Non importava nemmeno quanto fosse propensa ad aiutarlo, certa del fatto che Ulquiorra fosse molto più di quello che sembrava.
Lui era il nemico: un nemico dall'aspetto infinitamente malinconico (che non riusciva a capire cosa significasse provare un'emozione, che forse neppure si accorgeva di provarne lui stesso, che non credeva nell'esistenza del cuore di cui Orihime continuava a parlare), ma pur sempre un nemico.
E lei era solo un'indifesa, debole prigioniera, che nonostante odiasse così tanto la propria situazione si ritrovava a non riuscire a provare lo stesso per l'espada che l'aveva trascinata lì.

 


Tumtum


 

Orihime non era stupida.
Orihime sapeva che il cuore di cui parlavano, quello per cui Ulquiorra nutriva così tanta curiosità, non era quello fisico.
Eppure non poteva farne a meno. Voleva capirlo, capire perché l'idea che quell'uomo fosse un nemico le sembrasse sempre meno... accettabile, a dir poco.
Perché non riusciva ad odiarlo, ad essere spaventata da lui, proprio come lo era di tutti gli altri arrancar?
Forse passare tutto il tempo sola nella propria stanza l'aveva resa pazza, forse stava solo cercando una qualche forma di conforto.
Magari era tutto nella sua testa e Ulquiorra era davvero vuoto, privo di emozioni, proprio come affermava di essere, e lei si stava solo ingenuamente convincendo del contrario... ma se c'era una cosa che Orihime era brava a fare era sperare e in quel momento cercare il battito del suo cuore sembrava l'unica cosa che potesse darle una risposta.

 


Tumtum


 

Corrucciò le sopracciglia. Ancora una volta le era parso di sentirlo, ma ancora una volta si era convinta di star ascoltando solo il battito del proprio cuore.

 


Tumtum


 

Chiuse gli occhi, isolando ogni suono esterno. Pensare che l'espada era davvero addormentato, che si stava davvero mostrando così indifeso di fronte a lei, non faceva altro che farla tremare ancora di più, farle battere ancora più forte il cuore, farle perdere ancora di più il respiro.
Nuovamente si ritrovò a pensare, a chiedersi perché stare vicino a lui sembrasse così naturale, così rilassante, così...

«Mh...»

Non finì il pensiero; la voce dell'arrancar sembrò riportarla al presente e quando lo sentì muoversi appena sotto di lei si tirò indietro d'istinto, sorreggendosi appena sul suo braccio destro. Fece appena in tempo a vederlo spalancare gli occhi, cauto (oh, era spavento quello?), prima di fare un passo indietro e alzare le mani. In qualche modo riuscì a fare una delle sue solite espressioni, una di quelle strambe e divertenti che faceva per non far preoccupare i suoi amici.

«Ah! Mi hai spaventata