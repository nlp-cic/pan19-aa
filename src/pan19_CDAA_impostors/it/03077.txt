lato e poi scuoteva la testa.

Lei pensava che prima o poi Candy avrebbe perso la pazienza, ma non accadde mai. Le bastava quel cenno del capo negativo, per annuire e proporre un nuovo capo. Non pareva nemmeno preoccuparsi della fila di abiti che si stavano accumulando sul tavolo dove li aveva poggiati dopo la prova. Il suo unico compito era portare sempre nuove proposte.

Quello al limite della pazienza era Peter. Inizialmente era stato impressionato da quanto la moglie stesse bene con quegli abiti diversi dal suo solito, e quanto potesse cambiare aspetto facilmente ad ogni cambio capo. La trovava sempre bellissima, in ogni caso, perciò non riusciva proprio a capire su che base Neal rifiutasse un vestito che, per lui, era semplicemente perfetto.

«Perché questo no?» protestò ad un certo punto. «Le stava benissimo!»

«Vero, ma non era quello giusto» replicò Neal, paziente. «Lo scopo non è prendere un abito che “vada bene” e basta. Vedrai, quando sarà quello giusto te ne accorgerai anche tu.»

Peter sbuffò, ma non poteva continuare a lamentarsi più di tanto, dato che aveva insistito lui per accompagnarli nell'impresa. Si sistemò meglio sul divano e iniziò a sperare che lo chiamassero dall'ufficio per un caso urgente.

In ambito di vestiti, però, Neal la sapeva lunga, perché i suoi occhi si illuminarono quando Candy portò un lungo abito di velluto blu, i suoi occhi si illuminarono. Elizabeth lo provò e anche lei seppe che era l'abito giusto. Non era più bello degli altri, ma semplicemente era quello perfetto per lei.

«Sei splendida» dovette convenire Peter, fissandola quasi a bocca aperta.

Neal annuì, con un sorriso soddisfatto sul volto e Candy ricambiò, rimanendo accanto al camerino. Anni di esperienza le facevano capire al volo quando un cliente era soddisfatto e avrebbe preso il capo senza pensarci due volte.

«Bene, lo prendiamo» affermò Peter. Oltre alla soddisfazione di vedere la moglie così felice e così bella, c'era anche una buona dose di sollievo perché quella tortura era ormai finita.

Erano alla cassa, con Candy che stava già preparando la fattura, quando Elizabeth uscì dal camerino pallida in viso. «Mi dispiace, preferisco pensarci un altro po'» disse a Candy, lasciandola stupefatta. Non le capitava mai che un cliente rinunciasse al vestito dopo aver assunto quell'espressione soddisfatta.

Peter e Neal la seguirono immediatamente fuori del negozio. «Qual è il problema?»

«Costava ottocento dollari!»

«Be', sì, non ho voluto scegliere un negozio troppo di lusso» disse Neal perplesso. In media il prezzo dei suoi abiti superava i mille. Prima che finisse in prigione e quindi al verde, ovviamente. «Ma ne ho già altri in mente se preferisci...»

Elizabeth scosse la testa. «Il problema è che è troppo caro, per noi» gli spiegò. «Non posso spendere ottocento euro per un vestito che indosserò una volta, due al massimo.»

«Tesoro, però, se ci tieni...» mormorò Peter. Anche lui sarebbe stato dell'idea di non farlo, e se avesse saputo il prezzo in precedenza avrebbe proprio evitato di entrare nel negozio, ma aveva visto l'espressione soddisfatta di lei quando aveva indossato l'abito blu. Era una follia comprarlo, ma  forse, per una volta, valeva la pena farlo.

«No, è troppo caro» scosse la testa Elizabeth.

«Non ci ho pensato, scusa.» Neal si sentiva in colpa per averle dato quell'illusione. Era stato ingenuo da parte sua. «Lascia che sia io a regalartelo.»

«Oh, davvero? E con quali soldi?» si intromise Peter, improvvisamente interessato. In linea teorica Neal era ancora un carcerato, per cui lo stato gli passava un minimo mensile che gli consentiva di pagarsi vitto e alloggio, certo non darsi alle spese pazze come acquistare un vestito da ottocento dollari.

Neal lo fissò, attraversando il dilemma morale del rimediare alla figura fatta con Elizabeth o continuare a tenere nascosto al marito poliziotto certe sue attività non proprio legali. «Potrei, forse, avere ancora certi fondi da parte...»

«Oh! E dove?» Era chiaro che per Peter, improvvisamente trovare il rimanente del bottino di Neal era sicuramente più importante che lasciargli comprare il vestito. Durante il processo Neal era stato accusato di molti reati, non tutti dimostrabili, per quanto entrambi sapessero che non erano state accuse campate in aria. Semplicemente, Neal era stato molto bravo a lasciarsi alcune cose da parte.

«Sarebbero comunque soldi derivanti dalle tue truffe» intervenne Elizabeth, ponendo fine alla guerra di sguardi che si stava svolgendo fra i due. «Non li voglio. Preferisco comprare un abito meno bello e costoso, ma onestamente.»

«E si mi guadagnassi onestamente gli ottocento dollari per comprarlo?» propose Neal. Ci teneva davvero tanto a farle quel regalo. Non aveva mai conosciuto Elizabeth prima di avere l'idea di diventare informatore per l'FBI, ma aveva iniziato ad apprezzarla in fretta e aveva capito perché Peter l'aveva sposata. Come coppia, gli piacevano molto e avevano fatto molto per lui. Voleva solo ricambiare, in qualche modo.

«La festa è tra una settimana» gli ricordò Peter, per quanto l'idea che