e ingrata, pensò Hannibal scuotendo la testa.

Will lo riprese per un braccio proseguendo lungo il sentiero.

Una serie di villette solitarie a destra e a sinistra, gli fecero pensare ad una strada privata e senza uscita. Ma la destinazione del viaggio aveva davvero poca importanza.

Quest’entusiasmo da parte di Will a lui era pressoché sconosciuto.

Anche il Will prima del volo dalla scogliera non era mai stato così allegro per più di qualche minuto di seguito. Ma il Will prima del volo dalla scogliera non era il Will libero e vero che aveva di fronte ora.

Poteva essere quello un motivo di gioia.

In una sola occasione Will aveva sorriso in modo che Hannibal avrebbe definito radioso ed era stato all’incontro con i due coniugi proprietari dell’albergo in cui avevano alloggiato un paio di mesi prima. Mentre chiacchieravano, Will ne aveva approfittato per accarezzare il loro labrador nero.

Oh.

Hannibal arrestò di colpo il passo. In realtà era stato Will a bloccarlo, ma all’uomo sembrò più una folgorante illuminazione, peraltro piuttosto banale.

Come aveva potuto dimenticarlo? Essere rimasto internato per tre anni gli aveva cancellato quel dato di fondamentale importanza?    

I cani.

Dietro la rete di ferro del giardino alla loro sinistra, un musetto appuntito li stava tenendo d’occhio.

Will si voltò verso Hannibal, nell’intento di constatare la sua reazione di fronte al piccolo Bull Terrier. Hannibal deglutì il pezzo di cuore che gli era salito in gola, e tentò di rimettere in circolo il sangue nelle gambe, che minacciavano di sgretolarsi. Will sembrava tornato indietro di dieci anni, forse di venti, per quanto fanciullesca era la sua espressione appassionata.

“Will… Vuoi… Vuoi un cane?” gli domandò sforzandosi per non balbettare. Sforzandosi sul serio. Non aveva controllo sulla sua bocca, perché vedere Will sorridere metteva anche a lui un sorriso perenne sulle labbra e non riusciva a muoverle per parlare.

Per il livello di considerazione che Will nutriva verso i cani, chiedergli di adottarne uno insieme era un po’ come adottare un figlio.

Will lo guardò accigliato. “Cosa? No…” alzò le mani e le scosse, “Non stavo suggerendo… No! Volevo solo fartelo vedere, perché è simpatico.”

Gli mostrava un cane simpatico, condivideva con lui qualcosa di così importante e poi scuoteva le mani dicendo, No, volevo solo fartelo vedere. Niente di importante.

Forse Will non si rendeva conto del gesto appena fatto, ma Hannibal sì.

Il cane tutto bianco con la macchia nera attorno all’occhio era simpatico davvero. Piegò il capo da un lato, curioso; sebbene loro fossero molto vicini al suo territorio non emise un latrato.

“Ciao Pepe!”

Ed ecco spiegato il perché: Will se l’era già ingraziato.

Il cane scodinzolò l’affusolata appendice, con le zampe davanti si issò sul muretto di recinzione fino a raggiungere la rete.

Will lo ricompensò facendosi annusare.

“Metti la mano qui,” gli chiese Will; senza attendere di essere accontentato, l’uomo gliela prese e la avvicinò a Pepe che nemmeno si fermò ad annusarla prima, la leccò e basta.

Will sembrò soddisfatto, come avesse appena completato un gioco di parole crociate per abili solutori. Hannibal estrasse il fazzoletto dal taschino della giacca e lo strofinò sulle nocche umide.

Questo suscitò l’ilarità di Will.

Rallentò la sua opera di pulizia, sfiorandosi la mano col tessuto un paio di volte, lentamente, mentre osservava incuriosito Will.

“Scusa,” disse Will coprendo la risata col dorso della mano. Rifletté socchiudendo le palpebre. “No,” riprese scuotendo la testa, “In realtà non sono affatto dispiaciuto.”

“L’avevo intuito,” ribatté Hannibal risistemando il fazzoletto.

“Può sempre essere utile fare amicizia coi cani, ricordatelo,” asserì Will istruttivo. Il dito indice alzato per mostrare la rilevanza dell’informazione.

“Stai pensando ad una carriera di effrazione? Un piano a lungo termine… Interessante,” Hannibal lo prese in giro. In sottofondo un palese riferimento alla loro situazione così precaria. Non perché fossero fuggitivi, ma per l’incertezza riguardo al loro vivere insieme.

“Perché, ti sembra strano? Non lo sai quanto sono previdente?” Will camminò all’indietro facendogli segno che potevano proseguire.

“La considero una delle tue doti di spicco,” rispose Hannibal, “Non sei per nulla un impulsivo e pianifichi ogni tua singola azione. È chiaramente il tuo modo di vivere.”

Will allargò le braccia come a conferma delle parole udite e poi sorrise per l’ennesima volta, quel giorno, raccogliendo il sarcasmo senza battere ciglio e senza polemiche.

Hannibal lo seguì in una sorta di trance sensoriale, concentrato su quello strano personaggio che l’aveva trascinato in quella viuzza. Alzò il viso verso il cielo e annusò l’aria, propenso a credere che entrambi fossero finiti in un universo parallelo non appena posato piede sulla terra polverosa. Quella che gli stava ricoprendo le scarpe.

“Io…” mormorò Hannibal.

Will salutò il cane con la mano.

“Io suggerirei di prendere il cane,” azzardò Hannibal.

“Non puoi prendere quel cane!” esclamò Will.

L’attenzione di Hannibal si focalizzò sull’uso della seconda persona e sull’aggettivo QUEL.

“No, infatti, non intendevo quello in particolare. Un