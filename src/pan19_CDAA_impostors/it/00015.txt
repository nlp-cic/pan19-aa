si incurvarono appena come per dargliene atto, poi si sporse in avanti e posò piano le labbra su quelle ancora lievemente dischiuse dell'altro, senza forzare in alcun modo il contatto, baciandolo quasi sottovoce, con una delicatezza ed un riguardo che erano tutto ciò che serviva per sopprimere ogni latente desiderio di opposizione. Tutto ciò che Regulus riuscì a fare fu abbandonarsi a quell'assaggio impossibile nel buio di un corridoio sconosciuto. Non si accorse che le sue mani ora erano libere, non si accorse che erano finite a posarsi, bianche e tremanti, sul raso nero che ricopriva le spalle di Lucius, così come non si accorse delle lacrime dense che scivolavano giù dai propri occhi spalancati. Le sue emozioni sembravano bloccate in una bolla di vetro staccata dal suo corpo, e gettata in un universo lontano. Quando il bacio si interruppe, Regulus si accasciò contro la parete con un singhiozzo soffocato. 
Aveva ucciso un uomo. 
Un Mangiamorte, come lui. 
Aveva tolto la vita ad una persona. 
Quell'improvvisa consapevolezza quasi gli piegò le ginocchia.
"Rispetto quello che hai fatto." le dita di Lucius scivolarono lente fra le sue ciocche nere, mentre gli stringeva un braccio attorno alla vita per sostenerlo "Lo rispetto davvero." la sua voce era pacata, poco più di un sussurro invasivo, fiato caldo ad infrangersi su pelle gelata che suscitava brividi inopportuni. Le mani di Regulus si strinsero di scatto sulle pieghe della veste che avevano inconsapevolmente continuato a lisciare fino a quel momento, naufraghi disperati in cerca di un appiglio per non sprofondare "Ma questo non ti sarà di alcuna utilità, mi conosci. Dovresti persuadermi a ... dimenticarmene, Regulus." gli prese il mento tra le dita, lasciando scorrere il pollice sul suo labbro inferiore come se ne stesse valutando la morbidezza; avanti ed indietro, ritmicamente, in un movimento quasi ipnotizzante.
"Come?"
"Questo devi dirmelo tu.” la pressione del suo pollice si accentuò quasi impercettibilmente e Regulus non riuscì a trattenere un mugolio strozzato in risposta “Cosa sei disposto a fare per proteggere il tuo piccolo segreto?" 
"Non illuderti di poter capire." sibilò, ritraendosi per quel poco che la situazione gli consentiva, senza risparmiarsi i rimproveri mentali per il tremolio di fondo che gli incrinava la voce e per il sollievo crudo che sentì liquefargli le viscere al tocco fermo, caldo, di quelle dita seriche sulla sua nuca. 
Quando sentì le labbra di Lucius tornare a posarsi sulle proprie, ogni pagliuzza superstite del suo autocontrollo finì in cenere, non riusci ad impedire alla propria bocca di schiudersi dando così completo accesso all'invasione umida della lingua dell'altro; si sentì andare a fuoco per l'imbarazzo ed un principio non trascurabile di eccitazione. 
“Io non ho mai offerto comprensione a chicchessia.” bisbigliò al suo orecchio, pianissimo, soffiando il suo respiro sulla pelle tenera e bianca del suo collo esposto, chinandosi a deporre un bacio tiepido sulla sua gola pulsante, mandandogli brividi fin dentro le ossa; le sue dita lunghe che scivolavano fra le sue ciocche nere in una carezza che sapeva già di possesso “Quello che sto offrendo è il mio silenzio, in cambio di qualcosa che sembri volere tanto quanto me.” la sue mani scesero in un languido fruscio a stringergli i fianchi“ e Regulus non seppe contenere un fremito di anticipazione “È un prezzo generoso, non credi?”
Poi, di colpo, i lineamenti di Lucius si contrassero in una smorfia di dolore malcelato. Un dolore conosciuto e condiviso, capace di bloccare il fiato in gola ad entrambi: un'esplosione di fuoco nell'avambraccio, calda, prepotente ed insopprimibile. 
L'attacco doveva essersi concluso ed il Signore Oscuro esigeva ora la presenza dei suoi Mangiamorte, per stabilire cosa fosse andato storto e, ovviamente, punire i responsabili.
Gli occhi di Regulus si fecero grandi e sperduti come quelli di un bambino svegliatosi di soprassalto.
“Non... “ tentò, con voce malferma.
“Torna a casa.” sussurrò l'uomo senza scomporsi, la sua voce suonava tranquilla, risoluta, estremamente pacata “Gli basterebbe guardarti in faccia ora, per capire. Non dovrebbe neppure disturbarsi ad entrarti nella mente.”
“E tu che farai?”
“È preoccupazione per me quella che sento?” c'era un guizzo di trionfo nel suo sguardo, che Regulus non riusciva davvero a comprendere, così come stentava a spiegarsi tutto il resto. Lucius Malfoy non poteva realmente essere disposto a coprirlo, a correre quel rischio assurdo soltanto per avere la soddisfazione di... portarselo a letto? Non aveva alcun senso. 
“No, è solo che non capisco.” optò per un surrogato di sincerità, dato che nella sua mente c'era il vuoto.
“Non ha importanza ora.” lasciò scivolare le dita fra i suoi capelli, fermandogli una ciocca sconvolta dietro l'orecchio, in un gesto quasi tenero. Anche a quel minimo contatto, Regulus poté sentire la propria pelle come liquefarsi in risposta “Vai a casa. Mi metterò io in contatto con te, fra qualche giorno. Adesso vai a casa e restaci, per favore.” poi, semplicemente, disparve.



- - -

Non ho idea di come giustificò quella morte.
Non so in cosa trasformò quello che aveva visto per non farne ricadere la colpa su di me.
Non so neppure come giustificò la mia assenza, anche