di poter anche gradire qualcosa di lui che non sia strettamente legato al sesso, ecco. Come il suo avvicinarglisi di nuovo e fargli gli occhi dolci perché è contento. -Cosa sono? -Non te lo dirò. Ghigna, di fronte al suo nasino tutto contrariato. -E anche se tenti di corrompermi non ho intenzione di dirtelo. Shu borbotta e bofonchia e alla fine si mette in posa per essere vestito, accettando così definitivamente il proprio destino.     Casa Kiryuu è decisamente troppo piccola per tutte quelle persone – o meglio, non è piccola per otto persone, per quanto modesta, ma è certamente piccola per le cinque OddBalls più eventuali accompagnatori, o anche solo i due padroni di casa. Che per fortuna il signor Kiryuu ha un lavoro che lo tiene impegnato fino a tarda serata, lontano da quelle quattro mura, perché di certo non sarebbe molto felice di vedere il cappello magico di Wataru esplodere così tanto vicino al lampadario buono del salotto, no davvero. L’istinto omicida del figlio maggiore è soverchiato e messo a tacere dalla felicità della figlia minore, che per la prima volta in vita sua può assistere a uno spettacolo di magia così tanto da vicino e quasi del tutto dedicato a lei, dal momento che il festeggiato si rifiuta categoricamente di assecondare anche la minima sillaba di quel pazzo che sta occupando tutto quanto con fiori, palloncini e il suo maledettissimo, lunghissimo mantello a quadretti. Perché quadretti. Perché diamine indossa un mantello a quadretti. E una maschera oblunga, soltanto su una parte del viso. Come ha fatto Shu a non accorgersi che era travestito, quando lo ha guardato appena entrato in casa, lo sa solo lui. Natsume è un ragazzino allegro, alla fin fine. Parecchio rumoroso, pare quasi che stia facendo a gara con Wataru per chi raggiunge i decibel più alti, e tutto sommato i suoi giochi di parole sono anche divertenti. Almeno ha il buon gusto di non far comparire piccioni da sotto l’ascella – però quelle lucine focose dalle dita potrebbe anche mettersele nel didietro piuttosto che avvicinarle così pericolosamente al tappeto, mannaggia a lui. Un’altra cosa che spaventa il giovane padrone di casa è Rei Sakuma, particolarmente arzillo. Non che abbia mai avuto davvero l’occasione, Kuro, di averci a che fare, anche se ogni tanto sente i borbottii di Hasumi a proposito di un qualche oscuro passato, e sicuramente la fama lo precede. Certo è che rimane inquietante che riesca a mimetizzarsi con le ombre e ad apparire all’improvviso nei luoghi più impensabili. Primo tra tutti il frigo, nel quale ha cercato almeno tre volte se non ci fosse qualcosa da mangiare. Di rosso. Kuro non ha voluto chiedergli niente, e gli ha detto che per la cena è previsto l’ordine di una pizza per tutti quanti. Ha zittito le sue ritrosie con un pacco di caramelle alla fragola, offertegli in sacrificio dalla sorellina. Kanata, tra i cinque, è quello più tranquillo: rimane ancorato sul bracciolo della poltrona su cui Shu è seduto, aggrappato quindi al fianco del festeggiato come una cozza su uno scoglio, guardando tutti sorridendo mesto. Ha solo quasi vomitato lampi dagli occhi quando qualcuno gli ha chiesto di tenere quella cosa abnorme che tiene tra le braccia, forse un pupazzo brutto, per qualche secondo, ma per il resto si limita soltanto a esistere e poco più. Shu li sta semplicemente giudicando tutti, come suo solito. La poltrona dedicata al festeggiato, più il copricapo di carta che qualcuno ha provveduto a mettergli in testa a discapito della piega perfetta dei suoi capelli dopo tutte quelle ore di scuola – è stata la sorellina di Kuro a farlo, non avrebbe permesso a nessun essere vivente di sesso maschile di rovinargli l’acconciatura – fanno di lui l’immagine stessa della festa nata per sbaglio e subita altrettanto per sbaglio. E quel piatto ancora sporco dei residui di panna della torta gigante che Mika gli ha cucinato, ancora sulle sue cosce, non significano assolutamente nulla, proprio no. Sembra che sia l’unico che ancora crede di essere leggermente infastidito. Kuro non vuole dirgli che magari è la vita a infastidirlo, perché a quel punto rovinerebbe davvero tutto, e quindi si gode il suo muso imbronciato e la sua bambola inquietante che applaude all’ennesimo stupido scherzo di Wataru Hibiki. Ogni tanto Shu getta gli occhi su Kagehira, come se avesse paura che qualcuno di quegli squilibrati glielo possa portare via non si sa bene perché, non si sa bene come, e ritrovarlo sempre ai suoi piedi che trangugia caramelle dal sacchetto tenuto in mezzo alle gambe, vinto dopo che è riuscito a risolvere un indovinello di Natsume, lo rassicura abbastanza. Ogni tanto guarda anche lui, e Kuro tenta persino di sorridergli, ma a quanto sembra dal suo cruccio non deve uscirgli un granché bene. Pazienza, non è un problema. Non quanto Wataru che gli si avvicina e gli chiede, quasi brillando tutto, di pescare una carta tra quelle che ha tra le mani. Vorrebbe picchiarlo, ecco, specialmente perché ha il sospetto sul dove andranno a finire, quelle dannate carte, e chi sarà il povero scemo che alla fine della fiera dovrà anche pulire tutto. Wataru, è logico. Con la lingua. Non doveva farsi coinvolgere in tutto quello, e non avrebbe mai dovuto dire di sì a