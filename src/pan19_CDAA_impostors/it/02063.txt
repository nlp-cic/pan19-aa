



 





 



 



#1
- Midsommardagen (Svezia/Finlandia)



 



 


- ...
Stavi abbracciando una statua. Nudo -. Ha la
sensazione di aver già detto questa frase un paio di volte.

Non
che la cosa gli dispiacesse troppo, in effetti. Ѐ più
sicuro del tentare di andare in barca o nuotare sotto
l’influenza di qualche
vodka di troppo, almeno. Ma, beh - ci sono molti altri modi di
festeggiare il
solstizio. Come danzare intorno al midsommarstång,
o raccogliere
fiori, o fare un barbecue. O saltellare allegramente qua e
là come una piccola ranocchia.
Insomma, anche lui diventa abbastanza espansivo in
questo
periodo, ma non ha mai sentito il bisogno di ...

Ecco.
Ci ha pensato di nuovo - ha pensato alla sua pelle
candida e morbida, alle forme armoniose del suo corpo messe
in mostra senza
alcun pudore.

Se la
sua faccia non fosse completamente
incapace di
mostrare qualsiasi emozione -
come ama ripetergli quello stupido danskjävel di
Mathias - adesso probabilmente sarebbe rossa come un pomodoro.

Finlandia
ride forte - l’alcool lo mette di buonumore,
vederlo imbarazzato anche. - A Juhannes,
sideve essere
nudi, ubriachi, in una sauna o su una statua - gli dice, come se fosse
un
concetto così semplice e ovvio e lui fosse un po’
- tanto - tonto.

Svezia
prende un altro sorso di nubbe. Sente
che ne avrà bisogno, se vuole continuare questa
conversazione.

- E
poi non accetto rimproveri da uno a cui piace tanto
ballare attorno a un simbolo fallico!

Svezia
si strozza con la sua vodka, Finlandia ride ancora di
più.

 

 

 

 



 



 


#2
- Szent Iván-éj (Finlandia/Ungheria)



 



 


-
Notte di San Ivan? Mi
stai nascondendo
qualcosa?

Ungheria
ride. - Oh, sta zitto! - dice, e poi finge di
colpirlo. Lui si scosta subito, perché Ungheria ha un dritto
abbastanza forte
anche quando scherza, ma non prima di lasciarsi scappare un gridolino
stridulo
di finto terrore. - Anteeksi!
Anteeksi! - strilla con
un
sorriso.

Sorride
anche Ungheria, e Finlandia non può fare a meno di
notare la luce del fuoco che le illumina il viso e le arde negli occhi
verdi e
grandi, che si intreccia con i suoi capelli scuri in mille riflessi
ramati. E
per un attimo lei stessa sembra fatta tutta di luce e di fuoco e di
calore, di
vita, della magia di mezz’estate - una dea pagana che si
riprende la sua festa
dalle mani fredde e rugose di un santo.

- Sai,
non mi dispiacerebbe vederti così per un mese intero
- le dice Finlandia. Ungheria ride ancora, e poi lo prende per mano,
per
portarlo a saltare tra i fuochi con lei.


 



 



 



 






 



 


#2
- Jaanipäev (Fem!Estonia/Fem!Finlandia)



 



 


Le
labbra di Finlandia sono dolci. Sanno un po’ di mirtilli
rossi, o forse di qualche altra bacca che cresce nel folto del bosco,
nascosta
tra le ombre fresche e scure delle fronde - non importa, non adesso.

Le
labbra di Finlandia sono piene e morbide e delicate, e
premono appena sulle sue. Estonia fa appena in tempo a tracciare la
loro forma
con la punta della lingua - come chiedendo, incerta e esitante, cose
che solo
in questo momento si accorge di aver sempre voluto - prima che il bacio
finisca.

Estonia
si sente come se la sua faccia avesse
improvvisamente preso fuoco, e Finlandia sorride a suoi tentativi di
recuperare
un minimo di contegno distogliendo lo sguardo e aggiustandosi gli
occhiali sul
naso. Estonia allora le riserva l’espressione più
ostile che riesce a mantenere
in queste condizioni - che non è molto, perché in
questo momento più che ostile
si sente delusa e sconcertata.

- Il
bacio più corto nella notte più corta - dice
Finlandia,
e il suo sorriso è meno divertito, adesso, più
calmo e più dolce. Ed Estonia capisce -
che non era uno scherzo, che anche l’altra lo voleva, e che
magari ce ne
saranno altri, di baci - e per un attimo pensa che forse il cuore le
scoppierà
dalla gioia.

Poi,
mentre lei si sta ancora riprendendo dallo shock,
Finlandia le chiede: - Allora, che ne dici di andare a cercare
il fiore
di felce? Sempre se
agli spiriti del bosco va bene, ovvio. - E,
davvero, se non fosse per le sue guance rosse e per quella luce nei
suoi occhi
chiari, Estonia potrebbe quasi credere che si tratti di una domanda
innocente -
e che Finlandia non avesse intenzione di farla arrossire ancora di
più e di
farle bloccare il respiro in gola in quel modo.

Ma
quella non è una
domanda innocente,
quindi ...

- Oh,
non avere paura - dice Estonia, racimolando tutto il
coraggio che ha in corpo e tentando quello che dovrebbe essere un
sorriso
seducente: - Gli spiriti sono troppo spaventati dai fuochi stanotte,
non ci
faranno nulla.

Ed
è così che si prendono per mano, e insieme si
inoltrano
nel bosco.

 

 

 

 