“Dateci giusto dieci minuti e arriviamo.” risponde Matthew, educatamente. “Come potrai notare, la lista degli invitati si è ridotta notevolmente, ma non è dipeso da me.” le sorride.
“Per quello non c’è problema. Piuttosto temo che ci sia stato un errore nella scelta del film; mi faccia controllare.” replica la ragazza, analizzando meglio la scheda.

“Nessun errore. Quel film l’ho scelto io personalmente. Nella sua versione originale.” afferma il cantante.

“C’è qualche problema?” lo raggiunge Dominic, recuperando i bambini dalla vasca di palline.

“Mr. Bellamy, sono costretta ad insistere nello sconsigliare caldamente a dei minori la visione di questo film. A dei bambini così piccoli, per giunta!” insiste l’inserviente, alzando un po’ i toni.

“Io dico che non ci potrebbe essere un’età più adatta. Quindi, andiamo, non lo puoi chiudere un occhio, nemmeno per dei pass esclusivi per lo show di stasera?” ammicca il frontman, con fare suadente.

“Quanto esclusivi?” si accende l’interesse della ragazza.

“Diciamo accesso libero al backstage e invito all’after show con me, Dom, che so già che hai riconosciuto,” fa una pausa, notando come la ragazza ammicca verso il batterista moro che sfodera uno dei migliori sorrisi del suo repertorio. “E tutti gli altri. Per te e qualche altra tua amica. Poi dirò a Tom di occuparsi di tutto. Affare fatto?” contratta Matt, sentendosi già la vittoria in pugno.

“Oh! Beh, a ripensarci... immagino che tutto sommato non sia poi così diseducativa la visione di quel film...” si fa comprare fin troppo facilmente lei.

“Ma perché tutto questo casino? Matthew, si può sapere che film hai scelto?” si incuriosisce Dominic.

 --------------------------------------------------

“Terminator Genesys?! Bells, ti ha dato di volta il cervello?” sbotta Dom, capendo di che fil si tratti fin dalle prime inquadrature.

“Ma... Signor Matt, dov’è peppa Pig? O i Pokemon? O Olaf e Sven?” domanda confuso Harvey, voltandosi verso gli adulti.

“Un maiale che parla, dei mostriciattoli in scatola e qualsiasi altro genere di cose stupidamente  carine e coccolose non ti aiuteranno mai nella vita. Questo sì. Guardalo e dopo mi ringrazierai!” replica Matt, un po’ scorbutico.

“Papàààà, che bellooo! E’ come le favole che mi racconti tu!” si entusiasma Bing.

“Perché? Che razza di favole gli racconti?” si scandalizza Dominic.

“Beh, tutta la saga di Terminator, episodio più, episodio meno...” fa spallucce Matthew, come se fosse la più naturale delle risposte.

“Cosa?! Ma Bells, ci sono favole degne di essere chiamate tali, come, non so, Pollicino, il Gatto con Gli Stivali, Hansel e Gretel...” argomenta Dominic.

“Non riempirò mai mio figlio di bugie!” asserisce tronfio d’orgoglio Matt.
“Nemmeno se gli racconti Cappuccetto Rosso Glitterato?” gli strappa un sorriso Dominic.

“E a te cosa raccontavano da piccolo? Riccioli d’Oro e i Tre Leopardi?” controbatte con la stessa ironia Matt.

“E comunque, Matt, non sono bugie, sono favole per bambini. credo che Harvey ora ne gradirebbe ascoltarne una!” prosegue, indicando l’amichetto di Bing che si dimostra parecchio inquietato.

“Beh, Dommie, ma tu il film lo vuoi vedere o no?” controbatte il chitarrista.

“Ovvio che sì!” risponde l’interpellato, entusiasta.

“Allora, godiamocelo!” sussurra Matt, allungando il braccio per circondargli le spalle e tirarlo più a sé; approfittando del fatto che i bambini sono nella fila avanti e la penombra li nasconde.

 ----------------------------------------------------

“Papà, che figo! A un certo punto era come il tuo disco, quando arrivano i droni!” esclama su di giri Bing, a fine film, per nulla impressionato, e non appena si riaccendono le luci corre verso Matt, che gli sorride, prendendolo in braccio.

 Dominic ridacchia.

“Che c’è?” si acciglia Matthew.

“Bing a quattro anni sa dire ‘droni’ meglio di te!” lo sbeffeggia il batterista.

“Stronzo!” gli risponde con il labiale il cantante, mentre il bimbo guarda da un’altra parte, ma non è realmente arrabbiato.

“Hey, Bing, glielo fai sentire allo zio Dom come fa il papà in quella canzone?” si rivolge al figlioletto.

“BA BOM BOM BA DAM. A funky Psycho! BA BOM BOM BA DAM. A funky Psychooooo. Your bass belongs to me now…” canticchia felice Bing, agitando la testolona bionda su e giù, una cosa che probabilmente gli deve aver insegnato lo zio Chris.

 Soddisfatto, Matthew lo rimette giù, con gli occhi che brillano per la commozione.

“Lui ci va pazzo per questa canzone!” spiega a Dom.

“Sì, ma.. funky Psycho? E your bass?!” lo interroga Dom, ridendo.

“Beh, sai, a lui ho dato una versione dell’album appositamente censurata. Ho tolto tutte le voci del Drill Sergeant e della Recruit, non c’è nemmeno la traccia due.” spiega Matthew.

“Saggia decisione.” approva Dominic.

“Pensa che Bing è convinto che in