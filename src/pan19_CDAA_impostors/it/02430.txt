.
	Guardandosi intorno, si avvicinò piano all’orecchio di Anne e, bisbigliando con le mani intorno alla bocca per non farsi sentire da altri, le rivelò il mistero.
	“Haccia mi ruba il cibo”, la prima reazione della mamma, fu scoppiare a ridere. sospirando, e Niall, guardandola con un broncio offeso, le spinse nuovamente in mano il biglietto della signora Sullivan.
	“Cucciolo, questo è un problema che possiamo risolvere noi, vero? Non serve chiamare altri, perché poi corriamo il rischio che ci separino e tu non vuoi andare via da questa casa, vero?”, Niall scosse velocemente la testa, “ecco, allora questo biglietto lo teniamo da parte per le cose più gravi, va bene? Ora, vogliamo andare a recuperare Hazza e iniziate a fare il vostro fortino?”
	“Non voglio fare niente con lui stasera. Mi ruba il cibo!”, Niall si sentiva offeso dal fatto che sua mamma non capisse la gravità della questione.
	“Hai provato a dirglielo che ti dà fastidio?”, di nuovo, Niall scosse la testa, “ecco allora la prossima volta, se vuoi, gli parliamo insieme! Così risolvete tutto! E poi, lo sai tenere un segreto?”, subito il bambino annuì velocemente, stiracchiandosi un po’ e guardando tutto serio Anne, “Da oggi in poi, tutte le volte che preparerò il tuo piatto, metterò un po’ più di cibo; così anche se Haz ti ruba qualcosa, tu mangi lo stesso tantissimo, va bene?”, senza essere del tutto convinto, Niall appoggiò la testa sulla sua spalla e si calmò, “Ora, lo facciamo il fortino?”
	“No, sono stanco, possiamo fare domani?”, mormorò sbadigliando.
	“Okay; fila a metterti il pigiamino che poi ti lavo i denti. Vado a recuperare Hazza e gli dico che dormirete domani nei sacchi a pelo!”
	Dopo essersi messo il pigiama ed essersi fatto lavare i denti, Niall si infilò nel suo letto, borbottando una buonanotte ad Haz e chiudendo stretti gli occhietti. Prima che riuscisse ad addormentarsi, però, scoppiò un temporale; il rumore dei tuoni continuava a spaventarlo, impedendogli di dormire, così, preoccupato, tirò fuori dal suo comodino un sacchetto di caramelle gommose  - che Anne aveva messo per non farlo scappare in cucina da solo la notte - ed iniziò a mangiarle, sperando di calmarsi. Passarono pochi minuti e poi un rumore fortissimo fece sussultare entrambi i bambini.
	“Nì, posso venire lì con te?”, la vocina del suo fratellino lo rassicurò un po’, ricordandogli che non era solo.
	“Sì Haccia!”, cercò di suonare coraggioso e decise di esserci riuscito quando sentì il più piccolino appollaiarsi vicino a lui.
	“Tu proteggi me, io proteggo te?”, a questa frase di Harry, Niall annuì nell’incavo del suo collo, cercando di ignorare i tuoni e capendo – con una di quelle consapevolezze che ti colpiscono allo stomaco senza mai averci pensato - che il ricciolino sarebbe stato suo fratello più di quanto Greg non lo sarebbe mai stato.
	“Nì?”, il temporale si era ormai calmato ma i due bambini rimasero abbracciati, “dai una caramella anche a me?” e Niall, in quella notte di tempesta, decise che con Harry avrebbe potuto condividere il cibo. Se avesse dovuto difenderlo, dopotutto, doveva essere in forze.


Gemma


A Niall, Gemma piaceva tantissimo. Il giorno prima, quando Anne aveva permesso loro di giocare con le costruzioni sul tappeto del salotto, la bambina lo aveva aiutato a rubare il sacchetto dei biscotti e glieli aveva lasciati mangiare tutti senza sgridarlo o fare la spia con la mamma quando poi aveva avuto male al pancino ed era andato a dormire nel lettone per farsi consolare.
	Poi, quando si erano vestiti tutti eleganti per andare a trovare i nonni, Gemma si era messa su un vestitino blu con disegnati dei fiorellini e sembrava una principessina delle favole; senza contare che, essendo la sua sorella più grande, lo coccolava sempre e lo aiutava a pulirsi quando si sporcava con il cibo o con i pennarelli colorati.
	Le voleva bene, anche se gli dava un po’ fastidio quando trattava lui ed Harry come i suoi pupazzetti con cui giocare o quando disegnava fiori o cuoricini sulle loro facce perché voleva imparare a truccare la gente.
	Fu però dopo una settimana, un mattina in cui tutti e tre si erano nascosti dentro l’armadio grande del sottoscala per parlare di tutto ciò che gli passava della mente – Harry parlava solo di tartarughe, così Niall gli aveva messo una mano sulla bocca per zittirlo -, che l’irlandese capì quanto Gemma fosse davvero un mito e che l’avrebbe amata per sempre, perché era intelligente e poteva fare cose che a lui non erano mai state permesse.
	“Mi piacciono i capelli gialli! Mia mamma li aveva gialli ed il giallo è il colore dei girasoli e della felicità! Così, da grande, prenderò un pennarello e mi tingerò i capelli!”, a fine frase guardò male Harry perché aveva iniziato a leccargli la mano.
	“Si dice biondi! I capelli gialli sono biondi! E non si usa il pennarello, ma una crema; una volta ho aiutato zia Lou a farlo!”, zia Lou non era una vera zia, ma tutti la chiamavano così perché le volevano bene e li coccolava come se lo fosse. Aveva i capelli