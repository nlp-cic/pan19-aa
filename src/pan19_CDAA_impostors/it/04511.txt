sonno tranquillo. Ti ho scostato i capelli dalla fronte imperlata di sudore. Hai fatto una smorfia. Sembravi implorare che una qualche tortura finisse.Sharon è tornata a chiedere di te. Sembra così grande nonostante il suo corpo abbia smesso di crescere. Ricorda tanto sua madre, nella cura che ha per te quando crede che tu non te ne accorga. Devo ricordarmi di raccontarti che cos’è successo quando siete arrivati qui. Lady Rainsworth ti ha affidato a Sharon-sama. Proprio così. L’ha guardata e le ha detto di badare a te. Aspetto di sentire la tua risata sincera, aspetto di subire i tuoi scherzi. Sono più gestibili, più familiari di questo tuo viso stanco. Mi fa paura pensare a quanto serbi nel tuo cuore, nei tuoi ricordi. Vorrei che mi considerassi un confidente, un amico, vorrei che ti liberassi dei fantasmi del tuo passato. E ti conosco al punto da sapere che ignoreresti il mio invito ad alleggerirti l’anima da quel peso, come se ti avessi semplicemente offerto una fetta di una torta che non incontra i tuoi gusti.Sei stato il mio primo amico, Xerx. Anche se all’inizio ero solo io a considerarti tale. Poi, una sera, al mio stanco e solito invito a bere una camomilla prima di dormire, hai risposto di sì. Chissà se per te quel ‘sì’ ha lo stesso valore. Forse hai ragione a dire che sono troppo sensibile, perché vedere l’uomo che mi è stato vicino per tutti questi anni, qui, addormentato e sofferente--- Ho deciso che, quando tutto questo sarà finito, quando torneremo insieme a Reveille e alla Pandora, chiederò a qualcuno della divisione scientifica di studiare qualcosa per te, per i tuoi occhi. No, non mi rassegno. E credo che non ti dirò niente fino a che non avrò in mano qualcosa, o potresti prendermi in giro, ancora una volta.Hare dice che stai viaggiando nel tuo sonno buio… Dove sei, Xerx?Mi sono accorto di non aver mai avuto la giusta occasione per dirti--- non è vero. Di occasioni ce ne sono state, ma mi è mancato il coraggio. Alla festa di Isla Yura, ad esempio. Ammetto di averti dato il buon consiglio di parlare a Sharon-sama considerandola un’adulta senza realmente credere che mi avresti dato ascolto. E invece l’hai fatto, sfuggendo dalle mie dita prima che potessi rivelarti quelle parole, per andare da lei…E ora? Io… Avrò occasione per dirti tutto prima che le cose cambino? Non so nemmeno se è già tutto diverso, se tu e Sharon-sama…“C’è sempre posto per te”, mi hai detto, una volta. Non ho mai smesso di pensarci, di fare affidamento su questo pensiero, fermo e sicuro. A volte vorrei poter tornare indietro, vorrei poter avere il coraggio di guardarti negli occhi e dirti che sì, sei importante, e che anche per te ci sarà sempre posto, nel mio cuore.Forse… Se ti svegliassi, adesso, se mi guardassi cercando la mia mano, proprio adesso, forse avrei il coraggio di sussurrarti quello che non ti ho mai detto. Sheryl-sama mi ha raccontato che cos’è successo con i Baskerville. Una volta ho letto che ci si accorge di tenere davvero a qualcuno quando lo si perde… Io ho avuto così paura di perderti che credo di aver realizzato tutto adesso.Qui, ora, mi rendo conto di essere innamorato di te.

 

 





Illustrazione:



Artemisia & Amore on DeviantART



E’ buffo che il primo e più vivido ricordo che ho di voi siano le vostre mani. Le dita affusolate, le unghie ben curate, la pelle morbida, morbidissima, della nobiltà. Tutto in quelle mani lasciava intravedere un frammento della vostra essenza. Danzavano con grazia sulla tela da ricamo. Indicavano con impudenza tutto ciò che attraeva la vostra attenzione. Ed erano delicate, appena un soffio o un fremito d’ali di farfalla, quando si posavano sui miei occhi. O sul mio occhio, per essere più precisi, ma a voi non importava che fossi sfigurato. Continuavate a coprirmi entrambi gli occhi, e sussurrarmi all’orecchio: “Una caramella per un tuo pensiero”.
 
Ricordo ancora il profumo di lavanda dei vostri polsi pallidi e sottili. E il sussultare del mio cuore, quando, alla risposta: “Pensavo… A voi…”, quelle dita fragili si trasformavano in elegante sensualità, insinuandosi tra i miei capelli, costringendomi a reclinare la testa fino a incontrare il vostro seno.
 
“A me… A noi?”.
“A voi. E alla bambina”.
 
Nonostante non potessi vedere, immaginavo vividamente la vostra espressione imbronciata. Sentivo il vostro corpo in tensione, le vostre dita piccate che mi stringevano i capelli, tirandoli in una vendetta infantile. Mi domando se lei si sia mai accorta di somigliarvi anche in questo.
 
“E a noi non pensi, cavaliere?”
“Non è concesso, mia signora. Non oserei”.
 
Mi lasciavate andare, allora. Mi passavate davanti, e mi rivolgevate uno di quei vostri sorrisi misteriosi, minacciosi e dolcissimi allo stesso tempo. Poi vi sedevate ai miei piedi, posavate le dita lunghe e sottili sul dorso della mia mano, una leggera pressione, e d’un