
 
 



 




 




-
Congratulazioni -. Le esce dalla bocca in un tono
calmo e neutrale, come un semplice dato di fatto, e in effetti
è la cosa più
banale che potesse dire durante il loro piccolo party post-gara.
L’effetto,
però, è un po’ rovinato
perché non riesce a distogliere lo sguardo e sente le
guance scottare.




Più
lo guarda – guarda le dita lunghe e snelle che
terminano in unghie coperte di smalto chiaro, le ciocche fasulle che
ricadono
morbide e scure sulle spalle bianche e un po’ troppo larghe,
la stoffa lucente
che si tende su un petto troppo piatto – e più si
convince che solo un
austriaco poteva fare qualcosa del genere e vincere. E
che il
suo amico avrà l’ennesima ragione per vantarsi del
proprio genio musicale,
adesso.




Beh,
Polonia forse avrebbe potuto provarci mandando al
posto delle sue ragazze
slave qualche ragazzino
sbarbato e
sottile, conoscendolo, ma i suoi concorrenti non avrebbero avuto la
stessa
grazia e non sarebbero riusciti a conquistare tutti in quel modo. E
nemmeno la
gonnellina che Feliks stesso ha deciso di indossare stasera ha lo
stesso
effetto su di lei – non è niente di
così inaspettato e così stranamente intrigante,
su di lui.




Dietro
le lenti degli occhiali, le iridi violacee di
Austria scintillano di compiacimento, anche se le labbra sottili si
tendono
appena all’insù sopra la barba finta.
– Danke –
le dice, e
poi, come dopo un pensiero improvviso: - Quello con la macchina
fotografica era
tuo fratello?




Germania
sospira e si passa una mano tra i capelli,
imbarazzata per il solito comportamento da idiota di Prussia.
– Non ti
permetterà mai di dimenticarlo. Mi dispiace –
sospira. Non che non possa
costringere Gilbert a
sbarazzarsi di quelle foto compromettenti, facendo
quegli occhioni dolci da sorellina indifesa che per qualche assurda
ragione
riescono ancora ad ingannarlo o prendendolo a calci nei punti giusti
– il vero
problema è che, a pensarci bene, non vuole.




-
Sto supportando la mia candidata - che, tra l’altro,
ha appena vinto. Pensa forse che dovrei vergognarmi per questo? -. Le
labbra di
Austria si stirano per un attimo solo in una smorfia severa di
disappunto, e un
sopracciglio fine si inarca delicatamente – e Germania
è sorpresa di non vedere
nessuna traccia d’imbarazzo sul suo viso.




Più
lo guarda e più pensa che, in mezzo alla folla
festante di Nazioni sovreccitate e abiti sgargianti che li circonda,
per quanto
sembri assurdo, Austria è davvero l’unico che
può fare qualcosa del genere e
mantenere la stessa dignità – la stessa regalità,
le viene in mente
mentre si sofferma un po’ troppo sulla sfumatura rosata della
sua bocca, sulla
curva pallida ed elegante del suo collo – di tutti i giorni.
Quella sua aria da
vecchio gentiluomo distaccato e pieno d’onore e di savoir
faire dovrebbe
stridere con quell’abito, con quella barba ridicola, con il
trucco scuro che
gli cerchia gli occhi – eppure, non ci riesce.




Germania
si schiarisce la gola. – Non pensarci. Sai
com’è fatto – dice, e poi pensa che
dovrebbe dire qualcosa di più, ma lei non è
mai stata brava con la gente e non ha mai imparato l’arte
delle chiacchiere
frivole. Si sistema meglio la giacca bianca e già
impeccabile, tanto per fare
qualcosa, e rimane in silenzio.




Alla
fine, semplicemente, si salutano. Germania gli fa
le sue congratulazioni di nuovo, Austria le accetta ancora con cortesia
e poi le
dà le spalle per andare a cercare Ungheria o Svizzera.




Germania
sta cercando in tutti i modi di non fissare
le forma delle gambe snelle che intuisce dietro alla stoffa del
vestito, quando
l’altro si gira di nuovo, solo per un momento. E sorride.
– Ah, Germania – le
dice, rilassato e casuale, la sua voce troppo bassa per
quell’aspetto che si
abbassa ancora un po’ di più diventando un
mormorio cospiratorio: - Ho vissuto
con Elizaveta per qualche secolo, so riconoscere certi segni. Vediamoci
in
albergo, dopo.




E
poi si volta di nuovo, e la lascia lì da sola ad
arrossire e scuotere la testa e negare verità che conoscono
entrambi.




 




 

