e le sue dinamiche, come potevano sapere che l'equivalente di un grosso tornado non stesse per disintegrarli? Che l'entropia non avrebbe ridotto in piccole particelle tutto e poi inglobato quelle piccole particelle, la polvere di cui erano fatti?

Si alzò in piedi di scatto, divorato dall'ansia. Era come se potesse fisicamente qualcosa rosicchiarlo dall'interno, qualcosa che gli rendeva scomoda la sua stessa pelle come una tuta due volte più larga, come se qualcosa di strisciante avesse cominciato a separarlo da dentro, epidermide dai muscoli, muscoli dalle ossa.

E poi sarebbe stato solo polvere, polvere, polvere.

Tutto quello di cui era fatto e quello che pensava e che aveva fatto e che era e che...

Si alzò in piedi e cominciò a battere a palmi aperti sulle sbarre d'acciaio, urlando fino a sentirsi scorticare la gola, fino a che il fiato non gli si esaurì soffocando il suo cervello, e allora alternò urla più brevi, sperimentò con urgenza diversi timbri. La sensazione era la stessa di sempre.

Il clangore delle sbarre si spegneva nel momento in cui si era sempre spento, non un secondo di più né di meno, la sua voce era sempre lo stesso ululato disperato.

Si lasciò cadere di nuovo, ansimando. E sorrise.

No, era ancora tutto a posto.

 

All'uscita, Alana e Will incontrarono di nuovo Hannibal, intento ad ammirare un quadro dipinto da uno dei degenti, un cavallo impennato con parecchi errori anatomici, ma abbastanza carino da essere stato esposto; doveva essere stata una concessione del precedente gestore dell'ospedale perché di solito Chilton distruggeva qualunque cosa venisse prodotta dai pazzi.

Will lo salutò alzando una mano, in tono mogio

«Dottor Lecter...».

Hannibal sorrise. Amava il modo in cui Will pronunciava quelle parole, quasi saltando la c nel suo cognome. Dottor Letter.

«Will» Chinando la testa, lo psichiatra ricambiò il saluto, poi si avvicinò ad Alana e le passò un braccio intorno alle spalle, chinandosi un po' per farlo: lui era alto un metro e ottanta, lei molto, molto di meno.

La dottoressa Bloom si strinse a lui

«Che cos'è tutta questa confidenza?» scherzò, dandogli un colpetto con il gomito

«Siamo colleghi. E amici»

Will tossì per nascondere un sussurrato “e amanti”. Hannibal non riuscì a sentirlo, ma Alana si e lo fulminò con lo sguardo.

Will fece un sorrisetto malizioso. Hannibal parve preoccuparsi

«Hai preso freddo, Will? Non avrai di nuovo la febbre?»

«La febbre?» con un risolino nervoso, distolse lo sguardo «No, proprio no. Non ho mai avuto problemi con il freddo. Era solo un colpetto di tosse»

«Ha detto “e amanti”» lo denunciò ad alta voce Alana.

Hannibal annuì «Se lo ha detto, lo ha fatto tossendo»

«Si sarà strangolato con la propria saliva» scherzò la dottoressa «Dopotutto può capitare, pensando a noi. O no?»

«Certo che può capitare. A te capita».

Will rise

«Dottoressa! Ma che cosa vengo a sapere dal tuo collega?»

«Soffro di ipersalivazione!» esclamò lei, puntandogli l'indice contro il petto e allontanandosi bruscamente da Hannibal «Può capitare a tutti! È un disturbo autentico, non sbavo sugli uomini!»

«Nessuno lo ha detto»

«Lo stai pensando però»

«Non dico si e non dico no» Will si strinse nelle spalle «Quindi pensi spesso al dottore...»

«A tutti e due» lo corresse Hannibal «Insieme».

Quelle parole parvero colpire Will, e non del tutto positivamente. Con le sopracciglia aggrottate, fissò la faccia ossuta del suo psichiatra... come faceva a sapere cose del genere? Alana gli confidava le proprie fantasie? E perché ora lui glielo diceva? Non gli stava suggerendo qualcosa, giusto?

«Comunque, miei cari amici» Hannibal si scostò un lembo della giacca per estrarre qualcosa da una tasca interna «Ho qui un paio di biglietti per un evento davvero interessante a Wolf Trap, così non dovrai spostarti molto di casa, Will...»

«Intendi il teatro nel bosco?».

Il teatro nel bosco era una delle grandi attrattive di Wolf Trap: la Virginia aveva meravigliose, maestose, foreste e un'associazione culturale aveva deciso che sarebbe stata un'ottima idea mettere in scena rappresentazioni di ogni genere all'aperto. Will partecipava a quel genere di eventi, anzi, a dire il vero erano gli unici eventi organizzati da esseri umani a cui lui partecipasse. Non gli piaceva andare all'opera, con tutti quei tipi snob, e non gli piaceva il cinema, con il suo buio claustrofobico e il volume troppo alto, però qualunque cosa fosse messa in scena sotto un tetto di rami, con il vento fresco ad accarezzarti la faccia e la possibilità di scappare via in qualunque momento, valeva la pena di essere visto.

Alana sollevò un sopracciglio

«Nel bosco?»

«Si» Spiegò Will «A Wolf Trap mettono in scena storie all'aperto. In mezzo ai boschi. È davvero fantastico. Una volta ho visto “Sogno di una Notte di Mezza Estate”. Ha tutto un altro fascino se l'ambientazione è autentica e non fatta di cartone»

«Non nutro alcun dubbio al riguardo. E quindi quando si va?»

«