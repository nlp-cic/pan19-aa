punto di vista, ma sapere che ad appena un passo ci sia Harry, che stia ascoltando gli stessi commenti, gli fa venire la pelle d'oca.

Perrie gli cinge i fianchi con le gambe, abbandonando la testa all'indietro e infilandosi una mano tra i capelli, e la musica cessa nell'istante in cui apre le labbra per esalare un gemito completamente falso ma che fa andare in visibilio i clienti. La fine dell'esibizione viene accolta come sempre con applausi e fischi e grida di apprezzamento, ma Louis si sente quasi sporco quando si alza e aiuta la sua partner a fare lo stesso; banconote di vario taglio sono subito gettate sul palco, e come dopo ogni serata i due spogliarellisti si avvicinano al bordo per farsi infilare il denaro negli slip dai clienti più intraprendenti.

Louis sente lo sguardo di Harry addosso quando il ragazzo più ubriaco del gruppetto vicino al suo tavolo allunga qualche banconota nella sua direzione, facendogli cenno di andargli più vicino, e ingoia a vuoto quando le dita appiccicaticce di quello sconosciuto si fermano più del dovuto sotto il suo ombelico; riesce quasi a sentire la furia di Harry da quella distanza.

 

“Magnifici, magnifici!” esclama Nick irrompendo di nuovo nel camerino, quando Perrie si sta togliendo le ultime tracce di trucco dal viso e Louis si sta sistemando la felpa enorme del suo ragazzo sulle spalle. “Dobbiamo darvi più spettacoli insieme, siete stati assolutamente magnifici!” continua, battendo le mani come un emerito imbecille e facendo ridere di cuore la ragazza e sbuffare Louis.

“Lo sai che a me andrebbe benissimo esibirmi più spesso con Lou,” sorride Perrie gettando la salvietta struccante nel cestino e spegnendo le luci dello specchio. “Avere un partner fidanzato e per di più gay è il sogno di ogni spogliarellista fedele al suo ragazzo,” aggiunge con una risata, prima di allungarsi per baciare una guancia a Louis ed uscire dal camerino.

“E a proposito di fidanzati, Lou, Harry ti aspetta al bar,” annuncia Nick, lanciandogli un'occhiata che non può preannunciare niente di buono quando il ragazzo si volta a guardarlo. “Ha l'aria di essere piuttosto incazzato,” conclude, voltandosi e uscendo a sua volta dal camerino senza aggiungere una parola.

Louis sospira sconfitto: la vita è decisamente ingiusta con lui.

 

Ha le braccia incrociate sul petto e gli occhi puntati fuori dal finestrino, e i dieci minuti in macchina dal locale al loro appartamento non gli sono mai sembrati così lunghi: Harry non ha detto una parola quando l'ha raggiunto al bar e gli ha perfino voltato la faccia quando ha tentato di salutarlo con un bacio, e fino ad ora ha tenuto la bocca chiusa e le mani talmente strette intorno al volante da far sbiancare le nocche. Louis ha quasi paura di arrivare all'appartamento, non ha mai visto Harry così furioso e non ha la più pallida idea di cosa aspettarsi quando il suo ragazzo si lascerà andare.

 

La porta d'ingresso non si è ancora chiusa alle sue spalle, quando Harry lo schiaccia contro la parete e comincia a baciarlo con una foga nuova e terrificante: gli morde forte le labbra, spingendo senza preamboli la lingua contro la sua, e le sue dita gli stringono talmente tanto forte un braccio e un fianco che Louis è sicuro che, quando avranno finito, la sua pelle sarà ricoperta di lividi.

“Sei mio,” ringhia Harry contro la sua bocca, infilando una mano sotto la sua maglietta per graffiargli il ventre, come a marchiarlo, mentre l'altra risale sulla sua nuca. “Mio, Louis, mio,” continua, tirandogli i capelli e abbassando la bocca per morderlo con forza sulla gola.

Un gemito sfugge dal controllo di Louis prima che riesca a fermarlo, un verso tra il dolore e il piacere che non aveva mai sentito prima: è spaventato dall'aggressività del suo ragazzo, ma non può negare che questo lato nascosto di Harry lo ecciti. Non è nemmeno così strano, perché ha sempre avuto un debole per l'essere completamente dominato dal proprio compagno, ma il fatto che sia Harry - Harry, quel ragazzo che l'ha portato a mangiare fuori almeno cinque volte prima di decidersi a dargli la buonanotte con un bacio, quel ragazzo che gli ha comprato un bouquet di rose rosse dopo il primo mese insieme, quel ragazzo che l'ha sempre trattato con una delicatezza eccezionale anche nei momenti più focosi della loro relazione - a perdere il controllo in questo modo... Louis non ha nemmeno la forza di mentire a se stesso, è una delle situazioni più eccitanti in cui si sia mai trovato.

 

Lo schiaffo di pelle contro pelle è l'unico suono costante nella camera da letto, e Louis stringe i denti da quando hanno iniziato perché nonostante tutto il modo in cui Harry lo sta prendendo fa male e non può negarlo: non è più abituato a questa aggressività, non è più abituato alle sculacciate e ai morsi e ai graffi e ad essere preso quasi a secco. Harry è così diverso dal solito che quasi gli viene voglia di piangere, quando lo sente per l'ennesima volta strisciare le unghie sulla pelle rossa e sensibile della sua schiena per marchiarlo ancora, e ancora, e ancora, spingendosi nel suo corpo senza controllare nemmeno una volta come si senta, se questo nuovo approccio gli piaccia, se