posto.

In questo momento? Lo è il ragazzo di nome Stilinski. 

Jonathan ha visto Stiles girare lì attorno frequentemente, almeno tre volte a settimana, da quando Hale si è trasferito. La scorsa settimana, però, Stiles è andato a trovarlo ogni singolo giorno. 

Nel pomeriggio, Jonathan vede Stiles nell'atrio. È appesantito dalle borse della spesa, e sta lottando con la maniglia della porta delle scale (Stiles non ha mai più usato l'ascensore, non dalla volta in cui è rimasto intrappolato) quando uno dei sacchetti si rompe e il contenuto rotola ovunque. 

Stiles impreca e si accovaccia a raccoglie i prodotti che sono caduti. Una bottiglia di medicinale rotola fino ai piedi di Jonathan, che la raccoglie. Sciroppo per tosse e raffreddore, legge sull'etichetta.

Jonathan zoppica verso Stiles. "Hale ha il raffredore?" chiede.

La testa di Stiles scatta verso l'alto. "Cos – Salve, signor Constantinople!" Prende la medicina dalle mani di Jonathan. "Grazie." Stiles si alza in piedi, riaggiustando le borse.

"In realtà, Derek ha avuto l'influenza," dice Stiles. 

"Quindi tu hai bisogno delle medicine per il raffreddore?" chiede Jonathan scettico, sollevando le sopracciglia.

"Uh, aveva quasi finito i farmaci per il raffreddore," dice Stiles, "E... chi può mai sapere quando si possa averne bisogno?»

Jonathan non ha bisogno di ascoltare i battiti cardiaci per sapere quando qualcuno gli sta mentendo. Indipendentemente da ciò, non lo fa notare a Stiles; comprende quando un uomo è semplicemente troppo imbarazzato per ammettere di essere stato completamente battuto. Jonathan stesso era così con Lucy, prima che lei morisse. 

Jonathan allunga un braccio e apre la porta per Stiles. "Prenditi cura del tuo uomo," dice a Stiles. 

Il volto di Stiles arrossisce. "Sì, signore," dice e sparisce nella tromba delle scale. 

Jonathan non è completamente sicuro se “signore” sia stata una presa in giro o meno, ma lascia correre. Dopotutto, Stiles ha un uomo malato di cui occuparsi e Jonathan non vuole mettere i bastoni fra le ruote a qualcuno che è così chiaramente preoccupato per Derek. 


IX.


Paul sta ridipingendo la sua porta di ingresso quando la voce di Stiles riecheggia su per le scale. Sta ridendo, parlando con qualcuno, e quando la voce che risponde non è il distinto brontolare di Derek, Paul si ferma e guarda verso la tromba delle scale.

Emerge Stiles, stringendo una racchetta da lacrosse, con un ragazzo ispanico leggermente più basso che lo segue. Anche il ragazzo ispanico sta stringendo una racchetta da lacrosse, e Paul scoppia in un largo sorriso. 

"Stiles! Chi è il tuo amico?" chiede Paul.

"Ehi, Paul," dice Stiles, avvicinandosi e battendogli una mano sulla schiena. "Questo è il mio amico Scott."

"Ehi," dice Paul porgendo la mano, "Io sono Paul."

"Scott», dice il neo battezzato Scott, e Paul annuisce in stile "fratello”. Scott dà l’impressione di essere un tipo alla mano.

"Scotty e io ci conosciamo da molto tempo," dice Stiles. "Giusto, Scott?"

"Dalla scuola elementare," conferma Scott. 

"Dopo i pannolini, ma prima dell’apparecchio per i denti!"

Paul ride. "Giocate a lacrosse?"

"Dalla scuola superiore," dice Scott. 

"Ero più uno scalda panchina che un giocatore," dice Stiles, "ma Scott era capitano."

"Co-capitano," lo corregge Scott.

"Ma poi Jackson si è trasferito a Londra."

"Tu giochi?" chiede Scott a Paul.

"Sì," dice Paul, "Ho giocato per tutto il college, alla Brown."

Scott fischia, e Stiles annuisce. "Impressionante," dice Stiles.

"Dovremo giocare qualche volta," suggerisce Scott.

"Assolutamente! Conosco alcuni ragazzi a cui andrebbe di essere tirati dentro per una partita."

Stiles guarda accigliato la porta di Paul. «Amico, perché dipingendo?»

Paul si gratta la nuca, imbarazzato. "Ah, la mia ex si è ubriacata un po’ la scorsa notte," spiega. "Ha deciso di venire qui e ridecorare la mia porta con dei genitali maschili."

Scott e Stiles sussultano simultaneamente. "Ouch," dice Stiles.

Paul alza le spalle. "Andrà tutto bene. Solo non ditelo all'amministratore, okay?" Scott annuisce, e Stiles fa un saluto con due dita, aggiungendo, "Parola di scout!"

Scott si acciglia. "Da quando sei stato un boy scout?"

"Da mai. Lo sai"

Paul ride, e Stiles gli rivolge un largo sorriso prima di girarsi verso Scott. "Dovremmo andare. Derek ci sta aspettando."

"Dio non voglia che facciamo irritare Derek," dice Scott ruotando gli occhi.

"Andiamo, Scott, lo sai perché ha sempre il pepe al culo."

Paul sorride e scuote la testa fra sé e sé mentre Scott e Stiles scompaiono nel 9B. Cavolo, la vita era così noiosa prima Derek e Stiles si trasferissero lì.


X.


La cosa più eccitante della festa di compleanno dell'amministratore non è il cibo, la torta o la conversazione. No, per Jade, la cosa migliore è il posto: l'appartamento di Derek.

È molto più spartano