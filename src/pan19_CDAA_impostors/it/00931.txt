morte, per questo deve tornare a Grande  Inverno: per non diventare un ostacolo fatto di dolcezza e disperazione, una  melma in cui impantanarsi, per un figlio, è troppo facile. La trappola perfetta  del gioco dell'amore. Per questo, lui, ha sempre preferito la spada alle donne.  O forse non ha mai incontrato quella giusta, che mette da parte i canti e le  chiacchiere per fare spazio all'azione. Esistono donne così, nei Sette Regni?  Ha rubato i baci delle puttane di Grande Inverno, ne ha pagato i corpi e i  servizi, ma era un modo per diventare adulti, per avere un battesimo di fuoco e  sentirsi finalmente grande come suo padre. L'amore non si compra, è come una  guerra: devi saperlo conquistare, e vincerlo. 

 

È lord di Grande  Inverno, il piccolo Bran, e attende il ritorno di suo fratello, la testa di  Joffrey Lannister piantata su una picca e l'onore di suo padre riscattato.  Grande Inverno è bloccata nella stasi di un niente, l'esistenza e la speranza  entrambe appese alle zampe dei corvi che, addestrati, ripercorrono le stesse  rotte per portare notizie. Siede sul seggio che un tempo ospitava suo padre, e  offre consigli e cura al popolo come fosse parte della propria famiglia. È giovane,  ma non è sciocco né avventato. Non è mai stato bravo con la spada, battuto  persino - o a ragione -  da Arya, ma forse può essere un buon  diplomatico. Forse può aiutare Robb dimostrandosi figlio di Ned Stark,  forgiato dalla neve del Nord. Rickon non si preoccupa della politica,   nemmeno ancora ha tenuto in mano una spada in metallo. Un po’ lo invidia e si  sente in colpa nel farlo, perché tutti combattono e anche lui vuole fare la sua  parte. Grande Inverno è un nugolo di lupi possenti lasciato in custodia ai  cuccioli più giovani. Sapranno governare? Sapranno reggere un attacco? Il  sonno di Bran è agitato dagli incubi. Osha non gli da risposte ma sa che mente  per proteggerlo, perché in fondo è solo un bambino. Vorrebbe già essere adulto  e poter combattere al fianco di Robb, ma anche in quel caso sarebbe confinato a  Grande Inverno. Gli storpi non sono buoni a nulla in battaglia, utili solo come  carne da macello o curatori rilegati agli accampamenti. In ogni caso non  avrebbe un seggio tra i lord della guerra e i loro alfieri. Vorrebbe essere  ancora bambino e giocare spensierato, ignorare gli incubi e scacciarli  nascondendosi tra le gonne di sua madre. Ma non può fare ne l'una ne l'altra  cosa, bloccato in un istante senza fine, in bilico tra due mondi, come se fosse  in procinto di gettarsi al di qua o al di là della Barriera ma il vento lo  reggesse in precario equilibrio sul confine, rendendogli impossibile lasciarsi  cadere. È frustrante l'attesa di notizie dal fronte o della sorte delle sue  sorelle. La cometa è comparsa all’improvvisa e perdura nel cielo come un  segnale nefasto, anche se lui non ha avuto incubi che la riguardano. È l'occhio  degli dei sul mondo e se  ne stanno lì, a  fissare formiche che si divorano a vicenda, indifferenti. Bran non può che  osservare di rimando sbirciando il futuro, tra le pieghe strappate dei suoi  sogni che si affacciano, come finestre dai vetri infranti, sulla realtà che li  sta attendendo. Un giorno sarà davvero utile alla sua famiglia? Lo vorrebbe con  tutto sé stesso, ma per ora non può che osservare.
  E attendere.


  Jon Snow è un cucciolo bastardo, ma fedele. Quando il corvo porta notizie dalla  guerra, morde il freno e cerca una risposta in antichi dei ormai muti. Vorrebbe  combattere al fianco di suo fratello, ma il giuramento lo vincola alla Barriera  e ad altri fratelli, non di sangue ma di lama. Il pensiero corre a Robb e  all'esercito che lo sostiene. Si, lui sarebbe un buon re per tutti i Sette i  Regni. Qualunque Stark lo sarebbe. Parla con il cuore, non con la spada. Il  giovane Snow è immacolato e ingenuo come la prima neve caduta oltre la Barriera,  per questo motivo è diventato Attendete. Il cuore è una bestia che non puoi  governare, che non si fa ammansire né addomesticare. Lotta e si divincola ma  non puoi zittirlo. Grida così forte da mettere a tacere persino la ragione. È  un cucciolo non voluto, ma amato dai suoi fratelli. L'unica a non averlo mai  accettato è stata lady Catlyn ma come biasimarla? L'ha sentita in modo chiaro  la sua rabbia, repressa per anni, colpirlo come il migliore dei fendenti:  dritto al cuore. 
  "Dovevi esserci tu al posto di mio figlio"  sembravano gridargli tutte le lacrime di quella donna che, nonostante tutto, ha  amato come se fosse la sua vera madre, fingendo la fosse per sentirsi uguale a  tutti gli altri. Hanno condiviso l'umiliazione di essere l'emblema dell'umanità  di Eddard Stark ma lei questo non l'ha mai compreso. Avrebbe davvero sostituito  Bran in quel letto, afferrare la sorte che l’ha colpito e fare cambio con il  proprio destino per assicurargli una vita differente, ma non può farlo. Il  cielo dalla Barriera sembra vicinissimo. Pare di essere sulla punta del mondo,  e se