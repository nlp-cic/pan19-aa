pose fine alla telefonata, ma rimase a fissare il display del cellulare, inebetito. Quando tornò in salotto trovò Mary ancora intenta a sferruzzare strane scarpine amorfe. I ferretti si muovevano tra i suoi polpastrelli il minimo indispensabile e il gomitolo di lana sul pavimento ne seguiva i movimenti.

“Indovina chi era?”

Mary sollevò lo sguardo dal lavoro. Valutò l’espressione sul suo viso con una rapida occhiata e ricominciò a lavorare. “Non era Harry.”

John si lasciò cadere a peso morto nella poltrona accanto alla sua. “Era Lestrade.”

“Greg? Cosa voleva?”

John si sfregò il mento. “Pare che Sherlock e Molly abbiano litigato alla Centrale, la settimana scorsa. Secondo Lestrade, Sherlock ha mostrato i sintomi di una reazione di gelosia in piena regola.” La sua voce doveva suonare così esterrefatta e smarrita che Mary si astenne generosamente dal fare commenti.

John alla fine se ne accorse. “Non dici niente?”

“Certo, che era anche ora.”

“Cosa?” John strabuzzò gli occhi. “Tu te ne eri accorta?”

Mary posò i ferretti sulle gambe. “Caro,” sorrise con indulgenza, “Sherlock non è l’unico a saper guardare attraverso le persone.”

“Cosa facciamo?”

“Noi? Assolutamente nulla.”

“Ma-“

“John”, disse Mary con forza. “In questo momento quei due stanno venendo a patti con i loro demoni personali. Non abbiamo alcun diritto di intervenire.”

“Alcun diritto? Sherlock è il mio testimone di nozze e Molly mia amica. Credo di avere ogni sacrosanto diritto ad intervenire e preoccuparmi!”

“Organizziamo una cena”, propose Mary. “In fondo dobbiamo inaugurare la casa. Osserviamo la situazione di persona e poi decideremo sul da farsi.”

John si sporse oltre il bracciolo della poltrona. Le prese il volto e le baciò la fronte con dolcezza. “Ti amo, Signora Watson.”

Mary sorrise, gli accarezzò la mandibola. “Lo so.”

 

 

*

 

 

“Dottoressa Hooper.”

Molly distolse lo sguardo dalla provetta che aveva in mano, che posò con cura insieme alle altre e al dispensatore. Riconobbe l’infermiera che era appena entrata e le sorrise. “Mi dica pure, Hanna.”

“Mi dispiace interromperla, ma c’è un uomo all’ingresso. Chiede di lei.”

Molly espirò, serrò le mani attorno al bordo del bancone da lavoro. “Per caso ha i capelli neri e indossa un completo scuro?”

L’infermiera aveva un’aria dispiaciuta. “Non è il signor Holmes, Dottoressa. Credo che sia il suo amico, il Dottor Watson. È stato molto gentile. Mi ha detto che si rende conto che è orario lavorativo e che non intende disturbarla, che è una cosa che richiede pochi minuti.”

Molly ricacciò la delusione, si accorse di riuscirci con facilità. “Molto bene. Lo faccia passare.” Si voltò verso Bill per dirgli che andava in pausa e decise di aspettare John nel corridoio per parlare in maggiore tranquillità.

Poco dopo lo vide arrivare.

Conservava ancora tracce di abbronzatura ed era raggiante, con gli occhi luminosi. Le andò incontro sorridendo. “Molly, ciao. Scusa se ti disturbo al lavoro.”

Molly sminuì, si ficcò le mani in tasca. “Nessun problema. Com’è andata la luna di miele?”

Da grande che era, il sorriso di John si fece sconfinato. “Magnificamente, grazie. È un periodo fantastico. Anche per Mary. Le nausee non sono ancora iniziate.”

Le implicazioni colpirono Molly come un pugno e non seppe neppure perché. Era normale che John e Mary mettessero su casa, formassero una famiglia; più che normale: naturale. Lo stesso ne fu sbandata. Si chiese cosa provasse Sherlock al riguardo, se fosse ferito o disorientato dalla nuova prospettiva. Nella sua mente era scontato che lui sapesse; comune credere che l’avesse perfino dedotto. Ritornò in sé l’istante successivo, in tempo per rivolgere a John il sorriso più sgargiante che le riuscì di indossare. “John, è una notizia meravigliosa! Congratulazioni!”

“Grazie. Mary mi ucciderà. Avrebbe voluto che fosse una sorpresa.” John ammiccò. “Per la cena, sai.”

“Di cosa parli?”

“Il motivo per cui sono qui. Stiamo organizzando una cena di inaugurazione. Solo gli amici più stretti. Posso contarti?”

Molly esitò. Accettare significava trascorrere un’intera serata a stretto contatto con Sherlock, perché lui sarebbe stato presente, poco ma sicuro. “Io… non lo so, John. Mi piacerebbe, ma-“

John fraintese la sua indecisione. “Ovviamente l’invito è esteso a Tom”, si affrettò a chiarire, sperando di farle piacere.

“Tom è molto impegnato in questo periodo”, disse lei, atona.

“Mi dispiace, ma sul serio, Molly, ti sto pregando.” John la guardò con calore, amichevole come sempre. “Non sarebbe la stessa cosa senza di te.”

E Molly si arrese, finalmente sorrise. “Immagino di non poter rifiutare.”

 

 

*

 

 

“Sherlock, sii gentile. Accompagna Molly alla stazione. A quest’ora non è il caso che giri da sola, ti pare?” Mary gli scoccò un’occhiata eloquente.

Sherlock fece una smorfia. “Non ne vedo il motivo.”

Molly, che aveva già indossato il