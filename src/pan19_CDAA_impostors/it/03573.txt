immaginare.Dopo giorni di prigionia, i miei pensieri erano passati dalla consapevolezza della lentezza delle trattative al desiderio di rivedere lei e non mio marito, mentre pensavo alle nostre reciproche storie fatte di incredibili ingiustizie e di attese interminabili.In un certo senso, mi sentivo in colpa e in fondo al mio cuore avrei voluto trovare il tempo e la forza o entrambe le cose per chiederle scusa. Io, che avrei dovuto odiarla e cacciarla via in malo modo.L’avevo aggredita e spaventata solo per un banale moto di ringraziamento. Ma cosa avrà pensato di me la dama vedendomi come una tigre famelica, sul suo corpo delicato?Eppure, sentivo di non dovermi vergognare troppo, continuando a pensare e fantasticare sul fremito che l’aveva colta sotto di me.Quella notte e per le notti successive, mi addormentai con il ricordo del suo profumo rimasto sulle mie dita.I giorni passavano intatti. Sempre uguale il soffitto della tenda e l’odore di buono. Ogni mattina le schiave portavano incenso e vini, ero una prigioniera di lusso; una sorta di tigre albina da tenere in gabbia e sotto controllo, ma con garbo. La mattina del settimo giorno, cominciava un nuovo giorno di solitudine per la Signora del Fuoco, interrotta solo dall’arrivo delle donne addette a portare una tinozza per il bagno e dell’acqua.“Siamo desolate. Non è nostra intenzione disturbarvi.”Si percepivano timore e soggezione nell’intonazione della voce delle giovani mentre riempivano la vasca, lasciando il sapone.“Torneremo tra un’ora a ritirare il tutto...”Con fare sprezzante, Zhurong si avvicinò alla tinozza piena di acqua fresca e fece scivolare la mano nel liquido chiaro, fissando le due giovani ragazze che tremolavano sull’ingresso della tenda, in attesa di potersi congedare con serenità.“Il prigioniero ha bisogno di lavarsi, ché il suo odore di desiderio di libertà dà fastidio agli oppressori?!”“La Signora Yue Ying ha chiesto che voi veniate aiutata se ne avete bisogno... non sappiamo cosa volesse dire, ma ha pensato che un bagno potesse farvi star bene.”Zhurong rimase interdetta e non aggiunse altro, esibendosi in un evidente gesto di fastidio per chiedere loro di andare via. Non aveva bisogno dell’aiuto di nessuno.Rimasta sola, con l’acqua fresca ed i saponi profumati e dei vestiti puliti, una larga tunica come quella indossata dalle donne dei suoi nemici, si sentiva ancora più in trappola, ma erano due le consapevolezze che modificavano il suo umore. Innanzitutto, aveva realmente bisogno di un bagno; inoltre, quel regalo veniva da una figura che in quel momento sentiva come amica, che purtroppo non credeva di poter risentire né rivedere nemmeno nei suoi sogni, per via di quanto successo solo qualche giorno prima. Così, lentamente e con assoluto coinvolgimento, cominciò a spogliarsi ed ammucchiare le sue vesti da guerriera ad un angolo della tenda. Rimase nuda e, senza realizzare pienamente le implicazioni delle proprie considerazioni, pensò di poter in ogni caso esaudire il desiderio di Yue Ying di vedere la sua prigioniera in condizioni migliori.Scivolò nella vasca e sospirò di piacere, mentre l’acqua fresca l’accarezzava.I capelli di Zhurong, asciutti e puliti, scivolavano leggeri intorno al suo corpo. Erano ancora più luminosi di come ricordasse la signora degli Shu. Zhurong era in ginocchio, di fronte alla sua cena, e la osservava curiosamente, mentre l’altra donna si inginocchiava al suo desco e le augurava che il cibo fosse di suo gradimento.Era molto più bella di quanto la guerriera ricordasse, dopo soli pochi giorni. Il suo sguardo era fisso a terra per educazione, mentre la prigioniera pensò che Yue Ying avesse ricevuto tutt’altra educazione rispetto a quella avuta all’interno del popolo barbaro in cui era cresciuta.Con poca eleganza prese un sorso del vino che le era stato portato dalle ancelle e domandò con fare sagace: “A cosa devo una seconda visita inattesa? Il tuo signore ha richiesto altre carezze per la tigre in gabbia?”Zhurong si rammaricò con se stessa per non essere in grado di avere con quella donna così pacata una relazione meno aggressiva.Per tutta risposta, Yue Ying, forse per evitare che la servitù si facesse strane idee o semplicemente per avere maggiore intimità con l’altra, congedò le due giovani che avevano servito la cena e rimase da sola con la figlia del Fuoco.Solo in quel momento la signora degli Shu gettò un’occhiata severa verso l’altra e Zhurong, poco elegantemente racchiusa in un abito che non le era congeniale, si sentì sciocca e decisamente irritata da quello sguardo colpevolizzante.“Che vuoi? Non ti ha chiesto nessuno di tornare!”Yue Ying continuò a fissarla, incredula di fronte a tanta aggressività, ma comprensiva come solo lei sapeva essere nei confronti di un felino poco domestico.“Che c’è?”“Signora del Fuoco, domani il mio signore vi scorterà di persona dal vostro compagno, che ha accettato di scambiare i nostri compagni prigionieri con la sua signora. Rallegratevi, l’attesa è finita.”“Ah...”Aveva atteso per giorni quel messaggio, era ciò che le aveva fatto perdere la pazienza più e più volte di fronte alla realtà dei fatti; quei giorni da prigioniera, sempre uguali, sempre dipendente dagli altri… eppure, in quel momento qualcosa si presentava a lei: la