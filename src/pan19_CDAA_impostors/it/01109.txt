passi davanti a me. Incapace di reggersi sulle ginocchia si accascia al suolo scosso da quelle che immagino siano scosse elettriche. Dura forse un minuto poi rimane immobile, vivo ma privo di sensi. In quel momento oltre il mio campo visivo qualcosa attira la mia attenzione, dei passi lenti si muovo nella mia direzione e non sono preparato a ciò che sta per succedere.

 

poi mi basta stare un attimo con te che però sono sicuro di sapere che so Andrà tutto bene non può succedere niente di male mai a due come noi andrà tutto bene chi può dividere quello che siamo non può finire mai 

 

Mi sento improvvisamente investito da una sensazione che non provavo da troppo tempo, risale il mio corpo, lenta e tangibile, una carezza dal calore dolce che riaccende ogni mia terminazione nervosa lungo il suo percorso. Mi spiazza per alcuni secondi, io che ho sempre sperato che con lo scorrere del tempo non avrei sentito più niente per trovare una pace insperata, ora al contrario, percepisco con forza pressante quello che in ultimo ci ha unito, direi in modo permanente. Il Legame, ora non mi sta chiamando per costringermi a tornare da te, mi sta dicendo che sei già qui, vicino, davvero molto vicino. Dovrei costringermi a scappare, voltare le spalle e correre nella direzione opposta il più veloce possibile, rispettare la decisione che ho preso per salvarti ormai tre anni fa. Tre anni di fughe senza smettere di pensarti un solo istante, tre anni in cui non ho smesso mai di amarti.Nella mente vorticano a folle velocità i pensieri più disparati : corri lontano, non puoi metterlo in pericolo, sarà qui solo per il branco, scappa prima che lui stesso ti percepisca, non puoi farti vedere, allontanati, tienilo al sicuro, non puoi fargli questo…Il Legame punge e stuzzica ogni mio istinto, scalda la mia pelle ed urla con forza nella mia mente cercando di costringermi a dargli ascolto, e ci provo davvero, mi sforzo di combatterlo con la poca lucidità che riesco a recuperare, ma, tra i tanti, un pensiero colpisce ripetutamente la mia volontà ed ogni volta che si ripresenta è più chiaro, più convinto, più doloroso

…”ti amo” ...risuona imperioso nella mia testa e nel mio cuore con una forza tale da spezzarmi il respiro.

...Cedo.

Sei vicino, ti sento e mi basta alzare lo sguardo dalle mie mani artigliate, che nemmeno mi ero reso conto di stringere tanto, un solo piccolo gesto e tu sei davanti a me. I tuoi occhi furiosi si immergono nei miei, in un secondo l’aria attorno a noi diventa carica dei sentimenti che provi, Dio se sei furente, non ti ho mai sentito provare tanto odio. Mi stai di fronte, a soli pochi metri, e basta solo questo a ridarmi il respiro. Sei leggermente cambiato in questi anni, non di molto esteticamente, i tuoi capelli sono leggermente più lunghi, il tuo corpo ha più muscoli, ti sei definito con degli allenamenti immagino, ma sei sempre tu, solo ora sembri... più forte e non sei mai stato così adirato. Rimani immobile davanti a me e non riesco nemmeno ad avere il coraggio di abbassare lo sguardo per la vergogna per ciò che ti ho fatto, i tuoi occhi me lo impediscono.Avviene tutto in meno di un secondo, riesco solo a pensare che tu sia troppo sconvolto per muovere un passo quando in un lampo ti scagli verso di me. Un istante e il tuo pugno colpisce con violenza il mio volto. Non è il dolore a spiazzarmi ma il gesto che hai compiuto, non avrei mai pensato che ne saresti stato capace, sei perfettamente in te, lo posso vedere, sei lucido ma furente. Torno a guardarti negli occhi ed un secondo colpo mi raggiunge. Poi un terzo all’altezza del petto, quattro, cinque. Sento le ossa delle tue mani scricchiolare per la violenza dei colpi ma tu non ti fermi. Ti stai facendo un gran male ma la troppa rabbia credo non te lo faccia nemmeno sentire. Solo in questo momento realizzo davvero quanto io ti abbia ferito nel profondo, non so cosa possa esserti successo in questi tre anni ma la collera che ti muove mi fa pensare che nonostante il tempo trascorso non hai potuto ne dimenticarmi ne tantomeno perdonarmi. So di non averne il diritto, ma questo non significa che non abbia pensato ogni giorno in questi anni di pregarti per averlo se mai ti avessi rincontrato. Intorno a noi non c'è più nessuno, si sono dileguati tutti, licantropi e cacciatori, sono tornati sui loro passi portandosi dietro gli assassini catturati.Per un solo secondo ti arresti intento a riprendere fiato ed in quel momento vedo con chiarezza sul tuo viso mille lacrime che ti inumidiscono il volto. Vedere nei tuoi occhi un intero inferno di dolore quasi mi fa cedere le ginocchia, solo il mio istinto reagisce quando stai per infliggermi l'ennesimo colpo. Afferro le tue braccia saldamente per non permetterti di farti altro male. Ti divincoli mentre ti mordi le labbra per il nervoso, non ti plachi neanche un secondo, insisti nel cercare di liberarti e quasi mi sembra di sentirti ringhiare. Più cerco di trattenerti e con più forza tu provi a liberarti, mi odierai per quello che sto per fare, ma non posso permetterti di rischiare di slogarti una spalla o