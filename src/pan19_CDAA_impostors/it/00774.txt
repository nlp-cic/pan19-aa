una leggera brezza fa il resto, rendendo la permanenza a bordo piscina quasi idilliaca. Marco steso su un lettino, Marcel e Robin sistemati in quelli adiacenti, in questo momento di tranquillità ognuno preso dal proprio iPhone... chi manda messaggi su whatsapp, chi controlla i vari account sui social, chi legge le ultime notizie sportive... gli occhiali da sole ben sistemati, così che se volessero potrebbero anche far finta di fare altro e lasciarsi andare nell'abbraccio di Morfeo... il pranzo è stato abbondante, anche troppo... non che possano esistere pericoli di linea per i tre amici, Marco poi è sì in vacanza... ma diverse ore al giorno le passa insieme al fido fisioterapista che si sta occupando del suo recupero... è sì in vacanza... ma fatica volentieri e non si tira mai indietro, perchè non vede l'ora di poter correre di nuovo dietro ad una palla su di un campo di erba verde. Facebook, Instagram, Twitter... tumblr... ed ecco che spunta una foto... Marco sa che il suo giovane amico si trova in montagna, in una impronunciabile località delle Alpi, qualche giorno di relax con la famiglia... ed i fotografi lo hanno subito immortalato... lui e Ann, Mario e Ann... clicca sulla foto sperando che ne venga fuori una versione ingrandita, sperava in qualcosa di meglio... ma va bene così...






 immagine pubblicata su globoesporte.globo.com  


 

i due ragazzi sorridono, sono felici insieme, se Marco deve essere sincero con se stesso, non pensava che la storia di Mario sarebbe durata... ed invece si sbagliava... e non si meraviglierebbe se a breve gli dovesse arrivare una chiamata per ricordargli di presentarsi in una qualche chiesa di Monaco, opportunamente tirato a lucido, per le loro nozze... un lunghissimo sospiro... e qualche pensiero che come una monoposto di formula 1, sfreccia, lasciandogli per qualche istante la sensazione che le cose potrebbero andare diversamente... ma il tutto sfuma in un attimo, un altro lungo e profondo sospiro, si guarda intorno e vede Marcel e Robin sempre presi dalle loro attività... il bordo piscina si sta popolando, così come molti ragazzini che si tuffano in acqua, scherzano, giocano tra di loro, «quante ore ci sono tra noi e l'Europa???» lancia Marco questa domanda... sperando che Marcel o Robin sappiano rispondere... Marcel si gira verso di lui, «non so Marco, adesso controllo...» le dita velocemente saltano sullo schermo dell'iPhone, si muovono freneticamente, seguite dallo sguardo degli occhi che non le perdono mai di vista e basta poco per Marcel trovare il sito giusto... «6 ore Marco,» poi anticipando il biondo, controlla l'ora sullo schermo dell'iPhone, un calcolo veloce... «sono le 21 in questo momento» aggiungendo con un filo di voce « minuto più, minuto meno ». Marco felice che non sia troppo tardi in Europa e che quindi non rischi di svegliare qualcuno... allunga la mano sinistra, alla cieca, alla ricerca dell'iPhone che ha precedentemente appoggiato sul lettino... lo trova ed a memoria preme la giusta sequenza di tasti per effettuare una chiamata... Mario? Mario... «Marco!!! Che bello sentirti» il biondo non poteva sperare di essere accolto in maniera migliore... «aspetta che mi sposto,» la voce di Mario in lontananza, mischiata ad un chiacchiericcio di fondo ed al rumore di piatti e bicchieri... i muscoli di Marco si rilassano, lasciandosi andare sul lettino, il tepore dei raggi solari, quel venticello che smuove qualche ciuffo della sua chioma color limone, alcuni profondi respiri con i polmoni che si espandono al massimo, effetto Mario... perchè il giovane talento del Bayern può questo ed altro sul suo ex compagno di squadra al Borussia Dortmund... un clima di rilassatezza, le parole escono senza difficoltà, non c'è speranza di vedersi durante le vacanze... Marco se ne dovrebbe fare una ragione, sentendo la felicità nella parole di Mario, lui e Ann... Marco non è pentito di essere venuto negli States, di passare le sue vacanze a Miami insieme a Marcel e Robin... è felice di essere in loro compagnia, sono come fratelli per lui, quei fratelli che non ha mai avuto... anche se con Mario... beh... quello con Mario è un rapporto che non si può catalogare, è una cosa rarissima e irrepetibile... e saperlo lontano da lui, in fondo al cuore gli lascia comunque una piccola fitta di dolore... «eccomi, scusa ma nel salone dell'Hotel c'è un po' di confusione» «Mario, ho appena visto una foto di te ed Ann sulla neve... ma il Bayern ti permette di sciare???» «qualcosina Marco, niente di impegnativo... ma ormai ho appeso gli sci al muro e adesso sto combattendo contro un bel piatto di polenta fumante...» ed il biondo sente Mario ridere... «ti ho disturbato la cena? Mi dispiace», ma potrà mai una telefonata di Marco disturbare il suo giovane amico??? «Tranquillo Woody, tu non disturbi mai...» e poi aggiunge «lo sai?» chiede questa volta Mario, «dimmi...» risponde automaticamente Marco, mentre si accorge che la sicurezza dei minuti precedenti piano piano lo sta abbandonando... Mario gli manca, da quando si alza fino a quando non va a dormire... anche se il biondo cerca di lasciarlo fuori