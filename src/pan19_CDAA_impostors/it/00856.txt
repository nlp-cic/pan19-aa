a me. Gli occhi lucidi. Le labbra martoriate dai denti. I suoi occhi velati dalla tristezza, la sua faccia rossa per la rabbia, la sua espressione che concerna sofferenza, sono come un pugnale dritto nello stomaco, non posso farlo soffrire. Non lo merita. E’ il mio Harry, lo amo. “Non capisco.”
“Dammi un bacio.” Dice semplicemente.
“Cosa?” Urlo sconvolto. Harry. Mi chiede un bacio. Mi sta chiedendo un bacio. Non sto impazzendo. E la mente mi permette di accedere a tutta, tutta la voglia che ho di lui.
“Dammi un bacio, Boo.” Ripete con più dolcezza. “Solo uno.” E lo bacio. Di un bacio che non potrò mai raccontare alla mia famiglia, e magari nemmeno ai miei amici. Un bacio che mi fa capire che mai sono stato felice prima. E che forse mai più lo sarò così.
Le sue mani contro il mio collo. Le mie sui suoi fianchi.Fin sotto la pelle, fin dentro le ossa. 
Ed il cuore è qui a vibrare nella cassa toracica talmente forte da poterla rompere. Lo stringo, le lingue si cercano si vogliono, bramano di più. E quando lo ottengono chiedono a voce più alta. Lui è contro la porta di ferro battuto, ce l’ho spinto io. I nostri corpi si muovono a ritmo di musica, o forse è la musica che suona a ritmo dei nostri cuori. Del nostro amore. Mi ama? Impongo al mio cervello di non pensare. Goditi questo momento Louis potrebbe essere l’ ultimo. Le sue mani fredde sul mio corpo bollente. Il suo bacino spiaccicato contro il mio. Il suo respiro che si consuma in parole che non riesco nemmeno a capire. Mi avranno spinto a forza in qualche sogno, in qualche realtà che nemmeno sembra così reale, ho perso la ragione e ogni barlume di lucidità, ma soprattutto capisco di non essere soddisfatto, ed infatti dopo qualche respiro veloce mi avvento sulle sue labbra, impaziente e affamato, veloce e quasi rude, ad occhi chiusi e completamente innamorato.
“É questo che ho paura di perdere… Capito?” Appoggia la sua fronte contro le mie labbra schiuse. Avrei così tante cose da dire ma sto zitto.Sotto la pelle, dentro le ossa.
E’ questa la sensazione che si prova ad amare?
Perché non c’è stata nessuna dichiarazione, nessuna serenata e tantomeno paroloni troppo grossi per due ragazzi che non sanno cosa fare domani, chi lo sa dove saremo fra un anno? E fra due? Impossibile è pensare dove saremo fra tre.
Ci amiamo con gli occhi, con questi occhi che promettono più di mille parole, che amano più di mille persone, che gridano più di un milione di gabbiani. Perché non si può negare, perché anche il più idiota fra le persone noterebbe il modo in cui i nostri corpi si cercano, quasi indipendentemente dalla nostra volontà, come una reazione chimica che impone alla sua pelle di toccare la mia, il più a lungo possibile, e che costringe la mia a vibrare, a tremare, a ricominciare a vivere. Ed i nostri sguardi? I nostri occhi? Loro si sono sempre amati, ma parlavano d’amore in russo, o forse in greco antico. Di certo qualche lingua che non riuscirò mai ad imparare. Ma una cosa è certa il mondo è stato creato per contenere il nostro amore, per osservare i nostri corpi unirsi, le nostre bocche baciarsi e i nostri cuori battere all’unisono. Rimaniamo in silenzio, ma io sto urlando.
Sto urlando parole d’amore.
E’ lui ad interrompere il silenzio. “Ti sento dentro.”“Fin sotto la pelle, fin dentro le ossa…” Dico senza pensarci troppo, questa è da sempre la frase che associo a lui, perché ho sempre pensato a lui come a qualcosa di mio ed incredibilmente profondo. Nessuno anche allontanandomi da lui avrebbe mai potuto negarmi di amarlo. Come un organo primario senza il quale rischieresti di morire.
“Sempre nel mio cuore.” Concludiamo all’unisono, e sotto questo cielo, fra queste braccia, il sole ha cominciato a brillare più forte.
Nessun dolore, parecchie lacrime, e poche parole sotto questo cielo dove sento d’aver lasciato un pezzo di cuore.
Del nostro cuore.
 




20 Agosto 2013




“Dov’è Louis?” Chiedo preoccupato. Ho controllato per tutto il locale, sono andato nei bagni e nelle cucine. Ho controllato ogni faccia appoggiata sui divanetti, troppo sbronza solo per essere riconosciuta. Ma poi ho deciso di dare ascolto al mio sesto senso. E quello oggi è abbastanza preoccupato. Lui non c’è.
Gli altri sono nel terrazzino, Zayn si sta rullando una sigaretta, Liam è seduto su un divanetto e guarda le stelle, Niall è completamente assorto a mangiare i suoi nachos. Quella salsa piccante ha uno strano colorito. “Ragazzi ditemi dove é Louis.” Nessuno si smuove, troppo presi dalle proprie azioni o semplicemente intenti ad ignorarmi.
Non parlo con Louis dalla proiezione in sala del film. Siamo riusciti a sederci insieme. E senza nemmeno concentrarmi troppo riesco ancora a sentire la sua presenza accanto a me. Lui mi ha appoggiato una mano sulla coscia e si è avvicinato al mio orecchio. “