’uomo a cui aveva pensato nelle ultime ore.

“Oh,” il dottore sembrò colpito dal cambio di atteggiamento, ma sembrò anche…deliziato? Il viso si distese in un ampio sorriso. Di nuovo. Quanto sorrideva?

“Temo però che Jack non desisterà dal suo intento di trovare qualcuno che ti analizzi,” lo avvertì l’uomo.

Will scrollò le spalle. “Allora lei faccia in modo di fargli sapere che la sua analisi prosegue.”

Will uscì trascinandosi dietro l’ennesimo, bellissimo, sorriso.

Che era diventato bellissimo non sapeva bene quando negli ultimi cinque minuti.

Mentre usciva dall’Accademia sorrise lui stesso.

 

 

“Posso entrare?” gli chiese il dottore in piedi davanti alla porta della sua camera.

Ma che…? Come l’aveva trovato e quanto aveva viaggiato per presentarsi lì?

“Dov’è Jack?” chiese invece Will, come se tutte le altre domande dipendessero da questa.

Quando il dottore rispose che era da solo, Will corrugò le sopracciglia. “Un altro dei suoi modi per farmi capire che non mi sta pedinando?” gli chiese.

“Esatto,” sorrise il dottore, “E ti ho anche portato la colazione, nel caso ti fosse rimasto qualche dubbio. Posso entrare?”

Will si rassegnò e gli lasciò libera l’entrata. La camera del motel era un buco, era anche un buco in disordine e malmesso. Al dottore quasi rimase la porta in mano nel tentare di richiuderla. Will si lasciò sfuggire una risatina.

“Bene, sono felice di constatare che non mi serbi rancore,” commentò l’uomo dirigendosi al tavolino di fronte alla finestra. Tirò fuori contenitori di plastica e thermos dalla borsa.

“Non esageri adesso, era fastidio e ne avevo tutti i diritti. A nessuno piace essere scandagliato.”

“Parli al passato, questo mi rincuora,” considerò il dottore, “Posso azzardarmi a chiederti di essere meno formale? Puoi darmi del tu, Will?”

Will fece un cenno col capo, “E sia, Hannibal.”

“Siediti. Ti ho portato uova strapazzate e salsiccia, una colazione sana e proteica per cominciare la giornata,” lo invitò Hannibal.

“Hai… Cucinato? A cosa devo l’onore? Neanche mio padre mi ha mai preparato la colazione…” Will non riuscì a trattenersi e ne assaggiò rapido una forchettata, aveva un profumo squisito e lui aveva una gran fame.

“Ho…Una passione innata per la cucina. E qualche torto da farmi perdonare,” ribatté il dottore.

Will rise, “Non dirlo ad alta voce, potrei approfittarmene.”

“Approfittane,” fu la pronta risposta dell’uomo e lo fissò finché Will non abbassò gli occhi.

Oh, ecco che tornava la sensazione di essere un gustoso frutto o uno squisito dessert. Ora che conosceva la passione di Hannibal per la cucina, poi, non si stupiva neanche tanto di quella sua prima impressione.

“Abbiamo una conoscenza in comune,” saltò su il dottore nel bel mezzo di uno scomodo silenzio. “Alana Bloom.”

Will annuì, “Non ho occasione di vederla spesso.”

“Io sì,” proseguì il dottore. “Ed è capitato che lei mi parlasse di te.”

Will appoggiò la forchetta sul piatto facendosi serio. “Ti ha parlato della sua…curiosità professionale nei miei confronti?”

“Già,” rispose Hannibal, “Quelle sono state le sue esatte parole. Poi mi ha raccontato di quello che fai, di come sei oggetto di speculazione all’interno dei circoli psichiatrici…”

Will sbuffò secco, un lato della bocca sollevato in un sorrisetto amaro che nascondeva profonda delusione. “È stata lei a dare il tuo nome a Jack. Con la speranza che finalmente tu metta chiarezza in tutta la vuota speculazione, magari con qualche risposta approfondita e definitiva su come funziona il mio cervello.”

“Non fraintendermi, forse lei nutre questa speranza, o Jack… Ma non io,” mormorò il dottore, abbandonando per un attimo la colazione e rivolgendogli tutta la sua attenzione. “Non avevo tempo per accettare altri pazienti né tantomeno per fare da consulente all’FBI. Ho acconsentito alle richieste di Jack solo perché ha fatto il tuo nome. E il mio interesse nei tuoi confronti non ha nulla di professionale. Anzi, direi che non ti voglio affatto come paziente.”

Will deglutì. Si grattò una mano sulla barba pungente di una guancia. “Come devo interpretare questa frase?” chiese ad Hannibal schiarendosi la gola subito dopo.

“Mi piaci e ti sto corteggiando?” disse chiaro Hannibal.

“E ti preoccupavi che ti avessi frainteso…” scherzò Will.

Hannibal rise e l’imbarazzo di Will toccò vette inaspettate. La nuova consapevolezza aggiungeva peso alla situazione. Il peso della responsabilità di quello che Will avrebbe detto e di come avrebbe agito da qui in poi. E il peso del fatto che il cuore di Will e il suo stomaco stavano facendo a gara a chi gli saliva in gola per primo.

“Quindi…” l’uomo riprese la parola, “Tanto per mantenerci su questa linea di franchezza… Devo desistere o posso continuare a corteggiarti?”

Hannibal stava guardando ora il suo piatto ora gli occhi di Will in un grazioso salticchiare che dava tanto l’idea dell’apprensione.

“Un…corteggiamento non prevede per forza l’essere ricambiati, magari non ti troverò così interessante,” si tutelò Will