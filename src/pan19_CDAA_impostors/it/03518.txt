alle terme su a Nord, rilassarsi, purificarsi; un viaggio mai avvenuto, ma ancora in cima ai sogni di Nadeshiko.

05 # Melodia

Nei mesi successivi, ogni volta che entra in un negozio, la musica sommessa si trasforma nella melodia dell'ultimo spettacolo e le ginocchia le tremano, inevitabilmente dieci minuti dopo si ritrova a canticchiare 'Melodie de Paris', e il cuore le salta un battito.

# 3 Caffè

A Tako piaceva una varietà dal gusto particolarmente forte, una tostatura di arabica che Nadeshiko non riusciva a bere, ma che all'apertura di una nuova confezione spandeva un profumo celestiale in tutto il cucinino: dopo la rottura, nelle fauci della disperazione, Nadeshiko ne comprava una busta e se la teneva nel cassetto come profumabiancheria, illudendosi che indossare mutandine all'aroma di Italian Roast l'avrebbe riportata indietro.

#34 Anniversario

Oggi sarebbe il loro anniversario, ma non lo è, e Nadeshiko è andata al lavoro con le stesse occhiaie e gli stessi occhi rossi coperti dagli stessi occhiali da sole di quando Tako l’ha lasciata, anche se sono passati molti mesi – per fortuna la Asami tiene la lingua a posto, perché oggi Nadeshiko desidera soltanto raggomitolarsi nel letto e trapassare, e non ci perderebbe molto a farle rimangiare il suo perfido ghignetto. 

--------------
27#Alba

Sono anni che Nadeshiko si alza alla stessa ora, e sono anni che impreca contro l'orario insano al quale si costringe ad alzarsi: se non fosse pigra e lenta la mattina potrebbe alzarsi mezz'ora più tardi, ma nella crudele mezz'ora in meno sono incluse tre o quattro ricadute, strizzando forte gli occhi e la mente di fronte all'inevitabilità della vita che ricomincia.

19# Orologio

Per prima cosa allunga una mano intorpidita e schiaccia il tasto snooze sulla sveglia, guadagnando altri cinque tesi minuti di sonno: non appena è sul punto di riaddormentarsi, precipitando in un sonno leggero ma popolato di sogni inquietanti, la sveglia ricomincia querula con il suo PI PI PI.

#31 Occhiali

La seconda manovra consiste nella ricerca a tastoni degli occhiali, che non porta mai quando lavora, ma che sono indispensabili quando è appena sveglia; di solito finisce per appoggiare le dita molli e appiccicose di sonno sulle lenti, cosa che è capace di rovinarle la giornata.

15# Fotografia

Recuperata la vista, alza lo sguardo con cautela sulla foto incorniciata sul comodino, una foto scattata in tempi più felici e che non è capace di spostare da lì: lei e Tako al mare, sorridenti, abbronzate, con cappelli idioti in testa – un po' le fa male, un po' le fa venire il sorriso.

46# Polvere

Nel tragitto tra la camera da letto e il cucinino Nadeshiko inciampa sulle scarpe col tacco abbandonate la sera prima, sullo scendiletto tutto arrotolato, sulla borsa strabordante nascosta vicino alla porta, e su un mestolo che non si sa come è per terra: per non cadere si appoggia su un mobile nel soggiornino e lascia la stampa delle cinque dita su un fertile strato di polvere.

35#Quadro

Appena fuori dalla cucina raddrizza un quadro dal soggetto trascurabile, notevole soltanto per perizia con la quale Nadeshiko l'ha inchiodato storto, ammaccandosi nel processo tre dita delle mani e l'alluce.

#32 Latte

La colazione è sacra, e quanto meno le permette di recuperare le facoltà mentali: quindi latte, caffé, dolcetti assortiti che le daranno il bruciore di stomaco ma che la fanno sentire così decadente e europea, zuppa di miso che non c'entra niente ma che le lava le interiora.

21# Salato

Non è mattina se Nadeshiko non ne combina almeno una prima di uscire di casa e oggi è la volta del sale, che ha messo nel latte per sbaglio, e ora si aggira per casa occhialuta, spettinata, azzoppata e sputacchiante.

47#Penna

Prima di uscire Nade compila la lista della spesa, che di solito è un capolavoro di arte surreale (patate, latte, pantofole, iguana, sali da bagno) e che in realtà possiede un proprio senso compiuto – è tutto inutile, poiché lei la scorda sempre a casa.

42# Viaggio

Nadeshiko è una di quelle persone detestabili in grado di dormire profondamente anche in piedi: il viaggio in metro fino all'Hankyu dura tre quarti d'ora, e lei piomba addormentata come una narcolettica nei primi dieci secondi, per schizzare fuori dalle porte semichiuse della propria fermata all'ultimo istante.

 

06# Lavoro

Lavoro, lavoro, prove, insegnanti di canto, di danza e di mille altre specialità; di tanto in tanto ci sono degli ospiti, ma oggi non è previsto nessuno, non che Nadeshiko sappia.

36# Ripetere

Nadeshiko ama il suo lavoro, tranne che in alcune occasioni, una delle quali è l'essere costretta a ripetere una scena d'amore con tanto di stupido bacio finto – i baci di Tako erano sempre veri, anche sul palco, anche se fingevano che fossero finti – con la Asami, che è sempre tutta imbronciata. 

25# Gelo

Nadeshiko non è sicura di cosa sia più freddo: il soffio di vento invernale proveniente dall'esterno o il sorriso polare di Hitode Madako, in piedi davanti a lei nel bel mezzo della sala prove con un impermeabile (femminile) grigio chiaro e un ombrello nero, ospite speciale delle