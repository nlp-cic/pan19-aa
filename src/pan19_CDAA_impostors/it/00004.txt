la testa fra le mani. Si siede accanto a lui e lo forza ad alzare il volto, scoprendolo ansimante e pallido.
“Respira, Kurt. Andiamo, non fare l'idiota, respira.”
Kurt si concentra sui propri battiti cardiaci, nel tentativo disperato di farli rallentare, e prende respiri brevi e secchi.
“Così, Kurt, bravo. Non è il momento di farsi prendere dal panico.”
Kurt annuisce, più a se stesso che a Blaine – ha pensato la stessa, identica cosa – e costringe i propri occhi a rimettersi a fuoco. Ora che l'asfissiante momento è passato, è un'altra persona.
“Devo chiamare un taxi,” proclama con decisione. Si leva a sedere di scatto e prova a raggiungere la porta, ma Blaine lo afferra di nuovo per un polso.
“Senti, io...”
“Non ho tempo da perdere, Blaine,” lo riprende Kurt duramente. Ha un solo pensiero, in quel momento, ed è raggiungere il JFK il prima possibile.
“Ti ci porto io,” si propone Blaine. Kurt nota quasi di sfuggita che ha le guance in fiamme e che tiene il capo chino. “Ho... ho una macchina. Farai prima.”
Kurt batte le palpebre, perplesso. Un'offerta d'aiuto.
“Spero che tu ti renda conto che non è il momento di scherzare...” ribatte con tono minaccioso, gli occhi socchiusi. Blaine scuote la testa e alza le mani in segno di resa.
“Lo so. Giuro che sono serissimo.”
Kurt lo studia per un attimo, alla ricerca di un indizio, di un barlume di malizia nelle sue iridi, un qualsiasi cosa che gli dia una scusa per rifiutare l'offerta.
Ma i taxi impiegano tempo ad arrivare, sono costosi e non si sa mai che giro potrebbero fare. Inoltre, il volto di Blaine è una maschera di quella che sembra sincera preoccupazione e desiderio di aiutare.
“Okay,” sussurra Kurt in un respiro a malapena udibile. Blaine fa un cenno verso la porta ed entrambi corrono fuori dall'appartamento.
Kurt, in macchina, appoggia la fronte al finestrino.
Burt sta male.

*

“Sei sicuro di non voler compagnia?” gli chiede Blaine. Ha appena parcheggiato in uno dei posteggi temporanei davanti all'aeroporto, e ha già posto la domanda a Kurt una decina di volte. Questi si limita a far cenno di no col capo per l'ennesima volta e a uscire dalla macchina.
“Ci vediamo al mio rientro. Non so quando,” lo saluta, la voce del tutto atona. Blaine annuisce e dopo avergli rivolto quella che secondo Kurt è una fastidiosissima occhiata compassionevole, mette in moto ed esce dal parcheggio.
Kurt fila dritto ai computer del JKF International, e dopo un attimo di nervosismo – sono lenti e antiquati – stampa il proprio biglietto e si avvia al gate richiesto.
Il suo volo parte fra due ore, ma gli viene concesso di effettuare il check-in prima del tempo.
A quel punto, Kurt acquista un caffè allo Starbucks dell'aeroporto e si getta mollemente su una scomoda sedia di metallo.
Sospira e si prende di nuovo il capo fra le mani. Forse dovrebbe chiamare qualcuno. Non ha neppure risposto all'SMS di Carole, preso com'era dal panico in quel momento.
Forse Carole gli ha mandato un SMS invece di chiamarlo perché non può lasciare Burt e ha avuto poco tempo, ma perché non lasciarlo fare a Finn, allora? Voleva dargli lei la notizia, temeva che Finn l'avrebbe fatto in modo inappropriato? Non ha senso, per Kurt. Se avesse voluto farlo sapere a Kurt nel migliore dei modi, avrebbe aspettato di poterlo chiamare o avrebbe chiesto a Finn di farlo al posto suo.
Kurt digita il numero di Finn e per un attimo è sul punto di chiamarlo, quando decide di lasciar perdere e, con un gesto nervoso, spegne il cellulare.
Non gli resta altro che attendere, adesso.

*

Blaine vaga per l'appartamento. Sembra molto più vuoto e silenzioso, senza Kurt, e non c'è gusto a giocare con le verdure senza lo sguardo irritato del ragazzo che gli brucia la nuca.
Con un sospiro, Blaine inizia a raccogliere gli ortaggi dal pavimento.
È indeciso se preparare a Kurt un ritorno glorioso – mega-bicchiere di farina e creme piene di polvere pruriginosa, per tirarlo su di morale – o uno più discreto – solo la farina.
Sta ponderando se aggiungere o meno all'elenco un qualcosa di nuovo, quando il suo cellulare squilla.
Blaine sorride al numero sconosciuto che compare sullo schermo. Non riceve quelle telefonate da settimane, ormai, e deve ammettere che un po' gli sono mancate. Temeva che i suoi clienti si fossero dimenticati di lui.
“Ciao, cosa stai indossando?” risponde, la voce bassa e suadente.
“Eh? Con chi parlo?”
L'uomo all'altro capo non sembra affatto un Nerd brufoloso, ma un adulto del tutto formato e anche piuttosto autoritario. Blaine si acciglia: chi mai lo chiamerebbe, se non uno dei clienti del sito?
“Chi sei?” ribatte, accigliato.
“Sono Burt Hummel e sto cercando mio figlio. Credevo che questo fosse il numero del suo coinquilino...”
Blaine arrossisce furiosamente. Il padre