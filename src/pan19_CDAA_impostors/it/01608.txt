ciò che voleva proprio come lui.

Infilò un dito nel nodo della cravatta e con due strattoni la aprì, tenne tra le dita i due lembi e camminò all’indietro trascinandolo con lui.

“Non sai nemmeno dove stai andando,” Hannibal gli sollevò il maglioncino e gli infilò le dita nel bordo dei pantaloni. Mentre camminava verso di lui lo guidava anche verso la sala. Si fermarono contro il divano e Will non ebbe più spazio per indietreggiare.

Hannibal lo sollevò di peso facendolo sedere sullo schienale e si mise tra le sue gambe. Will iniziò la lenta apertura dei bottoni della sua camicia. Tenne il mento basso, guardandolo di tanto in tanto roteando gli occhi, la bocca semiaperta e la punta della lingua che ci passava attorno per umettarla.

Arrivato ai bottoni in mezzo Hannibal gli afferrò le mani e cercò di baciarlo. Will scattò indietro con la testa e gli sorrise; un sorriso per cui Hannibal l’avrebbe afferrato dietro alla testa e gli avrebbe tolto il respiro con un bacio.

“Se non mi baci adesso impazzisco,” ammise Hannibal a se stesso ansimando.

La fronte di Will si corrugò in quell’espressione priva di consapevolezza che faceva apparire il suo viso più bello e le sue labbra più morbide.

“Ti prego,” respirò sulle sue labbra e poi lo vide allontanarsi sempre di più finché non finì ribaltato con la schiena sulla seduta divano, i piedi ancora appoggiati sullo schienale. Hannibal lo osservò da dov’era e non poté trattenere un sorriso quando lo vide lì disteso, i capelli ondulati attorno al viso e le braccia appoggiate sul petto scosso da una risata senza suono.

Bellissimo.

Hannibal finì di slacciarsi la camicia e la tirò fuori dai pantaloni. Slacciò i polsini. Non interruppe il contatto visivo e Will si godette lo spettacolo dal basso, con la testa inclinata da un lato e un dito che si arrotolava uno dei riccioli sopra all’orecchio.

Questo ragazzo, di cui nemmeno immaginava l’esistenza fino a due ore fa, l’avrebbe fatto inginocchiare ai suoi piedi, Hannibal cominciava a sospettare che se avesse continuato di questo passo avrebbe perso il controllo della situazione con uno schiocco di dita.

Gli accarezzò le gambe passando sotto i jeans. Tirò entrambe le scarpe e le buttò a terra. Gli tolse le calze.

Quando gli accarezzò la caviglia nuda e il dorso del piede Will tirò a sé la gamba incastrandola tra i cuscini. Hannibal girò attorno al divano e andò a sedersi per terra, con le spalle contro i cuscini e la testa vicino a quella di Will.

“Vediamo se riesci a scappare adesso,” gli disse afferrandogli i capelli.

Il ragazzo sussultò.

Con l’altra mano Hannibal tirò verso il basso il bordo del maglione scoprendogli il collo. Appoggiò la bocca aperta sulla pelle calda e delicata e la gola vibrò sotto alla sua lingua. Aveva un buon sapore che gli fece venire voglia di mordere e leccare. Succhiò, si spostò più in alto, succhiò sul mento, si spostò ancora e succhiò sotto il labbro inferiore.

Si fermò quando arrivò alla sua bocca; osservò sia l’ipnotico passaggio della lingua di Will sui denti, smania in attesa del bacio, sia l’impercettibile movimento della gola ad ogni respiro.

Will sollevò il capo e gli leccò un angolo della bocca.

“Voglio mangiarti,” mormorò Hannibal e Will riuscì a leccargli l’interno di una guancia mentre parlava.

Hannibal si abbassò su di lui con un verso di apprezzamento chiudendo la bocca su quel morbido labbro superiore. Il ragazzo rispose con un sospiro languido, lo accarezzò con la lingua e strinse la bocca attorno alla sua succhiandolo indolente.

Questa sua arrendevolezza e il fatto che non emetteva verbo erano le cose che stavano rapidamente portando Hannibal sull’orlo di un precipizio. Lo voleva come non aveva mai voluto niente così tanto in vita sua.

Chiuse le dita nella massa di capelli, si inginocchiò per sovrastarlo e approfondire il bacio. Strattonò la maglia in modo da far scivolare la mano sotto e toccare la pelle liscia del petto.

Continuò a baciarlo fino a perdere il senso del tempo; i suoi baci resero quella bocca silenziosa rossa, umida e più carnosa. Immaginare di scivolarci dentro e sentirla chiudersi stretta attorno a lui gli fece quasi perdere il controllo e desiderare una veloce conclusione a quella lenta tortura.

Ma si staccò da lui con due ultimi baci, scoccati in modo maldestro solo perché era un’impresa smettere. Tirò il bordo inferiore del suo maglioncino e glielo sfilò dalla testa. La camicia sotto si arrotolò scoprendo il ventre e i jeans bassi sulla vita mostrarono i muscoli inguinali.

“Levati questi vestiti adesso,” ringhiò Hannibal al suo orecchio; lo ghermì all’altezza del petto e il tessuto della camicia cedette un po’ sotto alla stretta.

Will sgusciò via un’altra volta, si contorse sul divano riuscendo a scendere e allontanarsi.

“Devo darti la caccia in giro per casa?” Hannibal rimase inginocchiato ai piedi del divano. Sapeva bene di avere sulla faccia il mix di due espressioni diverse: predatore e succube.

“Stai attento perché più lunga è la caccia, più lunga sarà la soddisfazione che mi prenderò alla fine,” continuò l’inutile monologo, nonostante sapesse bene che lo sguardo perso e ignaro del ragazzo fosse diventato quasi impossibile da sostenere. Hannibal si sentì in tutto e per