sola: lui lo aveva
fatto per amore. Non per restare al potere, non per annientare un
pericoloso nemico.
Non erano atti giustificabili in alcun modo, ma Jaime era stato spinto
dall’istinto di sopravvivenza. Dall’amore per una
donna che rischiava di venire
infangata, imprigionata e uccisa, se il piccolo Stark avesse parlato.



Tywin
e Cersei erano soddisfatti, senza contare
l’euforia del giovane Joffrey. Così diverso da
lui, così lontano.



Jaime
aveva capito.



«Come
i Frey» ripete Brienne. «Abbiamo Dorne
dalla nostra parte e potremmo guadagnare i Tully, ma Stannis Baratheon
è
l’ostacolo maggiore.»



«Lui
vuole il trono per sé, non appoggerebbe la
Targaryen e io non ho intenzione di appoggiare lui» dichiara
Jaime con il tono
di chi non vuole sentire ragioni. Sa che Brienne non lo
contraddirà, non quando
crede ancora che sia stato Stannis a uccidere il suo re. Come Jaime ha
ucciso
il re, il padre di Daenerys Targaryen, ma lui sente che è
quella la cosa giusta
da fare: Tyrion gli ha garantito che la ragazza era diversa, era
perfino andato
a Essos a controllare di persona le voci che gli erano giunte.
«Basta, per oggi
abbiamo concluso. Voglio riposare.»



“Rimani
con me, fammi compagnia, beviamo un po’
di vino e parliamo d’altro”: è quello
che vorrebbe dire, perché è stanco di
parlare di guerra, ma non vuole rimanere solo. Brienne era
un’ottima compagnia,
sa che la sua presenza è in grado di tranquillizzarlo.



Lei
rimane in silenzio, rigida nella sua
armatura. Piega leggermente il capo e si allontana; il braccio di Jaime
scatta
in avanti, in un disperato tentativo di fermarla, ma è la
mano sbagliata, tocca
il vuoto.



Brienne
però si ferma e resta comunque.




 



 



And I don't want the world to see me



'cause
I don't think that they'd understand.










 




 



Stringere
tra le braccia Brienne di Tarth doveva essere
strano, per chi ha cinto solo il corpo sinuoso di Cersei Lannister, per
questo
Jaime lo sta facendo.





Anche
accarezzare i suoi capelli corti e leggermente ispidi doveva
essere strano, così Jaime ha voluto provare.





E
le sue lentiggini? Era forse possibile toccarle? Jaime doveva
assicurarsene.





Come
doveva assicurarsi che sotto l’armatura ci fosse il
corpo di una donna.





Una
vocina gli dice che lo sapeva già, che un anno prima
l’aveva vista nuda in una vasca, a Harrenhal, ma Jaime la
mette a tacere con la
scusa che, in trecentosessantacinque giorni, un corpo sarebbe potuto
cambiare.





Il
corpo di Brienne è rimasto immutato, però. Ci
sono solo
delle cicatrici nuove, inferte da avversari che non hanno avuto il
tempo di
vantarsene. È la pelle di Jaime, tuttavia, quella
più solcata da segni rossi,
viola e neri: Brienne gli ha insegnato a combattere con la mano
sinistra e,
come lui le aveva chiesto, non è stata clemente.





Poco
importa, però, se dopo quei lividi vengono sommersi di
baci. Baci timidi e spaventati, baci imbarazzati, baci che fanno ridere
Jaime
sotto la barba – non l’ha tagliata, poi, gli
piaceva così. Brienne si sta
concedendo a lui per la terza volta e nessuno dei due sembra aver
compreso fino
in fondo ciò che sta succedendo; Jaime cerca di non darlo a
vedere e si finge
sicuro di sé, perché è divertente
vedere arrossire la donna – la sua
donna – e pensare che in quel campo
di battaglia sarà sempre lui a vincere.





Si
chiede, mentre costringe Brienne a sdraiarsi sotto di lui
e le bacia i grandi seni, se qualcuno del suo esercito sospetti di
loro. Quella
relazione sembra strana perfino a lui, abituato ai capelli morbidi di
Cersei e
all’audacia di Cersei e alle parole d’amore di
Cersei. Brienne è ingombrante,
si sente costantemente a disagio a farsi vedere senza vesti e non gli
annebbia
la mente con frasi belle e inconsistenti; Brienne lascia che lui la
baci e si
morde le labbra per non urlare, ma il suo sguardo rivela molto
più di tutte le
parole che potrebbe dire.





Il
mondo, gli aveva detto Cersei per anni, non doveva
scoprire di loro, perché non avrebbe capito.





Il
mondo, si dice Jaime ora, può anche scoprire di loro e, se
non capisce, andare a farsi fottere.






 




 



When everything's made to be broken



I
just want you to know who I am.










 




 



Il
Tempio di Baelor aveva sette torri, ma ora solo due sono
ancora in piedi.





Daenerys
Targaryen ha conquistato Approdo del Re e con esso i
Sette Regni, in sella all’imponente Drogon; gran parte della
città è in preda
alle fiamme – è stato necessario, era
l’unico modo per combattere gli Estranei
che avevano superato la Barriera – e Jaime non ha idea di
come farà la nuova
regina ad arginare i danni e salvare il suo popolo, però non
ha tempo per
fermarsi a pensare.





In
mezzo alle macerie e al popolino che grida aiuto, a lui
interessa solo raggiungere il Tempio di Baelor.





C’è
del sangue sulla sua armatura dorata, crede di averlo
anche sul volto, insieme a graffi e lividi; Brienne è stata
brava in quei due
anni, però, insegnandogli