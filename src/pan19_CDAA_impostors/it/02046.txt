di luce scura che lo aveva estraniato dal contesto, obbligandolo a concentrarsi sulla macabra bellezza di quell’istante. Se avesse dovuto analizzare il cadavere di Abigail si sarebbe immedesimato in se stesso, in un incurabile e disastroso effetto matrioska: investiagatore della sua colpevolezza e colpevole nel medesimo attimo, all’infinito. 

 Ma, fortunatamente, la ragazza aveva riportato solo un forte trauma cranico e gravi lesioni al braccio sinistro, tra cui la frattura del polso.

 Will non riusciva a capire dove concentrarsi. Volava in cerchio e non trovava l’albero giusto su cui potersi posare e riflettere, fermandosi per un solo momento a respirare. Non era riuscito a portare a termine una singola cosa da quando aveva aperto occhio: Dean era rimasto senza la sua analisi, Jack senza una teoria esaustiva a riguardo della morte del ragazzo, e Abigail non era né morta né viva.

 Iniziava e non concludeva. Si era anche dimenticato di dare da mangiare ai cani, prima di uscire di casa. 

 In tutta sincerità, quella mattina, gli si era accesa nella mente la profonda tentazione di schiantarsi contro il terzo faggio sulla destra, nel viale che conduceva alla proprietà dov’era stato ritrovato il cadavere: avrebbe scritto la parola fine ai suoi impegni, ai doveri a cui adempiere, ai debiti da pagare, controllando il tempo come un re; imponendosi sul destino. Poi le ore che trascorrevano inesorabili e la pioggia che non cessava di cadere lo avevano amaramente dissuaso dal lasciare questo mondo. 

  Mentre l’ambulanza scortava il corpo della ragazza fino all’ospedale di Baltimora, Will si domandò se, col tempo, Abigail si sarebbe rivelata la punizione giusta per aver anche solo pensato di attentare alla sua esistenza, o un regalo per comprendere che, anche nelle difficoltà, investire qualcuno può essere il punto di partenza per imparare ad amare se stessi. 

 

***

 

Hannibal ostentava quella calma di cui Will si abbeverava come un matto per non cadere nella confusione, nel panico di tanti eventi che si accavallano e che distruggono lentamente la normalità: la dolce normalità che il profiler non toccava da mesi. Si agganciava alle sue mani salde, agli occhi mai tremolanti e sempre sicuri dei proprio sguardi, fermi e onniscienti; gli permetteva ogni cosa, pur di ricevere in cambio quella luminosa sensazione di protezione: delle braccia di un padre che sono eterne e lo stringono in un abbraccio senza fine, potente come un uragano. Cercava mille rassicurazioni e puntualmente si trovava la strada sbarrata dalle spalle imponenti di Hannibal, che parevano, indipendentemente dalla situazione, avere la morale pronta; la conclusione al disegno che Will tentava in vano di terminare. 

 Ma si era rotto qualcosa, esattamente qualche settimana prima dell’incidente. Gesti impercettibili che avevano mutato la loro consuetudine, diventando freddi attimi, estranei al mondo che Will stava costruendo con paura. Si era perso in un intrico di domande ed estremamente troppi timori da dominare. L’instabilità lo aveva sopraffatto, presentandogli ogni notte lo stesso incubo: Garrett Jacob Hobbs che semplicemente lo fissa, e svita il cranio, suggerendogli di fare un viaggio buio e umido all’interno di quell’ambiente  cerebrale così dismesso ma attraente. Lo tentava, peggio di un diavolo, e Will non si era sentito di dirlo, nemmeno alla sua coscienza, nemmeno ad Hannibal. 

 Poi la vita aveva spinto affinché lui confessasse il suo grande peccato: investire quella che più tardi aveva scoperto essere la figlia del suo Demone lo avrebbe portato a gridare al mondo che, nel profondo del cuore, voleva conoscere l’uomo nella sua bruttezza, nella sua degenerazione. Aspirava a scoprire il metodo per ricucire lo strappo che divide un universo da un altro; lo strappo che fa rinascere l’uomo in una chiave nuova e orribile e terribilmente affascinante. E per cominciare aveva scoperto che le graffette non erano sufficienti per ricongiungere la sua ferita: prima e dopo l'omicidio di Hobbs. 

 Allora non si confidava, aveva una paura spaventosa del contatto, dei rapporti, e guidava decisamente troppo veloce. 

 

 Quando Hannibal apparve nel lungo corridoio d’ospedale, Will interruppe la lunga veglia sulla dolce Abigail, che dormiva in uno stato apparentemente sereno. Abbassò lo sguardo fissandosi la punta delle scarpe sporche di terra e chiuse la sua mente, posizionandosi altrove sulla terra, in un posto dove niente poteva toccarlo o distrarlo. Perse però attrito con quella dimensione quando la mano di Hannibal gli toccò delicatamente la spalla. 

 «Chiederti come stai potrebbe sembrare fuori luogo, ma qualsiasi risposta vorrai darmi mi assicurerà che sei ancora qui, con noi», accavallò le gambe, appoggiandosi allo schienale della scomoda sedia, «con me», terminò poi il dottore, incrociando le mani sullo stomaco.

 

 Il consulto che lo psichiatra aveva avuto con Jack era durato più di un’ora. La giovane Abigail, scomparsa dopo l’omicidio del padre - commesso da Will in una circostanza in cui la legge giustificava l’atto - aveva vagato per tre giorni nei boschi, fino a quella mattina quando, sempre Will, l’aveva incontrata.

 Hannibal era stato attratto dall’ironia con cui la vita, esperta sarta, aveva intrecciato i destini di Will e di Abigail. L’occasione non gli si era mai presentata così ricca di doni: tutti gli elementi erano ideali per dipingere un quadro dalle fattezze perfette, scendendo nell’inesplorato,