avessi peso. Perdi l’equilibrio e colpisci nuovamente il pavimento con la testa; il dolore arriva forte e intenso, lasciandoti stordito, con le braccia abbandonate ai tuoi fianchi e l’assoluta incapacità di muoverti.

L’unica cosa che puoi fare è gemere a causa della sofferenza. Non capisci come sia possibile, ma ora senti che quello che hai di fronte non è Castiel, non completamente.
Ti convinci che qualcosa o qualcuno sta guidando le sue azioni e questo, in un modo contorto, è sia spaventoso che confortante.
Castiel non ti ha tradito… qualcuno lo sta usando.
Avere di fronte un essere celeste controllato da qualcosa o da qualcuno, è un pensiero terrificante.


Chi può avere il potere di soggiogare Castiel a suo piacimento?


“Cass, ti prego…” La tua voce è talmente flebile che quasi non la senti tu stesso.
La stretta sulla tua caviglia si allenta, ma è solo un momento; ti da un altro strattone e tu scivoli più vicino a lui. Ti sovrasta.
Guardare nei suoi occhi è quasi doloroso, perché non lo riconosci, è come se Castiel non fosse lì, il suo sguardo è freddo, distante.
Quando il pugnale angelico scivola fuori dalla manica del trench, Castiel lo impugna con un movimento fluido e tutto quello che tu riesci a percepire è il luccichio del metallo. Come una promessa di morte, la lama riflette la tua immagine distorta, impietosa di fronte alla tua inferiorità.
Appoggi la testa al pavimento, chiudendo gli occhi per un attimo. “Castiel, ti prego…” Ripeti.


Come ha fatto la situazione a precipitare così velocemente? 


“Non so cosa sia… ma lo puoi combattere amico!” La tua voce è roca e non riesce a nascondere quello che provi.
Castiel si inginocchia al tuo fianco, l’elsa stretta in pugno. Ti guarda, ma è come se fosse un'altra persona a farlo; non il tuo amico, non l’angelo che è diventato parte della tua famiglia, ma uno sconosciuto.
Ti posa una mano sul petto e la pressione che esercita sulle tue costole diviene immediatamente dolorosa, ti inchioda a terra senza nessuno sforzo apparente.
Grugnisci, mentre trattieni un altro gemito. Non hai alcun controllo, semplicemente non puoi muoverti, non c’è nessuna via di scampo.

“Ora basta! Non abbiamo più bisogno di te, né di tuo fratello…” La voce è quella di Castiel, eppure sei sicuro che sia qualcun altro a parlare.
“Il volere degli angeli non può essere messo in discussione. La tavola deve tornare in Paradiso, dove è giusto che stia. Lontano dalle vostre mani e da quelle di qualsiasi demone.”
La verità ti fulmina impietosa, sposti lo sguardo sulla pietra che giace a pochi metri da te.


Una tavola del Paradiso, ecco cos’è. 


La portata di quella notizia ti colpisce come uno schiaffo. Tu e Sam siete finiti di nuovo nel bel mezzo di una lotta tra angeli e demoni e, come in passato, sembra che tu non possa fare nulla per fermare gli eventi di cui sembri essere solo uno spettatore.
Riporti lo sguardo su Castiel, con l’abilità data dall’allenamento l’angelo fa ruotare l’impugnatura della lama in modo da cambiare l’angolazione dell’arma, puntandola ora verso il basso.
Si piega su di te come se volesse sussurrarti qualcosa all’orecchio. “Addio…”
Senti a malapena le parole, perché tutto quello su cui ti puoi concentrare, è il dolore sordo che ti invade il fianco quando Castiel affonda il pugnale nel tuo corpo. Come un coltello caldo nel burro, la lama entra nella tua carne senza nessuno sforzo, attraversando pelle e muscoli, affondando in profondità fino all’elsa, in un colpo che non ti lascia via di scampo.

“Cass…” Il tuo richiamo esce in un gorgoglio, un fiotto di sangue risale dalla tua gola, invadendo la bocca, quasi soffocandoti.
I tuo occhi, indirizzati verso un soffitto che ora fai fatica a vedere, si dilatano per lo shock e il dolore.
Afferri il bavero del suo trench, aggrappandoti a lui, cercando un improbabile sostegno. Stai velocemente perdendo la sensibilità nella parte bassa del corpo.


Non così… 


È l’unico pensiero che riesci a formulare, mentre senti la vita scivolare via velocemente.
“Cass…” Il tuo ultimo richiamo. L’umidità del sangue che esce dalla ferita impregna i vestiti che indossi, sai che con esso, stai perdendo anche la battaglia per rimanere cosciente. “Cass ti prego… combatti.”

L’angelo ti guarda per un lungo momento, poi qualcosa sembra scattare dentro di lui. Piega la testa in avanti e stringe gli occhi, digrignando i denti come se stesse lottando per liberarsi.
Vorresti aiutarlo, ma non puoi reagire, non ne hai la forza; la sua mano è ancora sul tuo petto, ma è la lama nel fianco che ti impedisce di muoverti. Deve aver reciso qualcosa; qualcosa dentro di te si è frantumato, non sei più in grado di sentire le gambe, le energie ti stanno lasciando rapidamente.
Cominci ad avere freddo e sai che è a causa della perdita di sangue. Perfino respirare si fa difficile, ogni rantolo che lasci andare porta con sé un nuovo fiotto di sangue.
L