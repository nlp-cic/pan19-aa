a cui voleva tornare fino a pochi secondi prima e sorrise comprendendo che veniva dal fondo della caverna.

Continuò.

Schiena e petto schiacciati tra due pareti di roccia profonde metri e metri. Ma questo non lo spaventava più. Il canto continuava, insieme con lo sciabordare d'acqua, e le pareti iniziarono ad allargarsi visibilmente, mentre John pensava che il suo sguardo si fosse abituato al buio. Invece, voltandosi finalmente con il viso verso il fondo della caverna, le ginocchia gli tremarono alla vista di un enorme ambiente circolare, illuminato dalla luce azzurra che le pareti emanavano grazie ad organismi fosforescenti a cui facevano da casa. Non si sarebbe visto comunque nulla se non fosse stato per i cristalli incastonati nella roccia che riflettevano quel azzurro in un tenue blu che poi lanciavano al fiumiciattolo che da destra scorreva verso sinistra, ingoiato dalla montagna ma abbastanza profondo da lasciare che nella mente di John passasse il pensiero di buttarsi e farsi portar via e sbucare chissà dove, magari ad Atlantide, se sono fortunato.

John mosse qualche passo mentre si passava una mano tra i capelli puliti. Con l'altra mano carezzava i cristalli grezzi che sporgevano e quasi lo costringevano a stringere le palpebre dallo splendore, se guardati direttamente. Il pavimento di roccia era leggermente rialzato rispetto al fiumiciattolo, ed uno spuntone abbastanza piatto sembrò a John il punto perfetto per sedersi e tenere i piedi a mollo nell'acqua senza doverci entrare. Il fiume non era guadabile per la sua profondità, più che per le forza della corrente, ma non ce ne sarebbe comunque stato bisogno, visto che dall'altro lato vi era solo una cascata, sottile ma alta fino al soffitto, che John fissò ad occhi spalancati per molto tempo.

Ad un certo punto si stancò, ed abbassò la testa, guardandosi i piedi. Chiuse gli occhi e qualcosa si mosse, dopo quel suo gesto - Sherlock lo stava osservando da così tanto tempo che decise di muoversi: ora o mai più.

 Allora nuotò silenziosamente fino allo spuntone e piazzò i suoi capelli ricci proprio tra i piedi di John, alzando poi il mento e guardandolo con tutto il viso sott'acqua tranne un paio di occhi grigi che sembravano catturare ed amplificare la luce di quel luogo come dei diamanti potrebbero adornare una donna bellissima e nuda.

John aprì gli occhi, vide quelli che lo stavano guardando e - semplicemente - sorrise.

Sherlock, a dire la verità, non se lo aspettava. Era un ragazzino, ma sapeva come la gente guardava quelli come lui. Eppure John sorrise.

«Scusa, è il tuo posto, questo?», gli chiese con gentilezza. «Se ti disturbo dimmelo che me ne vado subito».

Il ragazzino nell'acqua allora scosse la testa con leggerezza mentre si tirava su, scoprendo anche un naso forse un po' troppo importante per un viso del genere, incorniciato da zigomi alti e accompagnato da delle labbra sottili e talmente rosse che quasi ferirono gli occhi di John, da tempo abituato ai colori attutiti e desaturati di quella scogliera dove nessuno voleva abitare.

«L'acqua sembra fredda. Lo è?», domandò di nuovo. Di nuovo il ragazzino scosse la testa.

«Comunque io mi chiamo John. Tu come ti chiami?», pensò di chiedere, perché per qualche motivo trovava fastidioso non aver ancora sentito la voce di quella persona - come se per un attimo valutasse la possibilità di un allucinazione. Si rese conto - o meglio, fu leggermente carezzato dal pensiero che quel violino che lo aveva attirato non suonava più, ma mentre stava per guardarsi intorno, sentì una voce che riuscì a definire solo come piccola rispondergli:

«Sherlock. Io mi chiamo Sherlock».

«E cosa ci fai qui, Sherlock? Mi sembri un po' piccolo per girare da solo».

Sherlock lo guardò con perplessità per qualche secondo, come una persona che incontrasse il suo idolo e si rendesse conto che è tutto tranne quello che aveva pensato essere. John ne fu dispiaciuto, e gli sorrise di nuovo. L'espressione di Sherlock divenne di curiosità - inclinò la testa di qualche grado, sempre dal basso del fiumiciattolo. Le spalle ossute sporgevano a malapena.

Sherlock non sorrideva mai.

«Non ho famiglia, io. Sono qui da solo. Tu, invece, cosa fai qui?»

Seppur leggermente scosso dalle sue parole, John rispose. «Pioveva, sono entrato per ripararmi. Poi ho sentito una melodia, quasi un violino, che-» Gli occhi di Sherlock di sgranarono leggermente. «Ehi», si fermò. «Tu non mi hai detto che ci fai qui».

«Aspettavo te, John». 

Brivido lungo la schiena.

Il sorriso cola dalle labbra e diventa un'espressione perplessa.

«Cosa-»

Una voce lontana arriva alle loro orecchie, scontrandosi e scivolando e lottando con metri e metri di roccia per portare ad un figlio il grido di una madre, John! Dove sei, John?, si avverte, e il figlio scatta in piedi.

«Scusa io- mi sa che- mi chiamano, devo andare...», si giustificò, mentre ritirava i piedi e Sherlock emergeva dall'acqua, avvolgendo le lunghe dita pallide attorno alle caviglie abbronzate di John. Si appoggiò sullo spuntone di roccia per alzarsi al suo livello, mentre sentiva un istinto che nessuno gli aveva mai spiegato che gli diceva di poggiare le proprie labbra su