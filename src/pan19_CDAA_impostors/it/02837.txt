aprì gli occhi di scatto e poi rotolò sul letto fino a trovarsi in posizione prona, perché il suo corpo aveva reagito prontamente a quelle immagini e non gli piaceva l’idea di masturbarsi pensando a Steve, mentre magari lui lo stava facendo a Jax.  Sospirò nel cuscino e restò così per tutta notte, maledicendo un po’ se stesso, un po’ Steve e un po’ Jax. Forse non era stata un’idea geniale quella di non volere una relazione con il suo partner, visto che l’unica cosa che voleva in quel momento era proprio quella.

La mattina seguente, quindi, Danny varcò la porta della centrale con l’aria di uno zombie. Steve, stranamente, non era ancora arrivato e il detective si chiuse nel suo ufficio, iniziando a riscrivere dei vecchi rapporti pur di non pensare alle implicazioni di quel ritardo. Kono e Chin erano andati al carcere, e Danny era praticamente da solo nel loro quartier generale.Erano passati pochi minuti quando una musica ruppe il silenzio. Alzò la testa di scatto e vide il suo partner avvicinarsi mentre trafficava per rispondere al telefono. Aveva in mano dei sacchetti e faticava a raggiungere la tasca.Aveva sentito giusto? La suoneria era Sex bomb?  Cos’era? Uno scherzo di cattivo gusto? Jax aveva intenzione di mandargli dei segnali subliminali attraverso le suonerie?“Sexbomb Sexbomb , you're my sexbomb, you can give it to me when I need to come along… Sexbomb  Sexbomb, you're my sexbomb and baby you can turn me on…”Danny si alzò come una furia e spalancò la porta del suo ufficio.“Vuoi rispondere a quel dannato telefono o devo sentirmela tutta? Perché non vorrei deluderti, ma anche se qualcuno pensa che tu sia Sex Bomb, agli altri non potrebbe fregargliene di meno! Oh, e dato che ci sei, magari consiglia a Jax di rivedere un po’ il suo repertorio, ok? ” esclamò stizzito prima di sbattere la porta e tornare a sedersi.Steve lo guardò con l’aria un po’ persa e un accenno di imbarazzo. Alla fine aveva optato per appoggiare i sacchetti su una scrivania e stava per rispondere quando Danny l’aveva aggredito a parole. Rispose al telefono e liquidò in fretta il suo interlocutore, poi riprese le sue cose e si mise davanti alla porta chiusa dell’ufficio di Danny, aspettando che l’altro alzasse lo sguardo.Il detective sollevò il capo qualche istante dopo e guardò Steve con le sopracciglia corrugate.“Che vuoi?” gli chiese senza alzarsi.L’altro fece spallucce e un sorrisetto, abbassando poi lo sguardo sui sacchetti. Danny roteò gli occhi e sbuffò, prima di alzarsi e andare ad aprire.“Che vuoi?” gli chiese di nuovo incrociando le braccia sul petto.“Uhm, ti ho preso delle malasadas. Speravo di fartele trovare al tuo arrivo, ma ci hanno messo un po’ a preprararle…” ammise Steve accennando un altro sorriso.“Oh.”Danny era certo di non aver mai e poi mai incontrato una persona che gli facesse mancare la terra sotto i piedi come Steve. Non c’era niente da fare, aveva una dote naturale nel riuscire a spiazzarlo.“Mi fai entrare?” gli chiese il capitano cercando il suo sguardo, e chissà perché quelle tre parole sembravano voler nascondere davvero un messaggio subliminale, sia a livello fisico che emotivo.  Il detective chinò il capo e tossicchiò nervosamente prima di farsi da parte.“Malasadas, mh?” chiese adocchiando poi i sacchetti. “Come mai?”Steve fece di nuovo spallucce e le estrasse dal sacchetto, porgendone un paio a Danny. “Magari volevo addolcirti” mormorò ridacchiando.“Vuoi forse insinuare che io non sono dolce? Io sono dolcissimo se voglio!” ribattè subito piccato.“Lo so” ribattè calmo Steve, con una vena di vera consapevolezza nella voce, e di nuovo Danny lo odiò – si fa per dire - per il modo in cui riusciva a ribaltare la situazione e a dire esattamente il contrario di ciò che lui si aspettava.“Ah, ecco” bofonchiò. “Era giusto per chiarire.”Steve scosse il capo e si sedette sulla scrivania di Danny, prendendosi un po’ di tempo per osservarlo addentare la sua malasadas.“Cosa fai stasera?” gli chiese poi all’improvviso, e il detective smise immediatamente di masticare. Chinò la testa di lato e corrugò le sopracciglia, con il chiaro intento di assumere un’aria interrogativa.“Jax cucina messicano stasera. Mi farebbe piacere se ti unissi a noi.”Solo al sentire quel nome, Danny percepì un fastidio che gli partiva dalle punte dei piedi e gli arrivava alle punte dei capelli, ma l’invito di Steve era gentile, non ci leggeva nessun desiderio di vendetta nei suoi confronti o cose del genere.Il suo istinto gli diceva di rifiutare, perché non era certo di poter mantenere un atteggiamento dignitoso davanti a quel ragazzo, soprattutto se aveva intenzione anche solo di sfiorare Steve davanti a lui. Nel momento in cui stava per deglutire e dare fiato al suo rifiuto, il capitano sorrise e allungò una mano, accarezzandogli il labbro superiore con il pollice, per ripulirlo dalle briciole di malasadas.“Allora?” gli sussurrò guardandolo negli occhi.Danny era impietrito, ma in qualche modo riuscì a deglutire e annuire allo stesso tempo.“Ok” mormorò con