sulle spalle di Cas si dissolve per lasciarlo respirare, a volte lo schiaccia fino a cambiargli l’espressione. Dean riesce a vederlo chiaramente.
 


Non ha dovuto chiedergli di restare per la notte. Cas lo aveva guardato dritto in faccia, sembrava calmo. “Se per te – per voi va bene”, aveva detto. 
Sam gli aveva dato una pacca sulla spalla. “Ehi. È casa tua. Non devi neanche dirlo.”
 
È stato facile. La stanza di Cas è sempre stata là ad aspettarlo. Dean ha dovuto solo portare qualche coperta – di cui non c’era alcun bisogno, e vestiti puliti. Non sa perché, ma ha dovuto.
 
“Grazie”, dice Cas, seduto sul materasso. Sembra esausto. E ubriaco. Ma probabilmente è Dean ad essere ubriaco e ad immaginarsi tutto. “Mi sento davvero bene qui. Mi sento a casa.”
 
Dean non risponde. Dovrebbe alzare i tacchi e andare a prendere l’ennesima birra.
 
Quindi perché non ti decidi a restare?
 
Dean non risponde, ma Cas deve comunque leggergli in faccia ogni cosa, perché è così che funziona tra loro due.
 
Ed è come vederlo andare in pezzi.

“E’ così, Dean” insiste Cas, “è la verità.”
 
E forse è davvero la verità, ma questo non cambia niente.
 
“Ci vediamo domani mattina”, dice Dean, premendo la mano sullo stipite della porta. Deve andare. Adesso. “Spero.”
 
 
 
 
 
 
 
 






 
 
 












– Questa è la segreteria di Castiel. Per favore, lasciate un messaggio. Perché è così che funzionano le segreterie, suppongo.
 
 
La voce, attraverso il telefono, risulta metallica. Un po’ distorta, ma non del tutto. C’è sempre quella nota bassa nel suo tono, come se Castiel avesse una tosse perenne ad arrochirgli la voce.
 
Rispondi al telefono e basta.
 
Tutt’ad un tratto, si rende conto di quanto sia ridicolo. Stasera, e tutte le altre notti in cui non ha fatto che telefonare e cercarlo e scrivergli, sapendo che Cas non avrebbe risposto. È ridicolo che abbia chiamato più di venti obitori in cerca di un tizio in trenchcoat.
 
Dovrebbe imparare a fingere meglio con se stesso. Dovrebbe arrendersi.
 
Questa è la vita.
 
Ed è una merda.
 
 
 
 
 
 
 
 
 




















È una mattina come un’altra, come potrebbe essere in una casa qualunque. Il bacon frigge in padella, Sam legge le notizie online, la macchina del caffè emette un bip nell’esatto istante in cui Cas mette piede in cucina.
 
E i Led Zeppelin suonano a tutto volume dallo stereo.
 
È un venerdì mattina. Dean non ne aveva uno così da, circa, ventotto anni. 
 
“Cas”, dice. E lo fa sorridendo. Perché è venerdì, e hanno dormito tutti sotto lo stesso tetto, perché Cas è lì in carne e ossa. E Dean ha bisogno di dimenticarsi di quanto sia stato stupido comportarsi come un bambino in cerca di attenzioni. “Dovresti prenderti un po’ di caffè, perché, seriamente, Cas. Hai una faccia orribile.”
 
Sam alza gli occhi al cielo, ma agli angoli della sua bocca c’è l’accenno di un sorriso.
 
“Ti ringrazio per la premura, Dean”, risponde Cas truce.
 
Dean ride. Ed è… liberatorio. Forse solo un po’ malinconico, stando alla fitta che sente nel petto. Perché- dovrebbe essere così più spesso. Abbiamo bisogno di questo. Io ho bisogno di questo.
 
Ma non importa.
 
Cas è qui. Sam è qui. Niente importa.
 
“Questo tipo di musica va necessariamente ascoltata ad un volume così alto?” chiede Cas, buttando giù un’intera tazza di caffè come fosse acqua fresca. E sembrerebbe quasi sinceramente curioso, se non fosse che Dean conosce il suo sarcasmo da stronzetto.
 
“Ehi”, dice, puntandogli l’indice contro. “Questa non è musica come tutte le altre. È… è un’opera d’arte!”
 
“Capisco, Dean.”
 
“Smettila di fare lo scettico con gli Zeppelin.”
 
“Ti assicuro che non c’è scetticismo in tutto questo. Forse solo un principio di mal di testa.”
 
Sam ride con la bocca coperta da una mano, guardando da Dean a Cas. “Lo sai, Dean,” dice, “non ha tutti i torti. Potresti abbassare il volume.”
 
“Solo un po’”, aggiunge Cas, un’altra tazza di caffè già in mano.
 
Dean alza gli occhi al cielo. Quando torna a guardare Castiel, si rende conto delle palpebre arrossate, dei capelli impossibilmente disordinati, della maglia di Batman che Dean gli ha prestato la sera prima.
 
E qualcosa si smuove nel suo petto, e lo rende ansioso. Assomiglia ad un campanello d’allarme.
 
Vorrebbe fare qualcosa, qualsiasi cosa. Così apre la bocca, incrocia lo sguardo di Cas e, resta, resta, resta, vorrebbe chiedere. Ma non lo fa. Quello che riesce a dire, invece, è “ti farò una cassetta. Col cavolo che mi chiederai di nuovo di abbassare il volume.”
 

 
 
 
 
 
 
 
 



















Non aveva pianificato di lasciargli un messaggio in segreteria.

Voleva provare a chiamarlo, incassare la delusione e chiudere. Per poi spegnere il telefono e sparire fino all’indomani mattina.
 
Ma la birra, o la voce di Cas