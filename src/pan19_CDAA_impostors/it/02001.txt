stata considerata pazza, a vedere il buono anche dove non poteva esserci che buio. Iniziava a crederlo pure lei, a volte, in presenza di quell’essere.Marcus rimase a fissarla, stranito e confuso, ancora reduce di quella sensazione acuta di abbandono. Sbatté le palpebre e sembrò quasi non comprenderla. “Perché?” chiese, incantato dai suoi movimenti tremanti e lenti. Avvertiva la paura, più nitida di tutte le altre volte, come se il sangue avesse aperto un’altra porta che potesse condurla da lui. Era meraviglioso.“Vi vedo molto stanco. Vi prego, lasci che l’aiuti.”Le mani tese verso di lui: non un gesto di affetto o compassione, ma di difesa. Il modo in cui sviò il suo sguardo appena lo prese rudemente per i polsi fu una delle cose che sarebbe riuscito a fatica a dimenticare. Improvvisamente si divincolò dalla stretta, furente. “Perché non mi lasci stare? Perché hai così tanta paura?” gridò, battendo un pugno sul tavolo, talmente forte che il cadavere scivolò al suolo.L’ancella si ritrasse di scatto, gemendo spaventata a quella reazione improvvisa. “Ma Sire! I bambini della sua età non dovrebbero...”Con un gesto Marcus scaraventò lo scrittoio a terra, imbrattando decine di fogli inamidati. Non aveva mai gridato tanto forte. “Non ho mai conosciuto un bambino della mia età, io!” Mosse un passo verso di lei, e la ragazza si affrettò a raggiungere la porta. “Non fare esempi che non posso capire! E ora vattene, vattene!”Appena la porta sbatté alle spalle dell’ancella, Marcus si voltò verso la pozza di sangue che aveva macchiato irrimediabilmente il papiro pregiato, e si sentì improvvisamente bene.Quello fu l’inizio della sua decadenza. 

    38 a.C

La guardia che puntualmente stava attraversando lo stretto passaggio era giovane. Aveva sulle spalle un addestramento militare troppo modesto per essere considerato tale, al quale si era dimostrata peraltro troppo inadatta per essere reclutata nell’esercito. Quando però era stata messa a disposizione della famiglia reale, non avrebbe mai pensato che sarebbe stata costretta a qualcosa di peggiore.Il ragazzo arrivò alla porta con la risolutezza a nascondere il tremore lieve delle ginocchia. Due colpi, una pausa, un altro colpo di nocche sul legno ingrigito. Il silenzio dall’altra parte della stanza fu insopportabile: poi la risposta del compagno si fece nitida con altri due colpi dall’interno, sicuri e consci. I chiavistelli che tenevano salda la serratura della porta si erano moltiplicati nel giro di pochi mesi, da quando, si diceva, il Mostro all’interno di quegli appartamenti impuri aveva assalito un’ancella, scontento di lucertole e ratti, e la regina aveva deciso di imporre dei turni di guardia che registrassero ogni suo movimento.Molte scoperte macabre erano state fatte da allora: a testimoniarle rapporti praticamente vuoti. Appena venivano consegnati, essi andavano bruciati per eliminare ogni traccia: ma non si poteva cancellare la memoria di un uomo, quella rimaneva silente. Ed era soprattutto per questa che il giovane guerriero aveva terrore a chiudere le palpebre anche solo di un secondo, per non riviverla.Il suo compagno lo aspettava appoggiato allo stipite: appena entrò incrociò i suoi occhi chiari e scambiò con lui un sorriso nervoso. Si guardò attorno distrattamente. “Dov’è?” chiese, nascondendo l’ansia, fingendo di non aver notato la massa informe che sostava sotto le lenzuola. Quando l’altro gli indicò con un cenno della testa due occhi rossi spalancati che li osservavano da sotto quel groviglio, finse sorpresa. “Tutto bene? Io vado a fare rapporto, ma penso che tornerò a farti compagnia”.“Un pensiero gentile da parte tua.” notò casualmente, posizionandosi formalmente al suo fianco. Il compagno gli rivolse un sorriso che voleva essere rassicurante, mentre seguiva i gesti di rito del cambio della guardia. Poi, rivolgendo ancora una volta uno sguardo alla creatura, se ne andò chiudendo la porta alle sue spalle.Era notte: non serviva essere troppo circospetti in simili ore, nascosti dal buio. Il soldato che uscì dalla parete camuffata era molto più esperto del compagno, più anziano e più preparato, ma non meno influenzato dalla terribile presenza che era costretto a sorvegliare giorno e notte. Capiva bene il sentimento dell’altro, per questo molto spesso ignorava le prassi dei turni per infondergli un po’ di coraggio. Non era affatto semplice. Non era affatto semplice avere coraggio per entrambi. Aveva il compito di fare rapporto direttamente al Sommo Sacerdote: per questo motivo, quando entrò nel suo studio poco distanziato dalle stanze del Principe, l’uomo era già in piedi pronto ad accoglierlo secondo l’usanza. Ad attenderlo le stesse parole di sempre. “Ha il permesso di parlare, soldato semplice.”Compassato, il ragazzo si profuse in un rispettoso inchino. Poi iniziò a parlare con voce appena udibile. “Nessun movimento sospetto. Il Principe si è alzato dal letto solo per soddisfare bisogni corporali. Non ha quasi toccato cibo.”Il suo interlocutore si massaggiò appena il mento, in pensiero. Poi si risedette sulla modesta sedia, sembrò studiare appena il rapporto immacolato e come sempre lo bruciò nel fuoco accanto allo scrittoio che spargeva nell’aria un odore aromatico. “Non mangia sufficientemente da un mese a