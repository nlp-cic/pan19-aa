limitò a sopportare – a tentare, di sopportare; bruciavano i morti, divorati dalle fiamme. E il loro odore, quello di carne bruciata, veniva coperto dal profumo fresco di fiori che lentamente scivolavano al suolo.
I fiori di ciliegio rendono le persone folli. Ne trovò conferma in quel momento, mentre in lui si agitava una bestia fatta di rabbia, di odio, di stanchezza; erano fiori, erano semi. Erano il caos e la follia che scendevano in terra celandosi al di là di un velo di effimera bellezza, e che lui osservava pur desiderando fermarsi, allontanarsi, essendone spaventato. 
Quelle dita affusolate gli stringono ancora il polso, e lui si domanda se non appartengano ad uno dei corpi di quel giorno. L’odore acre di bruciato. Il profumo dei fiori. L’olezzo di decomposizione. L’odore della morte, e il suono del silenzio. Gli si stringono attorno e si moltiplicano; non ha bisogno di vederle, di posare sulla loro immagine gli occhi azzurri, per avvertire la terra smuoversi ancora, ed altre mani afferrarlo come se nella morte ancora provassero desiderio, e questo coincidesse con il trascinarlo là, in quel mondo di puro nulla cui ormai appartengono. 
Si chiede se dovrebbe opporre resistenza oppure no. Se quello faccia parte del ciclo della vita, o se si tratti di qualcosa che può evitare accadere; se sia destino che lui, che ha beffato la morte ed alla stessa sia stato strappato per compiere un destino assai più grande, debba nuovamente trovare qui la propria dipartita. Non nel tentativo di purificare un libro, non nel cuore della battaglia, ma lì: miseramente, divorato da semi che sanno di petali.
Certo gli si addice, cadere preda della follia ch’egli stesso ha descritto, scivolare in quella decadenza che alla sua persona è impossibile il non accostare – la decadenza dell’umano, del divino, dell’essenza stessa del cuore delle cose; ed allora forse opporsi è sbagliato, e dovrebbe lasciare che quelle esistenze senza nome gli strappino l’anima dal corpo e la pelle dalle ossa. 
«Ecco dov’eri.»
Infrange il silenzio. Distrugge la stasi. S’arresta addirittura la pioggia rosea che sino a quel momento l’ha accompagnato nell’idillio della reminiscenza. Ha bisogno di mettere a fuoco e sbattere ripetutamente le palpebre pesanti, perché a quella voce riesca ad associare un volto conosciuto – tratti delicati, che quasi si mescolano in quello spettacolo di beltà e distruzione. 
Non riesce ad evitare che le proprie labbra si incurvino, che la voce, quando riesce a muovere le labbra, sia marcata da quella nota divertita che mai manca rivolgergli e che dei loro scambi resta, ancora e a distanza di tempo, la principale protagonista. E quelle mani – quelle che tentavano di renderlo simile a loro – svaniscono d’improvviso; non percepisce più il loro tocco, non più la loro presenza. 
E la terra, quando per un momento vi posa lo sguardo, non è smossa.
Sorride di più.
«Il piccolo Chuuya era preoccupato per me?» domanda, e non v’è sorpresa dinanzi allo sguardo colmo d’irritazione che gli vale l’utilizzo di quell’aggettivo; non si scompone però, e con la punta delle dita sistema i propri occhiali. 
Nakahara schiocca la lingua contro il palato ed inarca un sopracciglio – è un cipiglio che sul suo viso ha un che di buffo. 
«Per quanto mi riguarda puoi anche crepare d’overdose.» comincia, le iridi dorate ancora fisse sulla sua persona. La sua voce è tagliente, come se persino attraverso il tono volesse ribadire di pensarlo davvero. La cosa lo fa ridacchiare, così che Chuuya si vede nuovamente costretto ad attirarne l’attenzione, schiarendosi la voce e sospirando seccato. «E’ quella testa di cazzo di Dazai ad essere preoccupato per te.» 
«Mh-hm, capisco.» 
Non ammettere le cose, rinnegarle sino all’ultimo respiro è da lui. Non ne è disturbato – divertito forse, in parte; di come nelle loro differenze siano simili più di quanto non diano a vedere, e come allo stesso tempo il loro essere agli antipodi sia alla base del loro rapporto. 
Tristezza. Sofferenza. Quei fiori che adornano la vita dell’essere umano. Dolore, angoscia, le emozioni che sono state alla base della sua esistenza e di quella altrui. 
Osservandolo dalla posizione in cui si trova, Chuuya pare ergersi al centro della foresta di ciliegi in fiore. Insieme, in quel luogo che sino a poc’anzi aveva minacciato divorarlo, mentre i petali cadono, cadono, e cadono ancora. Di un pallido rosato che non è più carminio, di una pioggia che non sembra più sangue. 
Cadono e cadono, e non sente il soffiare del vento, il freddo sussurro di una canzone priva di parole ed il gelido sospiro dei morti sulla sua pelle. C’è solo Chuuya, e l’odore del sakè impresso sui suoi abiti – quelli che quando si allunga con il corpo, e raggiunta la sua mano lo tira contro di sé, facendogli perdere il senso dell’equilibrio, appaiono ai suoi occhi come nient’altro che limitazione. 
«Che cazzo stai facendo?» 
«Ti stringo a me. Mi pare ovvio.» 
Alle sue labbra sfugge quasi un