ghiaccio, a
palle di neve sono imbattibile!» la informò, prima
di raccogliere una manciata di neve e lanciargliela contro.

Elsa
ebbe il tempo di schivare il primo colpo, quando venne colpita dal
secondo. Aveva ragione, allora! Era abbastanza veloce nel compattare la
neve e prendere la mira, ma non si sarebbe fatta battere facilmente.
Concentrata, si affrettò a muovere le mani per dare forma
alla palla di neve che l’avrebbe definitivamente stesa.

«No,
Elsa! Così non vale!!»
gridò Anna troppo tardi: la sorella era riuscita a colpirla
sul braccio.

Elsa
per tutta risposta rise divertita. «Va bene, va bene.
Giochiamo ad armi pari.» concesse.

«Bene.
Stai a vedere!!» si riprese Anna
scagliandole una raffica di palle di neve, sicura di colpirla. E
infatti, Elsa ne fu travolta, perdendo l’equilibrio.
«Elsa!!» esclamò preoccupata quando la
vide cadere a terra. Si affrettò a percorrere i pochi metri
che le separavano, raggiungendola per accertarsi di non averle fatto
del male. «Oh, no! Scusami! Scusami!!» ripeteva
contrita.

Fu
nel momento in cui Anna si accovacciò che Elsa smise di
fingere e la spinse per farla cadere sulla neve.

«Elsa!!»
urlò. «È
gelata!» protestò poi.

«Cosa
ti aspettavi? È neve.»
scoppiò a ridere di gusto la regina.

Anna
rinunciò a fare l’offesa non appena
sentì il suono cristallino delle sue risa. Ah,
tutta
l’attesa e la pazienza finalmente venivano ripagate!
Così si unì a lei con una risata liberatoria.

«Non
sei stanca?» le chiese ancora un po’
ansimante, dopo che si furono calmate.

Elsa
annuì, alzando gli occhi al cielo nuvoloso per
mantenere la temperatura fredda in quel loro piccolo mondo.
«Ma non potevo certo perdermi un’epica battaglia a
palle di neve con la mia adorata sorellina.» sorrise
dolcemente.

«Che
sorella fortunata!» scherzò Anna,
spintonandola con il gomito.

«Be’,
dovremmo chiederlo a lei.» disse,
lanciandole un’occhiata.

«Sono
sicura che è stata contentissima di giocare!
E di vincere, soprattutto!»

Elsa
si lasciò andare ad una piccola risata, prima di
tornare seria. «Allora perché non vuole confidarsi
con me? Forse non si fida?»

Anna
si impensierì di colpo, alzandosi a sedere sulla neve.
Osservò Elsa che ricambiava il suo sguardo ancora stesa sul
freddo manto bianco, come fosse la più calda delle coperte
– e forse per lei lo era.

«Io…
ecco… Non volevo darti altri
pensieri. Ho visto quanto Arendelle ti prenda e lo so che trovi sempre
il tempo per me, ma non voglio essere un peso.»
abbassò lo sguardo, abbracciandosi le ginocchia e
poggiandoci sopra il mento imbronciato.

«Anna».
Anche Elsa si alzò per mostrarle
quello che provava. «Tu non sarai mai, mai, un peso per
me.» la scosse da una spalla. «Se non ti confidi
ora, non lo farai mai. Come posso essere tua sorella, se tu non me ne
dai l’opportunità? Ormai siamo una famiglia: tu ed
io, ed anche Kristoff, Olaf e Sven.»

Anna
la guardò con la coda dell’occhio e
riuscì a leggere in quegli occhi così azzurri e
freddi tutto il dolore che provava. Capì lo sconforto e la
paura di venire allontanata, quando non voleva null’altro a
parte starle accanto. Comprese che in quel modo la stava
involontariamente allontanando.

«Oh
no, Elsa! Non volevo ferirti.»
sussurrò rattristata. «È solo
che… Ecco, non ti sembra che manchi qualcuno?» le
confessò.

Elsa
rifletté sulle sue parole. Qualcuno? Mancava qualcuno?
Ma chi…?

«Kristoff?
Olaf?» tentò. Era stata
così tanto presa dagli impegni che solo in quel momento ci
fece caso… In effetti, era strano che Anna si trovasse da
sola nella sala dei quadri quando aveva un innamorato che la
corteggiava e degli amici ad intrattenerla.

Anna
annuì abbattuta.

«Non
sono qui?» continuò ad indagare la
regina, ricevendo una risposta affermativa. «Dove sono
andati? Perché non ne sono stata informata?» si
alterò.

Anna
scrollò le spalle. «Stamattina quando mi sono
svegliata abbiamo fatto colazione insieme e poi non ho più
visto nessuno di loro. Sai, dovevo fare un salto in biblioteca: non
posso mica farmi trovare impreparata per l’incontro di
domani!... Così, ho chiesto alle guardie e mi hanno detto
che avevano visto il mastro allontanarsi con la slitta, una renna e un
pupazzo di neve. Ho provato a cercarli giù in
città, ma… niente, nessuna traccia.»
raccontò, nascondendo il volto tra le braccia incrociate.
«È tutta la mattina che cerco di capire dove siano
andati! Forse Kristoff si è stancato di me, ma –
accidenti!! – poteva dirmelo in faccia anzi che sparire, no?
Sono così confusa e preoccupata… Dove
mai-»

Elsa
la interruppe, sentendosi ribollire. Anna aveva passato tutto quel
giorno ad angosciarsi e preoccuparsi per i suoi amici, quando avrebbe
dovuto ridere e scherzare come sempre! Non voleva vederla soffrire come
per la loro separazione forzata.

«Questo
non avrebbe dovuto farlo! Punto primo: bisogna sempre
informare la regina di qualsiasi spostamento! Punto secondo: come
può averti abbandonata