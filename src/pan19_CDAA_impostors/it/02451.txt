, non avrei mai pensato di poterlo dire – non è che non apprezzi il tentativo di darci una mano trovando una scappatoia ma devvero non posso – non sono gay, Crowley. Non posso farti-"

 

"Beh, potremmo sempre baciarci."

 

"Oh, andiamo, non-"

 

"A lungo. Alla francese. Molto a lungo. Sono sempre fluidi corporei, in fondo."

 

"Non..."

 

"Che cos'altro proponi? Farmi piangere fiumi di lacrime? E come, affettando cipolle?"

 

"Potrei..."

 

"Fare cosa? Incatenarmi, riempirmi di trasfusioni del tuo pregiatissimo sangue e infliggermi a ripetizione la morte della madre di Bambi? Spiacente, mio idealista amico, ma non credo che il calcolo dei tempi sia a favore dell'ipotesi."

 

Non se lo sarebbe mai aspettato, cioè a dirla tutta forse avrebbe dovuto aspettarselo, vale a dire che forse probabilmente se lo sarebbe aspettato, in effetti, se mai avesse avuto motivo di domandarsi – è a questo punto che una notevole quantità dei suoi neuroni inalbera il cartello "chiuso per sovraccarico, ci scusiamo per il disservizio" – perchè il punto è che davvero, Crowley bacia divinam-dannatamente bene.

Così bene che non è che gli dispiaccia di doverlo baciare parecchie e parecchie e parecchie volte e beh, se quando decidono di fare un test gli stanno ronzando le orecchie dev'essere per la mancanza di ossigeno, per forza. Non perché baciare qualcuno dopo così tanto tempo gli stia dando alla testa, qualcuno che sembra godersela così tanto, oltretutto, no, è la mancanza di ossigeno, assolutamente.

 

"Penso che possiamo fare un tentativo."

 

Si concentra, cerca di ricordarsi com'era – l'armadio che vola via dalla porta dell sgabuzzino, la pistola che galleggia nell'aria, la sensazione di afferrare con la mano quella cosa nebulosa e informe e sentirla dibattersi e stringere il pugno fino a ridurla a un nulla e stendere il palmo e concentrarsi e concentrarsi e sollevare...

 

"Una graffetta?"

 

E una fitta improvvisa.

 

"Avevi detto niente mal di testa."

 

"Quello non sono io, Moose. Quello sei tu che cerchi di diventare strabico."

 

"Avevi detto..."

 

"Avevo detto che i vari metodi variano per rapidità e intensità degli effetti. Sei stato tu a decidere di farti guidare dalla pudicizia."

 

"Oh, al diavolo."

 

Letteralmente.

 

Pensa che il modo migliore per liberarsi dell'incombenza sia affrontarla a testa bassa – ok, pessima scelta di termini – e non concedersi il tempo di riflettere a quella che sta per fa-ar-argh.

 

"Calma, calma, Jolly Green. Non ti ci strozzare."

 

E così tocca rifletterci, comunque, non c'è modo di evitarlo mentre ricomincia da capo, con calma, gli dice Crowley, fai con calma, – e quelle mani – prenditi tutto il tempo che ti serve, e quelle mani fra i capelli, non strattonando, solo gentilmente affondate e gli è sempre piaciuto, è successo così di rado ma gli è sempre piaciuto, tiene i capelli lunghi per quello, perche spera sempre che qualcuno – bene, stai imparando, – che qualcuno ci affondi le mani e accarezzi ed è quello che sta succedendo ora e anche se non sono mani di donna va bene, va bene lo stesso e sì, così...

 

Non può essere peggio del sangue, si dice, mentre cerca di imparare a respirare intorno a quella cosa che continua a crescere, non può essere peggio di passare una lama sulla pelle e accostare la bocca e dover inghiottire quell'orrore viscoso di ruggine e zolfo, non può essere peggio del sangue, si dice, e ha ragione, se ne rende conto mentre inghiotte come può, come gli riesce, ma deve inghiottire per forza, è quello il punto, è per quello che lo stanno facendo, tirarsi indietro renderebbe insensato tutto quello a cui si è prestato finora e allora inghiotte e non è affatto peggio del sangue, anzi, è molto più tollerabile, poteva essere molto peggio davvero, potrebbe quasi – si aspettava di nuovo lo zolfo, ma non c'è traccia di zolfo nel sapore, si aspettava qualcosa di amaro e metallico ed è salato invece, salato con appena una punta di amaro, un retrogusto, più salmastro che amaro e sembra quasi – e si strozza, alla fine, nascondendo come gli riesce una mezza risata in mezzo ai colpi di tosse perché si è ritrovato a immaginare quanto diventerebbe indisponente, e supponente, quell'accidenti di demone, se gli dicesse che sa di caviale.

 

Resta lì, a cercare di riprendere fiato, e si vede porgere un cuscino – non c'è speranza di alzarsi, andarsene e considerare chiusa la faccenda e mentre si sistema per dare un po' di sollievo alle ginocchia e guarda cercando di non guardare e una parte del cervello si sta appuntando mentalmente di aggiornare il database relativo ai demoni con la dicitura "tempo di ripresa brevissimo" e un'altra parte si rende conto di quanto sia tremendamente imbarazzante tutto questo e che il maledetto demonio lo sa benissimo, come sapeva benissimo che lo scambio di saliva non sarebbe bastato, è tremendamente imbarazzante e anche questo poteva comunque essere peggio, sarebbe stato peggio, sarebbe stato atrocemente umiliante se non avessero passato un'ora sana a scambiarsi sal-a pomiciare, e una vocina