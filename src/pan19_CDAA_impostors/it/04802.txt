’era sempre quell’elemento d’imponderabilità, quel qualcosa che “è andato storto”.
Quell’incidente che ti aspetta, appiattito dietro un angolo.

Il tuo angolo.
Più angoli giravi, più possibilità avevi di incontrare il tuo incidente: tot tempo incollato al mainframe, tot probabilità in più di cuocerti le sinapsi.
Era una progressione geometrica, e i runner di professione avevano sufficiente dimestichezza con il codice per non ignorare la legge dei grandi numeri.
Ma la ignoravano, invece.
Perché?
Non rispondevano mai.

Zebra, Kimaira, Sweet_lobotomia, Manic-call, Toxic-fi: per ogni “incidente” c’era un nome, più o meno evocativo.
Bisogna ammettere che di fantasia ne avevano parecchia.
Quanto al suo incidente, lei, almeno, si era mantenuta sul sobrio:
Switch.
Un nome secco, come un sorso di quel whisky al sapore di piscio e benzene che servivano negli spacci della Lone Star.

In cosa consisteva?
Beh, alterazioni.
Scivolamento di piani, casino con le personalità.
Il cervello si assuefaceva alla Matrice e iniziava a produrre segmenti di codice.
Il codice autogeno- lo chiamavano così- interagiva costantemente con gli stimoli sensoriali e con quelli elettrici: sovrascriveva i codici della Matrice, sovrascriveva memorie, sensazioni, percezioni- e non solo quelle.

I primi a comparire erano i lampeggiamenti, o neuro-scotomi, come recitava l’Enciclopedia Medica, cortesemente offerta ai viandanti della rete dalla BorgPharma- Corporate & Co.
Seguivano i mal di testa.
Soltanto dopo si facevano vivi loro: i glitch.
Vedevi cose: cose che comparivano per pochi istanti, come grumi di micropixel coagulati in un angolo del visore.
Solo che non era il visore. Era il cervello.
I glitch erano solo l’apripista- o, come diceva Swami, l’aperitivo.
Anticipavano di qualche anno le allucinazioni, le visioni, i trip. Come farsi i BTL, ma a titolo gratuito.
Ah, e dimenticavo: rispetto ai BTL, erano molto più veri e molto meno piacevoli.
Le crisi potevano prenderti dovunque, in qualsiasi momento.
Anche mentre eri nel pieno di una sparatoria con qualche tipo di corte vedute e scarso umorismo- vale a dire,con la maggior parte della bassa manovalanza che invadeva le strade cittadine sfoggiando i colori delle principali gang.
Poteva capitarti anche mentre eri intubato alla Matrice, magari durante un’operazione di hackeraggio, specie se delicata: pare che l’ansia liberi delle sostanze che agiscono da catalizzatori, per questo genere di episodi.
Un runner con lo switch non sarebbe stato runner ancora a lungo, e nessuno se la sarebbe rischiata ad affidargli certi lavori.
Un runner con lo switch era, come si suol dire, compromesso.

Proprio come la Matrice faceva con i decker che si avventuravano in lande protette dagli ESP, il cervello registrava le visioni come connessioni esterne- aggressori, praticamente, e tentava di abbatterle. Roba autoimmune, dicevano.
Il risultato?
Stordimento, depressione, alterazioni ormonali e dell’umore.
Più in là, epilessia.

 Ancora più in là, schizofrenia.
Oltre la schizofrenia, poteva basilarmente capitare di tutto: dall’autofagia cerebrale a una più modesta ischemia.
Fra l’autofagia e l’ictus c’era un vasto assortimento di malattie che Mako sperava di non arrivare a conoscere nemmeno di nome.


Aveva ventitré anni, era runner da quando ne aveva dieci: aveva trascorso gran parte del suo tempo dentro la Matrice ma, prima o poi, non le sarebbe più stato possibile collegarsi.
Questo lo sapeva fin troppo bene.
Se avesse smesso domani, la sua aspettativa di vita avrebbe anche potuto somigliare a quella di chiunque altro.
Ma il fatto era che non voleva smettere.
Anche se, sessione dopo sessione, sarebbe stata sempre meno Mako,
e sempre più qualcuno (o qualcosa) che non avrebbe mai, mai voluto essere.

- Sono sola, Sam. Mi hai lasciato da sola.
Vai a farti un bicchierino, Mako.
Non startene chiusa in questa scatola di sardine.
 Mettiti l’abito con i lacci sulla schiena.
 Svagati un po’, non ci pensare.
 Trova qualcuno con cui ballare e, beh, chi lo sa?, passare la serata.
 Come facevamo noi.
 Come ai bei vecchi tempi.
 No?



Non avevo voglia di tornare al Seamstress Union1.
Da quando la gente aveva troppa paura dello squartatore di Emerald City per mettere il naso fuori dalla porta dopo le otto di sera, i night club della città si erano notevolmente svuotati.
Il locale di Mrs. Kubota2, poi, per via della faccenda di Sam, era stato fra i primi, e fra quelli che avevano risentito più severamente della “psicosi di Emerald City”, come i commentatori non si stancavano mai di gracchiare entusiasticamente dai microschermi piazzati a tutti i principali incroci.
La stampa ci va matta, Sam.
Così, Tyrell, Multivideomega, Telestrian e tutti gli altri possono tirare un bel sospiro di sollievo e aspettare che la Lone Star3 incastri il colpevole o insabbi il caso con eleganza, seppellendo, con i morti, le prove della sua peraltro palese inadeguatezza investigativa.
Quando i morti saranno freddi, i pezzi grossi riprenderanno le loro schermaglie corporative a mezzo stampa, manovrando i loro canali in modo da seminare scandali sulla concorrenza.
Qualcuno insedierà gabbiotti turistici nei