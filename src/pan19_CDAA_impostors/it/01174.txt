dei Giganti – e a una gamba strappata, a una testa mozzata, a un busto divorato.E sarebbe stata ancora più stupida, se il Capitano Levi non fosse intervenuto immediatamente, lame in mano, letale come nessun altro poteva essere.Cavò gli occhi al Gigante, gli mozzò le mani, gli mozzò i piedi – tagliò, lacerò, colpì ogni più piccolo frammento della sua inutile carne lavorandola come il più fine dei macellai, da ultimo pose fine alla sua vita.Durò pochi secondi, fatti di respiri e movimenti di lame e gemiti grotteschi.Poi il Capitano tornò a terra ricoperto di sangue, occhi grigi che svettavano su segni di morte.Si liberò delle lame danneggiate e osservò per un tempo infinito il sangue che evaporava via dai suoi vestiti, poi i suoi occhi grigi puntarono lei, e Petra capì che il predatore non se n’era ancora andato.Abbassò lo sguardo.«Era solo un cavallo.»Il modo in cui Levi lo disse, con l’indifferenza che gli era tipica, strappò Petra alla rabbia riportandole un briciolo di sanità mentale; il briciolo di buonsenso acquisito solo pochi mesi addietro, assieme a lui.Era solo un cavallo.“Sei una stupida, Petra” fu ciò che credette di vedere in quegli occhi di predatore prima che tornassero alla normalità, inespressivi come pochi, distanti com’era giusto che fossero.Si avvicinò a lei, la strattonò afferrandola per un polso e la trascinò verso il suo cavallo, intimandole di salirci e di non raccontare ad altri di quello che era accaduto.E a dispetto di quei modi bruschi, quasi cattivi, Petra immaginò di intravedere del dispiacere dietro a quel comportamento, e in quegli occhi grigi trovò un appoggio che non pensò di meritare.I corpi bruciavano sulla pira e il fumo si levava alto verso il cielo scuro. L’odore della carne carbonizzata, mescolato a quello della composizione, rendeva l’aria irrespirabile; lo sfrigolare lento del legno creava un sottofondo macabro che spinse molti soldati ad allontanarsi di qualche passo, come a voler ricacciare l’idea che non fosse solo il legno a bruciare.Ma sapevano che non era così.Petra rimase immobile al fianco di Erd e Auruo, sebbene una parte di lei desiderasse trovarsi altrove; Gunther era poco distante da loro e parlava col Capitano Levi, sul cui viso svettava un’espressione che Petra gli aveva visto unicamente in occasioni analoghe.La perdita dei proprio compagni era difficile da accettare, persino per un tipo come lui.«Chissà se riusciremo mai a vincere» mormorò Auruo dopo un po’, beccandosi un’occhiata attenta da parte di Erd; Petra si limitò a sospirare, ritrovandosi a concordare malgrado l’idea non le piacesse.Si era già comportata da folle durante l’ultima ricognizione; se avesse maturato quel dubbio, per quanto piccolo, se l’avesse fatto… sarebbe riuscita ad andare avanti?«Io continuerò a combattere anche se dovesse rivelarsi inutile» ribatté Erd, a voce estremamente bassa, tornando a guardare la pira. «Non voglio pensare che non ne valga la pena. Non voglio pensare che morire così non serva a cambiare le cose.»Nessuno di noi lo vuole pensare, eppure lo facciamo.Auruo non commentò, ma una smorfia gli deformò il viso e gli ridusse gli occhi a due fessure scure e impenetrabili; le sue mani divennero pugni stretti e tremanti. Petra si portò una mano al petto e puntò gli occhi azzurri sul Capitano Levi, che ora li guardava, ignorando Gunther.Chissà se percepiva le loro incertezze. Chissà se, dietro a quello sguardo grigio, si celavano gli stessi dubbi.«Abbiamo offerto i nostri cuori quando ci siamo arruolati nel Corpo di Ricerca» Petra abbassò gli occhi e  Auruo si girò verso di lei, sorpreso. «Tutti noi abbiamo accettato di sacrificarci. Non possiamo smettere di credere, lo dobbiamo a coloro che sono morti e a quei corpi che ardono di fronte a noi.»Sollevò lo sguardo e lo puntò sul Capitano Levi. «Quindi, Auruo, non avere più dubbi, è chiaro?»Il fuoco divampò, sputando una fiammata con un ruggito violento.«Non sei un po’ troppo sicura di te, oggi?» osservò Auruo rabbrividendo di fronte a quello spettacolo, prima di farle un sorrisetto che Petra trovò sgradevole e allo stesso tempo curiosamente divertente. «Non sarà perché sei rimasta da sola col Capitano nelle ultime ore?»Petra sbuffò, infastidita. «Non dire sciocchezze.»Auruo aveva lo sgradevolissimo difetto di fare allusioni maliziose su lei e il Capitano Levi, o almeno si era intestardito a farne da quando facevano parte della sua squadra.Erd scosse il capo di fronte al loro piccolo battibecco e fece qualche passo avanti, portandosi più vicino alla pira; sollevò il braccio e batté il pugno all’altezza del cuore in un gesto che risultò sorprendentemente solenne, poi mormorò sottovoce una piccola preghiera che Petra non riuscì ad afferrare.Molti altri soldati in un primo momento si limitarono a fissarlo, ma presto alcuni lo imitarono. E Petra catturò quella scena cercando di imprimersela bene nella mente, prima di fare lo stesso e cercare lo sguardo grigio del Capitano Levi, in cerca di conforto.E lo trovò.Nel posto più strano e nel momento meno adatto, ma lo trovò.

 



Un anno dopo


«Eren Jaeger? Parli di quel ragazzino