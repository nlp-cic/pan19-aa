?», «come vanno le braccia? Fanno ancora male?», «ti abbiamo portato la colazione, spero ti piaccia». I suoi fratelli lo investirono, letteralmente, di domande e attenzioni lasciando Alessio basito e piccato, a lui a stento gli avevano chiesto come si sentisse.

«Lasciatelo respirare poverino, si è appena svegliato» li ammonì bonariamente Leo «lì trovi la colazione, prendi pure quello che vuoi» disse rivolgendosi al biondo indicando il tavolino dove avevano sistemato le vivande.

Il ragazzo sorrise appena e prese un caffè, poi si andò a sedere su uno dei gradini, poco distante da dove si trovava Alessio.

Nonostante fossero disordinati all’inverosimile, ed anche leggermente sporchi a dirla tutta, dove i raggi del sole toccavano i suoi capelli, si creavano caldi riflessi dorati. La pelle chiara sembrava quasi diafana, ma rovinata da segni rossi più o meno profondi dovuti ai due giorni di prigionia. Sorseggiava piano il caffè, perdendo lo sguardo nell’orizzonte.

«Quando avete finito andatevi a fare una doccia» disse loro Pasquale distogliendo l’attenzione di Alex dal profilo di Genn. «Noi andiamo a fare benzina e a comprare qualcosa per il viaggio»

Entrambi annuirono e li salutarono, rimanendo in un silenzio imbarazzato, che Alessio ruppe quasi immediatamente.

«Io sono Alessio, comunque» la frase gli era uscita con un tono così imbarazzato che quasi sarebbe stato meglio se fosse rimasto in silenzio.

«Lo so» sorrise. Alessio dovette risultare molto confuso ai suoi occhi perché rise ancora piano e poi aggiunse: «I tuoi fratelli erano molto preoccupati quando sei svenuto e continuavano a chiamarti per farti riprendere».

Alessio strinse gli occhi per un attimo ripensando alla magra figura che aveva fatto. Diciannove anni che faceva il cacciatore e mai una volta era svenuto, doveva succedergli proprio quel giorno?! Perplesso, si rese conto che si stava agitando senza alcun motivo, qual era il problema se era svenuto dopo aver combattuto con dei vampiri? I suoi fratelli e Leo lo avevano visto in situazioni ben più imbarazzanti. Una vocina infondo alla sua testa gli suggerì quattro lettere, un nome: Genn. Possibile che gli scocciasse quella situazione perché aveva fatto brutta figura con il ragazzo appena conosciuto usato dai vampiri come un refill di caldo sangue umano? Sì, era possibile. Ed era così.

«Io sono Genn» disse ad un tratto il biondo, con un’espressione così lontana dal sorriso di poco prima che Alessio credette di averlo immaginato.

«Lo so, me lo ha detto Nando»

Il ragazzo scrollò le spalle e si alzò, posando il bicchiere dove lo aveva preso. «Vado prima io a farmi la doccia»

Non era una domanda ed infatti si diresse in camera prima che Alessio potesse anche solo aprire la bocca. Era decisamente un ragazzo strano, poco prima aveva sorriso ad Alex così caldamente e adesso aveva arbitrariamente deciso che sarebbe stato lui a fare la doccia per primo senza neanche aspettare una sua risposta. Sospirò e mandò giù un altro sorso di caffè. “Genn viaggia solo, chissà perché”. Di solito la caccia era un lavoro di gruppo, magari non un gruppo folto come il loro ma di certo erano pochi i cacciatori che lavoravano in solitaria, ed in ogni caso Genn non dava per nulla l’impressione di uno che potesse lavorare da solo. Era piccolo, minuto e gracile, come poteva combattere da solo con i mostri con cui aveva a che fare anche lui tutti i giorni?

«Alessio, mi presteresti dei vestiti puliti?»

Il viso di Genn usciva dalla porta tenuta aperta quel tanto che bastava a far passare la sua testa.

«Sì certo, prendi quello che vuoi. Se i jeans ti stanno troppo larghi ho una cinta nella tasca del borsone»

«Grazie»

La porta si richiuse all’istante.

“Forse ha perso il suo compagno. O magari lo ha lasciato solo per qualche motivo. Magari non conosce nessuno. Però potrebbe facilmente trovare un partner in uno dei raduni organizzati dall’Elité”. Bevve un altro sorso di caffè. Il cielo era limpido e l’aria fresca. Rabbrividì appena quando una folata di vento lo colpì.

Si alzò piano, sempre con il caffè in mano ed aprì la porta della stanza sovrappensiero, guardandosi i piedi. Neanche riuscì a rendersi conto di quello che stava succedendo che qualcosa gli colpì il viso.

«Che cazzo apri senza bussare?» urlò Genn incazzato.

«Scusa…» cominciò Alessio cercando di liberarsi dall’ammasso di roba che gli era volata in faccia. «Avevo freddo e volevo…» il rumore di una porta che sbatteva lo interruppe.

Quando finalmente riuscì a vedere di nuovo, la stanza era vuota e i vestiti che Genn aveva usato per dormire erano sparsi sul letto.

Alex si avvicinò al suo borsone, lasciato aperto con i vestiti che ricadevano mollemente sui lati. Cercò la sua felpa preferita mettendo in disordine tutto ciò che era rimasto a posto. Dieci minuti dopo stava sbuffando seduto sul letto e con le mani vuote. “S’è fregato la mia felpa preferita” pensò scocciato. Rovistò ancora nel borsone e tirò fuori una vecchia maglia di Nando che il fratello gli aveva regalato. Stava per indossarla sopra la t-shirt che aveva usato per dormire quando si rese conto che una macchia di cioccolato, colata dal cornetto sicuramente, se