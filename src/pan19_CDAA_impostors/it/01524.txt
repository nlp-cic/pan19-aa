il corpo di un bambino che stava rapidamente crescendo. Era sporco di fango sui pantaloncini beige, segno che ancora una volta, incurante delle ammonizioni della madre, aveva giocato con il terriccio bagnato.
	Mycroft lo trovò tutto intento in uno dei suoi soliti passatempi, mentre con un braccio si teneva alla staccionata e lasciava penzolare il corpo dalla parte opposta, una mano sulla fronte, per pararsi dal Sole e per scrutare un orizzonte che terminava bruscamente dall’altra parte del piccolo giardino.
	“Mycroft, guardami! Sono un pirata all’arrembaggio!” cercò di richiamare l’attenzione con la sua vocetta stridula, scoppiando poi in una di quelle risate lievemente imbarazzate, portandosi le mani davanti alla bocca come solo i bambini sanno fare.
	“Mamma e papà si separano.”
	Lo disse senza prendere fiato, con lo sguardo basso e tetro.
	Sherlock sembrava confuso. Quel genere di confusione che nasce quando conosci appena vagamente l’argomento esposto. Ma – suo malgrado – ebbe subito una triste illuminazione.
	“Vuol dire che non giocheremo più ai pirati insieme, io, te e papà?”
	“Oh, tu, stupido ragazzino viziato! – lo apostrofò Mycroft, diventando paonazzo in volto e irrigidendo le braccia contro il corpo, coi pugni chiusi – Ti ho appena detto che mamma e papà non stanno più insieme e tu pensi ai tuoi stupidi giochi di pirati? Te lo dico io, Sherlock, tu sei solo uno stupido, stupido, stupido bambino idiota! E non sarai mai un pirata da grande!”
	Improvvisamente i nervi di Mycroft parevero distendersi, le mani si sciolsero da quella morsa che gli aveva provocato l’incisione delle unghie nei palmi. Il respiro si fece ansante e il colorito passò dal bordeaux ad un rossore appena diffuso sulle guance. Si guardò intorno, smarrito, capendo a stento la gravità delle sue parole. Si girò e corse verso la veranda, senza voltarsi per assistere alla reazione del fratello minore.
	Sherlock, seduto a terra, si guardava le scarpe di vernice e sentiva di odiarle profondamente. 
Come odiava il suo orgoglio ferito e quella scia salata sulla guancia che non riusciva a toccare con la lingua.

Note dell’autrice:Questa seconda songfic, non del tutto conforme alle regole della 10 song challenge, ha avuto il suo periodo di incubazione ed elaborazione da quando ho visto, in “The Reichenbach Falls”, la scena in cui Mycroft confessa a John che tra lui e Sherlock ci sono troppi “trascorsi” perché il loro possa essere un rapporto d’affetto tra familiari. Al che John, sarcasticamente, domanda se gli ha “rubato i puffi o se gli ha rotto il pupazzo di Action Man”. Io l’ho fatta più melodrammatica perché è nel mio stile essere pesante. Metteteci in più che c’è questa canzone dei Ministri che sta diventando la mia ninnananna, che amo, venero, sento con tutto il cuore.Tecnicamente Sherlock dovrebbe essere molto piccolo – mettiamo 4 o 5 anni – mentre il fratello dovrebbe essere all’inizio della pubertà, indicativamente. La reazione del bambino è strana di fronte ad affermazioni del genere. Mi è rimasto impresso a fuoco nella mente il giorno della morte di mio nonno, quando dicemmo a mio fratello che allora aveva 4 anni e mezzo che il nonno non c’era più. Restò composto, i suoi occhi non si bagnarono. Era un totale sovvertimento del suo mondo, una serie di attenzioni che non avrebbe più ricevuto. Ma era un bambino e non capiva. E restò composto e disse semplicemente: “Mi mancherà”.

“Figli educati con le scarpe ancora bianche, / io le sporcavo per sembrare / un po' più interessante. / Com'è difficile rimanere uniti. / Giorni persi a farsi odiare, / a credersi nemici. / Cosa ti aspetti? / Cosa ti aspetti da me? / Non potevo fare altro, credimi. / Io sono piccolo così / e tu sei troppo grande / per crederci. / Vuoi sapere come scappo / e come prendermi? / Vuoi vedere che non mi nascondo più? […] Vuoi vedere che non ti deludo più?”

Chiara.


“Histoires vécues.”


I hate everything about you – Three Days Grace


Sebastian Moran aveva sempre avuto un rapporto decisamente conflittuale col padre, un uomo autoritario e violento che tendeva ad alzare il gomito quasi ogni sera. Dopo la morte della povera madre per un infarto la situazione era addirittura peggiorata.
	Dal basso dei suoi 17 anni, con le spalle strette e il viso ancora troppo da bambino per un giovanotto che andava verso la maturità, Sebastian aveva sviluppato un grande senso di rassegnazione e una disillusione verso l’esistenza che sfociavano talvolta nella voglia di morire. Si sentiva così improntato ad una vita di incomprensione e solitudine, che spesso tirava fuori, da sotto il materasso, una bustina contenente veleno per topi.
	E nel momento in cui dovette fare i conti con la sua latente omosessualità, la voglia di morire si acuì terribilmente e più di una volta fu sull’orlo di ingerire la polverina bianca che tanto assomigliava allo zucchero a velo.
	Si metteva nudo di fronte allo specchio e si detestava. Guardava le spalle piccole e le costole che sporgevano sotto la pelle diafana con una smorfia di disgusto e si rivestiva in fretta, come per voler dimenticare la forma del suo corpo.
	Poi, una sera