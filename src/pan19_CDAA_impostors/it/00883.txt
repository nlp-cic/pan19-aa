e avrebbe chiesto cosa diavolo significasse, in quel momento non poteva fare altro che accettare, volendo essere rassicurato anche lui da qualcosa di cui non conosceva ancora bene il nome.

 

A quel punto anche John si voltò sul fianco e si portò il braccio di Sherlock più stretto attorno al busto, allungando una mano e portandola alla nuca dell’altro spingendolo ad avvicinarsi al suo petto, stringendolo forte a sé. Sherlock strinse entrambe le mani sulla schiena di John e strusciò il viso sulla sua maglietta, circondandolo anche con le gambe. John non si lamentò.

 

Passarono diverso tempo in silenzio, solo i loro respiri a riempire la stanza.

 

Fu John a rompere per primo quella quiete.

 

«Un tempo piuttosto specifico. Cos’è, hai un altro esperimento in corso?»

 

Sherlock alzò il viso dalla sua maglietta e negò col capo, sbadigliando, cosa che fece sorridere John.

 

«È il tempo che c’impiega la luce del Sole a raggiungere la Terra.» e di nuovo cadde il silenzio.

 

«Fammi capire, non sai che la Terra ruota attorno al Sole ma sai quanto tempo c’impiega la luce a raggiungerci? Spiegami come questo possa essere solo lontanamente utile per un caso, avanti, sentiamo!»

 

Sherlock sbuffò e roteò gli occhi come se la stupidità in persona gli si fosse appena presentata davanti, infastidendolo.

 

«John, è ovvio che non mi serva assolutamente a nulla, ma sai, dato che qualcuno ha accennato alla mia spettacolare ignoranza … no, non fare quella faccia, queste sono parole tue… mi sono documentato e alla fine ho imparato tutto quello che c’è da sapere sul sistema Solare. Tutto quanto.»

 

John alzò gli occhi al cielo e grugnì qualche parola incomprensibile. «Alle volte sei davvero assurdo. E tutto questo per dimostrare cosa, poi?»

 

Sherlock riabbassò il viso sulla maglietta di John e disse qualcosa ma attutito dal suono della sua stessa maglietta il dottore non riuscì a distinguere nemmeno una parola.

 

«Come?» chiese tentando di far alzare il viso a Sherlock, che inizialmente fece resistenza per poi alzare di nuovo gli occhi su di lui.

 

«Ho detto…» ripeté non troppo convinto di ciò che stava facendo «Che l’ho fatto per te. Non voglio che tu mi creda ignorante, non voglio che una delle poche cose belle che ti colpisce di me sia messa in discussione da un argomento così stupido e inutile. Quindi so anche chi è l’attuale Primo Ministro, se la cosa ti interessa, ma siccome la cosa mi fa pensare troppo a Mycroft preferirei cancellarla nuovamente se non ti dispiace.»

 

E John rimase ad ascoltare le parole di Sherlock, catalogandole una per una e cercando di trovarci un significato. Infine scoppiò a ridere.

 

«Cosa? Cosa?» chiese Sherlock mettendo il broncio e cercando di allontanarsi da John, offeso a morte per essere evidentemente deriso così apertamente, ma John lo bloccò con tutto il suo corpo, mani e gambe che si stringevano sul corpo dell’altro non lasciandolo muovere.

 

«Hai detto otto minuti e trentatré e ti informo che non sono passati.» disse immergendo una mano in quella zazzera nera e riccia, massaggiandogli lo scalpo e sentendo i capelli di Sherlock passargli morbidamente tra le dita. Erano secoli che voleva farlo.

 

Sherlock si lamentò ancora un po’ ma solo vocalmente, fermandosi invece subito dal cercare di allontanarsi da John, schiacciandosi invece ancora di più su di lui. E John lo strinse tanto, lo strinse forte e infine passò una mano lungo quella schiena sinuosa per accarezzarlo e infilò il naso tra i suoi capelli per respirarne l’odore.

E Sherlock non si muoveva, non sembrava infastidirlo la vicinanza e allora al diavolo, sarebbe rimasto così per tutta la vita.

 


Non voglio che tu mi creda ignorante, non voglio che una delle poche cose belle che ti colpisce di me sia messa in discussione da un argomento così stupido e inutile…


 

Il cuore di John iniziò a prendere un ritmo tutto suo, facendo pensare al dottore che sarebbe morto d’infarto di lì a cinque minuti, e si ritrovò a sospirare tra i capelli di Sherlock, muovendosi di poco per accoccolarsi meglio a lui.

Sherlock rispose adattandosi a John e John si ritrovò a pensare che non era possibile che due corpi così diversi fossero fatti per incastrarsi così alla perfezione.

 

«Non potrei mai pensare qualcosa di male di te, Sherlock. Anche quando litighiamo, anche quando parlo senza pensare, cosa che capita spesso a quanto dici tu, non potrei mai pensare che tu sia davvero spettacolarmente ignorante. Al massimo potrei pensare che sei spettacolare e basta. Cosa che penso, e tu lo sai, e io non te lo dovrei dire o il tuo ego prima o poi esploderà per quanto lo alimento.»

 

John sentì le dita di Sherlock stringersi attorno alla sua maglietta.

 

«Sei l’unico che lo fa.» ammise con voce quasi incerta (ma questo solo John avrebbe potuto notarlo) «Sei l’unico che mi dice che sono spettacolare e straordinario e magnifico.» e non c’era traccia delusione in quelle parole. Non era come se fosse scontento che nessuno lo lodasse abbastanza ma era come se fosse contento che almeno John lo avesse notato. Contento che fosse al suo fianco.

 

«Perché tutti gli altri sono dei grandi idioti, no?»

 

Sherlock tremò tra le