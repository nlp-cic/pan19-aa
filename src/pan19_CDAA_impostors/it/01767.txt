dormire al più presto possibile e poi svegliarsi. Lo osserva posare sul comodino le due tazze di caffè che ha in mano e trarre un profondo sospiro mentre per pochi secondi le palpebre scivolano a coprirgli gli occhi e pensa che dovrebbe davvero lasciarlo andare al suo sonno di bellezza perché se lo merita e non ha bisogno di un umano troppo cresciuto per aver voglia di stringerlo tra le braccia e coccolarlo, e poi l’altro si muove nella sua direzione e lui apre le braccia, ancorando i fianchi di Louis e trascinandolo verso il basso, facendoli finire lunghi distesi sul letto, a metà tra il divertito e l’intenerito.
Harry ha sempre pensato fosse una cosa molto strana, baciarlo, sentire i propri muscoli sciogliersi a contatto di quelli dell’uomo, le proprie mani a risalire su per il suo collo e a chiudere le dita intorno ai suoi capelli morbidi, sempre troppo lunghi, sempre troppo mossi. Scivolano, si agitano sul letto, e - e questa è la parte che ha sempre ritenutostrana: non hanno altra intenzione oltre al baciarsi, nessuna aspettativa, nessuna voglia oltre quella di sentire le labbra di uno scivolare su quelle dell’altro. I vestiti del più grande sono morbidi, pieghevoli, mentre sfiora senza pensarci la sua schiena, aprendo la bocca e facendo scivolare assieme le proprie lingue in una carezza dolce e romantica, che lo diverte e gli fa mordere il labbro dell’altro in modo talmente sensuale da causare un sorriso alla vittima di quell’improvviso fascino, spontaneo, affettuoso e firmato Styles.
Si ritira un po’. “Come siamo amorevoli, stasera,” mormora, sospirando, spostando una mano a toccargli delicatamente la guancia. Gli occhi blu dell’interlocutore sono velati di sonno, di tranquillità e di quieta felicità, e lui pensa a quanto sia stato facile innamorarsi di lui, a quanto sia stato quieto lo stringergli una mano al loro primo appuntamento, a quanto sia stato delicato l’ingresso nella sua vita. Ci mette un poco prima di assimilare la risposta alla sua precedente constatazione - “In realtà ti sto solo addolcendo il risveglio. Hai il turno di notte, stasera,” sente sussurrare, il dito indice di Louis impegnato nello scarabocchiare forme circolari in corrispondenza della sua clavicola, le labbra che sussultano una risata addosso la sua carotide nel sentire il suo sbuffo contrariato e l’improvvisa lontananza quando si solleva per sedersi sul letto, gli occhi che scintillano quieti e divertiti nell’osservare il suo disappunto riguardo il suo turno di lavoro.
“Sai,” esordisce, mentre ciabatta via dalla stanza, si gratta il collo e scuote la testa, i morbidi ricci che sobbalzano. “Ho avuto un altro di quei sogni.” Soffoca uno sbadiglio, il corpo ancora illanguidito da quel pisolino imprevisto, mentre apre la porta del bagno e constata che nonostante sia quasi passato un anno della convivenza tra lui ed il compagno è sempre una piacevole sorpresa ritrovarsi i vestiti puliti ogni volta che si risveglia per i turni di notte. Poi riflette meglio, e aggiunge: “Ma Lou, come facevi a sapere che ho il turno di notte?”
Sente il rumore delle stoviglie e s’immagina l’altro a stipare i residui del pranzo nel lavello, tirando fuori i piatti puliti per mangiare di nuovo, e come ogni volta si deprime un po’ a pensare alla cena solitaria a cui è costretto a lasciarlo. “È passato Zayn,” lo sente rispondere, ed ecco spiegato l’odore delle sigarette. “Ti ha lasciato il regalo di compleanno, dato che questa sera non è di turno. Dice che avrebbe voluto farti gli auguri di persona, ma stavi dormendo e non ti voleva disturbare… Assurdo quanto le persone ci tengano ad essere discrete con te quando tu rompi i coglioni a destra e a manca.” Sghignazza leggermente, passandosi il deodorante sotto le ascelle ed infilandosi la maglia, immaginandosi la smorfia impertinente in cui si sono contorte le sue labbra, soddisfatto per l’ennesima volta di essere una persona così sfacciata; ed è con questa immagine in testa che spalanca la porta del bagno e zampetta verso di lui, allungando le mani e solleticando ogni poro di pelle disponibile, le loro risate - talmente diverse, talmente complementari - a completarsi e a rimbombare tra le pareti del loro appartamento.
Una volta che si sono entrambi calmati e seduti, il più grande gli accarezza una guancia e lo guarda per diversi secondi, il suo stomaco leggermente riscaldato dai sentimenti per il suo novello ventiduenne. “Stavi parlando del sogno,” gli domanda, facendo illuminare il suo viso all’ennesima dimostrazione di quanto sia attento ai dettagli. Ed è così che i suoi occhi si perdono per un momento, alla ricerca delle parole da dire, e: “sì, insomma, sai che sono tutti basati sul fatto che siamo nella boyband più famosa del mondo, io, te, Zayn, Liam e Niall - non guardarmi così, e non commentare ancora una volta l’enormità del mio ego, grazie - e insomma questa volta pare fossimo andati ad una sottospecie di… festival? Non ne sono sicuro. In ogni caso a questo evento partecipava anche David Beckham,” ride leggero, mentre l’altro arrossisce appena, colpevole di avere un debole nei confronti di quell’uomo. “Comunque. Tu non riuscivi ad incontrarlo, mentre Liam