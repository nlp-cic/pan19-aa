un bambino con il suo peluche, con il cellulare di fianco.«Ci siamo lasciati.»«Eh? Ma non andava tutto a gonfie vele? Serate fantastiche e altre puttanate delle tue?»«Ha detto che sono troppo serio. Capisci? Troppo serio, solo perché gli ho chiesto, dopo due mesi, se voleva venire a vivere da me. Mi sembra normale, accidenti. Credevo lo volesse anche lui… Ma ha detto che ci deve pensare, che forse non è ancora pronto per un passo del genere e che non vuole che la gente sappia. Io pensavo che mi amasse.»«Ti fai troppe aspettative, Erwin. Ti ha mai detto che ti amava? Non mi pare. Eppure ti sei costruito un fottuto castello di carta, dove tu e lui eravate felicemente abbracciati con una scritta luminosa che, mi pare di vederla, aveva scritto “per sempre” o sbaglio?»«Cosa c’è di male, in questo?»Rivaille sbuffò.«Tutto, Erwin. Non puoi pretendere che gli altri aspirino a quello che vuoi tu. Le persone… Non sono così. Sanno che sei una persona fantastica, ma metti sotto pressione. Non tutti amano mostrare al mondo i loro sentimenti.»«Non gli ho chiesto di dire al mondo di essere gay. Volevo solo si trasferisse da me, qual è il problema? Per me… Era una cosa seria…»Si strinse il cellulare al petto, Rivaille, consapevole che, tutto quel trasporto, nessuno lo avrebbe mai provato per lui. Nessuno gli avrebbe mai chiesto di vivere insieme, di passare le giornate a leggere sdraiati sul letto, come sapeva ad Erwin piaceva fare o giocare a qualche stupido cruciverba insieme.«Probabilmente non ho ancora trovato la persona giusta.»«Non cominciare a fare il fottuto depresso ora!»Quella sera avevano concluso lo scambio di messaggi in quel modo e Rivaille si era rigirato nel letto come un ossesso più volte, sognando mostri senza nome e un uomo senza volto  che non si voltava mai, verso di lui.«Rivaille… Tu dove vivi?»Una domanda inaspettata, fatta dopo la fine del suo orario nel negozio.«A Portland, Oregon.»«Piuttosto distante! Io sono di New York.»«Non lo avrei mai immaginato, guarda. Sei il perfetto newyorkese perfettino e imbellettato, vero?»«No, però la giacca e la cravatta devo usarle per forza.»Rivaille soppresse un sorriso, anche se era da solo, come sempre, davanti ad uno schermo su cui erano scritte tante parole, che raccontavano di loro, di lui e di Erwin.«Ohhhh! Chissà che fighetto, che sei!»«Ormai è passato il tempo per darmi del fighetto, trent’anni sono decisamente troppi.»«Cazzate, hai solo dieci anni in più di me e parli come mio nonno.»«Sì, sì…»«Ehi, Erwin…»«Cosa?»«Perché stai ancora appresso a me? Non ho… Niente di speciale.»Le dita tremavano appena, mentre vedeva sullo schermo quel continuo andare e venire che lo informava che Erwin gli stava rispondendo.Attese minuti interi, sentendosi quasi soffocare, cercando di sopprimere la voglia di chiudere tutto, mandare al Diavolo la sua curiosità che, probabilmente, aveva appena rovinato l’unica cosa che, in fondo, sembrava andare bene.«Devi smetterla di denigrarti, Rivaille. Sei unico. Puoi non essere il massimo della simpatia, ma a me piace, parlare con te. Altrimenti non ti avrei scritto ogni giorno, in questo ultimo anno, ti sembra? Credo che tu sia molto più, di quello che lasci trasparire da ciò che scrivi e dovresti smetterla, di sminuirti anche solo con il pensiero. Vai bene così, troverai qualcuno che ti amerà per ciò che sei e cercherà di colmare le tue insicurezze. Ho capito che ce le hai, anche se tenti di nasconderle. Sei una brava persona, Rivaille.»Cosa se ne faceva, delle sue parole? Erano ancora più dure da sopportare di un silenzio. Poteva dire di essersi affezionato a quel palliativo di discorsi che lui ed Erwin tenevano? Era sano? Non lo sapeva e, francamente, neppure voleva saperlo.Sapeva solo che avrebbe voluto che Erwin fosse più vicino, che fosse il vicino di casa da vedere ogni mattina, quello che ti sorride appena e al quale non hai il coraggio di dire neppure un saluto perché troppo perfetto, troppo bello, per essere vero, per essere alla tua portata.E invece non era altro che un nome su una rubrica, una e-mail sulla posta elettronica, un nick affiancato a tutti quegli mp che non aveva mai cancellato; prima per pigrizia, poi perché si era reso conto di ciò che rappresentavano.«Non voglio essere una brava persona, Erwin. Voglio solo che la smetti, di fottermi il cervello con queste tue belle parole, se poi non vuoi sentirti certe cose.»«Di che cosa parli?»«Vaffanculo, Erwin. Non sono fatto per certe cose, non sono uno stracazzo di sentimentale che si lega alla prima persona che vede per strada. Ma tu… Tu esuli da tutti. Vorrei solo che ti rendessi conto che io, per un uomo come te, lascerei tutto all’istante e prenderei il primo aereo per la tua schifosa città puzzolente.»Chiuse il cellulare, la discussione e tutto quanto dopo quel messaggio: non voleva sapere la risposta. Non desiderava