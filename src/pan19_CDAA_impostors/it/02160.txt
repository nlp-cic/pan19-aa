febbraio davvero gelido e il cielo newyorkese era perennemente coperto da nuvoloni grigio perla che minacciavano neve un giorno sì e l’altro pure. Il vento soffiava impietoso, tagliandogli le guance e facendo screpolare le sue labbra. Vi passò la lingua sopra un paio di volte, lasciando poi andare un sospiro tremolante che si infranse contro la lana spessa della sua sciarpa.


Arricciò le dita della mano destra, sentendo il foglio stropicciato e piegato in quattro che Lady T gli aveva lasciato qualche giorno prima bruciare contro il suo palmo come fuoco. Quando Wes l’aveva visto era rimasto in silenzio per qualche istante, prima di schiarirsi la voce e confessargli che era giunto il momento che sapesse che la cosa stava iniziando a farsi un po’ inquietante. In quell’istante Blaine si era sentito miserabile come mai prima di allora. Aveva annuito, messo via il foglio e, arrossendo, aveva farfugliato che avrebbe tentato con la strada dell’ufficio postale e se non avesse funzionato avrebbe desistito. Così era lì, ma non era riuscito a raccogliere abbastanza coraggio da buttare via il foglio.

Chiuse gli occhi, contò fino a dieci e, non appena il semaforo tornò verde, attraversò la strada.

 

*

 


Siamo spiacenti, ma non possiamo darle nessuna informazione.



Siamo spiacenti, ma non possiamo darle nessuna informazione.



Siamo spiacenti, ma non possiamo darle nessuna informazione.



Siamo spiacenti, ma non possiamo darle nessuna informazione.


Blaine continuava a sentire quella frase nella sua testa, come un disco rotto. La signorina dietro al bancone era stata tetragona, non aveva ceduto di un millimetro, nonostante tutte le tattiche che Blaine aveva sfoderato, anche quelle considerate comunemente come volgari mezzucci. Si abbandonò su una panchina, sfilando la mappa dalla tasca. E così era finita: dopo un mese e mezzo di ossessione sarebbe andato tutto in fumo perché, erano spiacenti, ma non avrebbero potuto dargli nessuna informazione e perché il suo migliore amico credeva che si fosse trasformato in uno stalker degno delle peggiori puntate di Criminal Minds. Blaine osservò le coordinate stampate in un bell’inchiostro nero in alto a destra e sorrise amaramente: non avrebbe mai scoperto chi fosse Ealdwine Quillon, sarebbe rimasto l’anonimo e misterioso scrittore di racconti che finivano magicamente nelle sue mani, nemmeno piovessero dal cielo.


40°44′27″ Nord 84°06′54″ Ovest


Strappò il foglio a metà, poi in quattro, in sei, in otto, in mille coriandoli che vennero spazzati via da una folata di vento più potente delle altre. Li osservò rincorrersi nell’aria, poi sul marciapiede, infine sulla strada, falciati più e più volte dai taxi gialli che scorrevano sull’asfalto, tutti preda della fretta della metropoli.

Ealdwine Quillon sarebbe rimasto il sogno di un Natale in cui era stato troppo solo e si era aggrappato allo scherzo di qualche artista in cerca di successo. Si appoggiò contro lo schienale della panchina, cercando di portare i propri pensieri lontano da lui: aveva una valigia da finire di preparare, un aereo da prendere il pomeriggio seguente, due genitori in completa crisi di… terza età da affrontare e un fratello che non vedeva da secoli che lo aspettava. Sarebbe stata una settimana di tutto meno che vacanza.

 

*

 

Il mattino seguente, Blaine si ritrovò da solo alla caffetteria sotto l’ufficio. Era sabato e non avrebbe incontrato Kurt, ma sedersi lì e sorseggiare un cappuccino gli era sembrato un buon modo per iniziare la giornata, prima di saltare su un taxi diretto al JFK. Il suo trolley era schiacciato tra la vetrata che dava sulla strada e il suo polpaccio destro, una presenza concreta dell’imminente partenza, un memento mori... stava diventando una tale drama queen. Prese un altro sorso di cappuccino e diede una mezza occhiata ai fogli che aveva davanti, il terzo o quarto capitolo di un romanzetto d’amore che Quinn gli aveva dato da valutare: era pessimo, naturalmente, ma sarebbe stato un’ottima scusa per ritirarsi nella sua vecchia stanza, in Ohio, inventando di avere del lavoro da fare.

Chiuse la cartelletta con un colpo secco, alzandosi in piedi e disincastrando la valigia, prima di sistemare il plico di fogli sotto un braccio e dirigersi verso l’uscita.

-Non così in fretta, Dapper Dan.-

Blaine si voltò e si ritrovò la barista a pochi centimetri.

-Uhm, ciao. Ho sbagliato qualcosa con il conto?- tentò un sorriso, mettendoci quanta più gentilezza possibile: la ragazza lo aveva sempre messo quasi in soggezione con i suoi modi bruschi e la sua bellezza esotica. Lei portò una mano dietro la schiena e cavò dalla tasca posteriore dei pantaloni quello che si rivelò essere un plico di fogli arrotolati; glielo porse senza dire una parola. Blaine aggrottò le sopracciglia: -Non capisco…- tentò, allungando una mano di riflesso, chiudendo le dita intorno alla carta.

Lei sollevò le sopracciglia e sorrise leggermente, prima di afferrarlo per le spalle e spingerlo fuori dalla caffetteria. C’era già un taxi ad aspettarlo.

-Lo porti al JFK.- ordinò la giovane bruscamente, aprendo la portiera e spingendo Blaine all’interno, ignorando completamente le sue proteste e il suo gemito di dolore quando colpì con la nuca l’estremità superiore della portiera.

-Che stai facendo? Cosa sono questi fo– -

L’ispanica