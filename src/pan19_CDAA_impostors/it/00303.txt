,” Stiles conclude per lui e Derek lo vede roteare gli occhi. E' solo allora che si rende conto che nessuno dei due sta più giocando, dato che il cellulare di Stiles è in equilibrio precario sul suo ginocchio. “E' quello che fa–ma non dire a Lydia che l'ho detto. Una volta mi ha tirato uno schiaffo quando le ho detto che aveva delle unghie perfette**.”







“Penso di poter tenermelo per me,” Derek ammette con un lieve sorriso.







“Quello che succede nell'ascensore sinistro resta nell'ascensore sinistro, giusto?” Stiles gli ricambia il sorriso e, al momento, Derek sta avendo dei seri brutti pensieri a proposito delle tante cose che potrebbero succedere nell'ascensore tra lui e Stiles. Si schiarisce la voce e annuisce di fronte alla telecamera di sicurezza nell'angolo.







“Non se Finstock sta guardando.”







Stiles fa una strana boccaccia e sta per rispondergli quando la voce dell'uomo sopracitato giunge dall'altoparlante e rimbomba nel vano.





“Heeey amici, come ve la passate?”





“Parlando del diavolo,” Stiles mormora, soffermandosi su Derek con la coda dell'occhio, prima di voltarsi con lui in direzione dell'obiettivo.





“E' passata un'ora e mezza e non vi siete ancora scannati! Congratulazioni!”





Derek è sorpreso; non pensava fosse trascorso tutto questo tempo. Quello stupido gioco di Temple Run fa veramente volare il tempo–o forse è stato il parlare con Stiles.





“Ma non ci sono ancora buone notizie,” Finstock riprende dall'altoparlante. “Il tizio della ditta mi ha chiamato per dirmi che oggi è parecchio impegnato–a quanto pare questa è la giornata degli ascensori guasti, chi l'avrebbe mai immaginato? Comunque verrà, ma non aspettatevi che venga presto. Spero che non dobbiate andare in bagno!”





E così gli altoparlanti vengono richiusi, lasciando entrambi con quella fantastica rivelazione almeno finché Stiles non sospira riconoscente,







“Non so perché ho deciso di evitare il caffè stamattina, ma sono dannatamente grato di averlo fatto.”







Derek annuisce. “Io non ho preso il frullato. Presumo che non potesse esserci giornata migliore per restare bloccati in un ascensore.”







“Sì,” Stiles ride, poi si acciglia leggermente. “Però mi sta venendo fame.”







Derek non ci aveva pensato, ma appena l'altro lo dice si rende conto di essere anche lui affamato. Se ce l'avesse fatta ad arrivare in ufficio, avrebbe rubato una delle ciambelle che Isaac porta a lavoro ogni giorno (come non pesi cinquecento chili è una cosa che non arriverà mai a capire), ma adesso è fregato–fino a quanto Stiles tira fuori dallo zaino un pacchetto e glielo offre, dubbioso.







“Ti piace il prosciutto, vero?”







“Tieni anche i panini nello zaino?” Derek chiede, adocchiando il sandwich avvolto nella plastica. Stiles rotea gli occhi.







“E' il mio pranzo, idiota. Prendilo.” Derek lo accetta con cautela e domanda, mentre lo scarta,







“E tu?”







“Porto sempre due pranzi. Do da mangiare anche a Scott–che è il mio migliore amico–altrimenti mangerebbe ramen istantaneo per pranzo ogni giorno.”







Derek annuisce intanto che Stiles tira fuori il secondo panino dallo zainetto per toglierlo dall'involucro. Lo imita finché non ne ha scoperto un angolo e lo addenta. In effetti è piuttosto buono.







“Non è male,” afferma, dandogli un altro morso.







“Grazie. Preparo pranzi a sacco da anni, ormai è un'abitudine.”







“Non ti piace il cibo della mensa?” Derek chiede, sorridendo.





“No, non ho mai preparato il pranzo per me. Era per mio padre. Se non l'avessi fatto, l'avrebbe usata come scusa per uscire fuori a mangiare, cosa di cui il suo colesterolo non ha affatto bisogno.”





“Ed ora? Non puoi più prepararglielo tu, giusto?”







“No,” Stiles sorride. “Ho fatto un accordo con la madre di Scott. Vive nelle vicinanze e glielo porta alla stazione di polizia–dove papà lavora–ed in cambio io lo preparo per suo figlio. E' stata una mia idea,” afferma orgoglioso.







“Solitamente vado fuori a mangiare,” Derek ammette con aria mortificata. 







Stiles rotea gli occhi e riprende a mangiare. Lui nasconde un sorriso dietro il proprio e spera che l'altro non possa notarlo.







 







“Cos'altro hai lì dentro?” Derek esordisce dopo aver finito il panino e, così, Stiles gli offre una bustina di fritos ed una coca cola. Rifiuta la coca però, ricordandogli con le sue espressive sopracciglia che resteranno chiusi nell'ascensore per chissà quanto altro tempo ed è meglio un po' di disidratazione piuttosto che doverla fare in una bottiglia. Infatti poi anche Stiles non consuma la propria. 







“Più o meno tutto,” Stiles annuisce onestamente. “Videogiochi, merendine, un kit del pronto soccorso, un calendario da viaggio che non uso mai, ma che mi ha regalato mio padre–tutto ciò che potrebbe servirmi all'occorrenza, insomma.”







“Tutto ciò che ti serve per un'emergenza,” Derek asserisce, sorridendo. Stiles gli restituisce il sorriso, giusto un po' sorpreso di notare un senso dell'umorismo piuttosto decente. Ogni volta che hanno preso l'ascensore insieme Derek