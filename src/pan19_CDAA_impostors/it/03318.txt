rosea aspettativa.

“Sai, temevo che fossi morta” le dice.

“Potrei dire lo stesso di te” gli risponde, e poi aggiunge: “Ma sono contenta che non sia così”.

“Già, anche io ne sono parecchio felice” ride lui.

Proprio a metà della sua risata riemerge lo spettro di quello che si è lasciato indietro. Lo spettro di chi non è morto, ma non è neanche davvero vivo.

“Ehi, ti dispiace se faccio una telefonata?”

 

“Pronto”.

La voce di Aerith è assonnata, e solo in quel momento si rende conto che in effetti è parecchio tardi per telefonare in casa altrui. Probabilmente ha appena dato alla signora Elmyra un nuovo motivo per guardarlo storto.

“Ehm, ciao. Sono io. Scusa per l'ora”.

“Zack” dice, soffocando uno sbadiglio. “E' successo qualcosa?”

“No, no, no, niente di particolare”. Omette il fatto che solo poche ore prima ha fatto saltare un reattore con dei terroristi. “Volevo sapere… come sta”.

“Cloud sta bene. C'è un'amica di mia madre che fa l'infermiera che viene da noi ogni giorno per darci una mano; sta' tranquillo, è una persona discreta”.

Zack si morde un labbro.

“Mi spiace, lo so che nelle sue condizioni avrebbe bisogno di stare in una struttura specializzata...”

“Non ti preoccupare. Ce la stiamo cavando. Io e Cloud stiamo facendo amicizia”.

“So che è in buone mani. Non finirò mai di ringraziarti per questo”.

“Te l'ho detto, non serve. Se proprio vuoi fare qualcosa per me… Cerca di fare attenzione, là fuori, tra una bomba e l'altra”.

“Ma come…”

Non finisce neanche la frase. Donne: sempre così intuitive.

“E continua a darmi segni di vita, sono graditi. Buonanotte, Zack”.

“Lo farò, promesso. 'Notte, Aerith”.


E buonanotte anche a te, Cloud.


 

 

 


IV.


 

E' mattina.

Lo capisce dai passi leggeri che si risalgono le scale. E' così ogni giorno: ormai riconosce la prassi.

Tra poco, lei aprirà la porta, che cigolerà appena. Entrerà nella stanza e gli augurerà il buongiorno andando verso la finestra; aprirà le persiane, facendo entrare un fascio di flebile luce, prima di fare di nuovo il giro della camera. Prenderà il vaso sul suo comodino, uscirà dalla stanza per cambiarvi l'acqua, e tornerà poi poco dopo, posando i fiori dov'erano con un sorriso.

Poi si metterà seduta sul bordo del letto, vicina ma irraggiungibile, e comincerà a parlargli dei suoi programmi per la giornata. Gli sorriderà per tutto il tempo, e a tratti si lascerà andare ad una risata, reclinando il capo e sfiorando il materasso con i capelli.

E' diventato una specie di rito.

E lui, durante tutto questo, resterà perfettamente immobile, presente quel che basta per registrare tutto, ma non abbastanza per poter partecipare a quel quadro statico che è diventata la sua vita.

 

 

 


V.


 

“E così avete fatto saltare un altro reattore...”

Lui ride.

“C'è mancato poco che non cadessi giù anch'io, guarda, e mi facessi un bel volo giù dal piatto. Chissà, magari sarei atterrato sul tuo letto di fiori”.

“Guai a te”.

Cala il silenzio. Parlano con più difficoltà adesso.

Sono vicini – li vede attraverso lo spiraglio della porta socchiusa – eppure sembrano lontani. Lui, ormai, torna sempre meno: è il senso di colpa a fargli tenere lo sguardo basso, come raramente l'ha visto fare?

Lei giocherella con le punte dei capelli – ha notato che lo fa spesso, quando non è a proprio agio.

D'un tratto lui copre la distanza che gli separa con un solo passo. La abbraccia.

“Mi dispiace per tutto...”

Stretta tra le sue braccia forti, lei sembra particolarmente sottile, come lo stelo di uno dei suoi fiori. Le sue braccia restano inerti lungo i fianchi, i bracciali che scintillano nella penombra.

“Non è con me che vuoi scusarti”.

Zack si ritrae, con un movimento lento che nulla ha a che spartire con quello di poco prima con cui si era avvicinato. Si appoggia al corrimano, sospira.

“Anche con lui, sì. Con entrambi”.

Si passa una mano tra i capelli ispidi.

“Vi sto… Lasciando indietro. Me ne accorgo, ma non so cosa fare. Non riesco a trovare una soluzione che faccia andare tutto a posto”.

“Non devi tormentarti così. Non puoi essere l'eroe di tutti, lo capisci?”

“Ma volevo essere l'eroe di Cloud. E anche il tuo”.

C'è una nota sofferente nella sua voce. Una crepa di umanità nella maschera del salvatore.

Aerith gli prende il polso.

“Non posso parlare per Cloud, ma per quanto mi riguarda… Te l'ho già detto, non devi sentirti in debito con me. Non mi devi nulla. Sei libero di fare ciò che vuoi, e di passare il tuo tempo con chi vuoi”.

“Io non...”

“Ho sentito la voce femminile di sottofondo alle tue telefonate” lo interrompe lei. “