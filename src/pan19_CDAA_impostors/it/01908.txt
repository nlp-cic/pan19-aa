ai lacci emostatici … in quel momento ringraziò Dio che non vi tenesse delle siringhe, e non volle immaginare cosa quell’idiota avrebbe potuto farci. Non era ancora finita: tutti gli oggetti sopra il camino era stati scaraventati in terra in malo modo- persino il povero Viktor! John iniziava ad essere seriamente preoccupato.

- Sherlock, ma che diavolo …?

Iniziò con il suo miglior tono da sono-il-capitano-Watson-e-pretendo-che-tu-mi-dia-subito-una-spiegazione-sensata, ma quando si voltò verso di lui realizzò che non avrebbe risposto, nè dato un qualche tipo di astrusa spiegazione, o fatto qualsiasi altra cosa per un bel pezzo; gli occhi fissi nel vuoto, l’espressione al contempo severa e corrucciata (era una matita quella che aveva tra i capelli?!) erano spie del fatto che Sherlock Holmes non si trovava in quella stanza con lui e che non era attualmente reperibile: era nel suo Palazzo Mentale.

Lasciò cadere le buste e si sfregò le mani sugli occhi. Fantastico. Ora doveva rimettere tutto a posto- da solo, ovviamente- stando attento a non inciampare sull’uomo che non si sarebbe spostato nemmeno fosse scoppiata una bomba accanto a lui. Santo cielo, avrebbe dovuto parlargli riguardo tutto questo. Non poteva uscire ogni volta da lì con il terrore di trovare, al suo ritorno (e poco importava che fossero ore o pochi minuti) l’appartamento distrutto. Letteralmente. Accidenti.
                                                                               

 

 

 



---

 
Il divano non era mai stato così comodo e confortevole. Un sollievo per la sua schiena; doveva ammetterlo, non era più resistente come una volta e stare per ore inchinato, a dare almeno una parvenza di ordine di qualche tipo al salotto, non gli aveva giovato affatto. Chiuse gli occhi soddisfatto. Ah, il meritato riposo.

- John.

Aveva parlato troppo presto. Provò ad ignorarlo e tenne gli occhi chiusi.

- John, so che mi stai ascoltando. John.

Fine del riposo. Impossibile ignorare un Holmes. Specialmente quell’ Holmes. Aprì gli occhi e si ritrovò un volto pallido incorniciato da arruffate ciocche nere a pochi centimetri dal suo, insieme a due occhi sgranati e spiritati.

- John, stava andando bene, stava andando così bene!  Un pensiero retto, basato su principi, basato su fatti, perché ha dovuto immischiarsi in tali, stupidi e idioti difetti chimici. Dimmi,John, come è possibile? Come?

Eh, cosa? Ma di che stava parlando? Non appena iniziava a parlare a raffica in quel modo, quasi mangiandosi le parole a furia di dirle il prima possibile, sinceramente non riusciva a seguirlo. E non poteva esprimere a voce alta discorsi a caso, che aveva iniziato solo nella sua testa e pretendere poi che lui rispondesse, o ancora più importante, come se sapesse a cosa diavolo si riferisse stavolta. Gli serviva solo un momento. Bene, okay, forza.

- Ehi, ehi Sherlock, rallenta. Non ti seguo. Non sono nella tua mente, a cosa ti riferisci?

Molto probabilmente, di qualunque cosa si trattasse, era la ragione di tutto lo scompiglio precedente. Avrebbe dovuto guardare quegli schemi allora, prima di sedersi e riposarsi un po’…

- Come, a cosa mi riferisco, non hai visto?

Ecco, appunto.

Indicò con un ampio gesto della mano il tavolo e i fogli, ma rimase perplesso quando vide che erano scomparsi.

- Dove sono i miei appunti? E il libro?! Ah!  Eccolo! Ecco il libro.

- Calmati, li ho solo raccolti e spostati, tutto qua. Forse ora mi vuoi spiegare perché il salotto sembrava un campo devastato quando sono ritornato?

- Sei uscito? Quando?

Sinceramente sorpreso. Tipico. Non se n’era nemmeno accorto. Gesù, cosa doveva fare con quest’uomo … e nonostante tutto si mise a ridere e non poté trattenersi. Scosse la testa e gli fece un cenno per accomodarsi vicino. Ma lui iniziò a camminare avanti e indietro, sbuffando.

- Quindi? Perché hai fatto tutto quel casino? Sul serio, ci ho messo ore a ripulirlo!

Sherlock si bloccò e lo fulminò con quella particolare occhiata: so che lo sai John, non chiedere.

- No, te lo ripeto: non è ovvio per me.

Poi si accorse finalmente del libro ancora aperto sul tavolino e lo prese. Era il suo libro. Pensieri di Blaise Pascal.
Oh.
Oh.
L’alba della comprensione si fece strada sul suo volto. Ora le cose iniziavano ad essere più chiare. Se gliel’avessero detto non ci avrebbe creduto: il grande Sherlock Holmes era rimasto turbato nel profondo da un libro di filosofia. Trovava la cosa comica ma trattenne un’altra risata decidendo di scavare più a fondo.
Sherlock alzò eloquentemente le sopracciglia.

-Perciò... hai letto il libro.

Ovvio.

- … e hai fatto altre ricerche sull’argomento. Hai tratto le tue deduzioni.

Annuì.

- E …?

- E niente ha senso, John!

Probabilmente non si era nemmeno accorto di star quasi urlando. C’èra solo da sperare che Mrs. Hudson non salisse impensierita dal baccano.
Sherlock però era davvero preso, mentre faceva il punto della situazione. Che avesse trovato un nuovo interesse? No, si disse