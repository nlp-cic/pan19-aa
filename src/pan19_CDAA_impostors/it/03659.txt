.... divina Kagome – disse squadrandola con aria da intenditore e guadagnandosi immediatamente un'occhiata torva della mora – Il mio amico qui è InuYasha. Non fateci caso, è un po' scontroso, ma è un bravo ragazzo -
InuYasha rivolse un grugnito in direzione di Miroku ed un lieve cenno del capo alle due amiche, senza peraltro riuscire a spiccicare parola.
[E' lei], stava pensando.
Quel profumo, che lo stava tormentando da quando era entrato nel locale, apparteneva a quella ragazza ed ora che l'aveva lì, di fronte, lo stava avvolgendo in un abbraccio così profondo, così... intimo, da chiedersi dove e quando l'avesse già incontrata prima d'allora, pur sapendo che la vedeva per la prima volta quella sera. Distolse lo sguardo imbarazzato, rendendosi conto che la stava fissando da almeno due minuti senza dire nulla.
Non che Kagome fosse molto più loquace. Dal canto suo si scoprì incapace di parlare, il cervello in completo blackout, mentre fissava due intense pozze dorate, quei lunghi capelli d'argento e due tenerissime orecchiette bianche che, in quel momento, si muovevano attirando la sua attenzione.
InuYasha indossava un kariginu rosso ed aveva al fianco una katana in un vecchio fodero. Alto, almeno 15 centimetri più di lei, spalle larghe, fisico asciutto. Era perfetto.
Miroku passò lo sguardo da uno all'altra, un mezzo sorriso sulle labbra, prima di rompere il silenzio:
- Ragazzi, che ne dite se ci sediamo e ordiniamo qualcosa da bere? - disse spingendo Sango verso la loro zona riservata, cogliendo l'occasione al volo per palparle il sedere.
- Miroku, che stai facendo? - lo gelò immediatamente la moretta, facendogli ritrarre subito le mani.
InuYasha fece cenno a Kagome con la mano, un invito a precederlo e, seguendo gli altri due, finalmente si accomodarono.
La serata scorreva piacevolmente, nonostante l'imbarazzo iniziale.
L'affiatamento tra le due amiche era evidente: si capivano al volo, con un minimo cenno.
Avrebbe dovuto intervenire in qualche discorso, giusto per non fare la figura dell'asociale scontroso, ma aveva preferito osservarla a lungo, mentre ballava, e quando, seduta di fronte a lui, chiacchierava amabilmente con Miroku e Sango. Avrebbe giurato di averla vista arrossire almeno un paio di volte, quando i loro sguardi si erano incrociati. Aveva gli occhi color cioccolato fondente, capelli lunghi e neri e un sorriso che illuminava la notte. Per quella festa aveva scelto un classico chihaya da miko, con l'haori bianco e hakama rossi, aveva un portamento ed un'eleganza innate, quasi come fosse una vera sacerdotessa.
- Miroku, vado a prendere una boccata d'aria – disse InuYasha alzandosi.
Uscì sul terrazzo respirando finalmente ossigeno. Odiava i luoghi troppo chiusi, troppo pieni e rumorosi, un tormento per i suoi acuti sensi da mezzo demone. Se restava ancora lì, anziché tornarsene nella quiete del suo appartamento, era solo per lei. Lei e quel suo dannato profumo, che gli era entrato nel sangue.
[Chissà da quali elementi è composto... è così strano, fresco, interessante...], pensava tra sé e sé, mentre l'idea di lanciare una nuova fragranza prendeva corpo nella sua mente.
Improvvisamente lo percepì ancora, segno che lei non doveva essere distante. Si guardò attorno e la vide, appoggiata alla balaustra, che si stringeva sfregandosi le braccia con le mani. Avvicinandosi in silenzio, si sfilò lo yukata e lo mise sulle spalle della ragazza, che sussultò mormorando un flebile “grazie”
- Va meglio? -
- Sì, non credevo facesse così freddo fuori -
- Perché non sei rientrata allora? -
- Avevo bisogno di respirare un po' d'ossigeno – rispose con un timido sorriso – E tu? -
- Beh.... anch'io – disse ridacchiando
[ma che faccio? Sto ridendo come un cretino!!]
Kagome teneva lo sguardo puntato nel vuoto, oltre la terrazza. Aveva paura che, se l'avesse di nuovo guardato negli occhi, non sarebbe più stata in grado di ragionare lucidamente. Si strinse meglio addosso la giacca, aspirandone il profumo. Muschio e salice. Le ricordava l'odore che sentiva ogni qualvolta apriva la finestra della sua camera da letto.
- Sei un mezzo demone, vero? -
- Beh non si vede forse? - rispose un po' irritato, incrociando le braccia
[Kami che stupida che sono! Ora se ne andrà...]
- Scusami. E' solo che non ne ho mai conosciuto uno... “così” - disse muovendo leggermente la mano ad indicarlo.
- Così come? - chiese lui scorbutico, ma incuriosito
[Accidenti a me ed alla mia linguaccia! E' ovvio che non gli piaccia parlarne]
Anche se demoni ed umani convivevano pacificamente da un paio di decenni, Kagome era consapevole delle differenze fra loro. I mezzo demoni inoltre, non appartenendo distintamente né all'una né all'altra razza, erano comunque emarginati, considerati scherzi della natura. InuYasha non aveva avuto certo vita facile.
- Così... buffo! Le tue orecchie mi piacciono molto -
[E brava Kagome, di male in peggio!]
Il ragazzo la guardò allibito. Aveva sentito bene? Quella strana ragazza aveva detto che le piacevano le sue