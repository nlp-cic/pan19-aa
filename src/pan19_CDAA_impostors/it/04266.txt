popoli non alleati e che sono in… conflitto con la nostra Federazione per il possesso di alcune zone strategiche dello Spazio, ma noi cerchiamo sempre di trovare soluzioni non bellicose." Ripley annuì. "E… avete qualcuno di questi… alieni a bordo?", "Certo, abbiamo molti individui di razze diverse… anche lei, del resto… non è del tutto umana… mi sbaglio?" Affermò. "… i nostri sensori hanno analizzato il suo DNA…" Spiegò guardando la donna che le annuiva. "Capisco… possiamo vederne qualcuno?" Chiese incuriosita. "Prego?", "Si… questi alieni… possiamo vederli?", "Le assicuro che avrà modo di conoscerne diversi… intanto…" Si voltò verso Kes, seduta accanto a lei e avvicinò la mano ai suoi capelli, scostandoli dall'orecchio. "Questa giovane donna è di una razza chiamata Ocampa, che non fa parte della Federazione, lei ha deciso di unirsi a noi, ma il suo popolo è originario del Quadrante Delta, dove la nostra nave era dispersa, prima di imboccare il tunnel spaziale che ci ha trascinati fin qui." Call e Ripley parvero essere molto interessate all'apparato uditivo esterno di Kes, tanto da farla sentire imbarazzata. Kes si alzò lentamente sorridendo alle ospiti. "Vogliate scusarmi, ma adesso avrei da fare." Si giustificò. Kathryn la guardò con un filo di preoccupazione, le prese la mano e le chiese dolcemente. "Ponte Ologrammi?" Kes ricambiò lo sguardo con un sorriso imbarazzato. "Si…" Rispose sotto la stretta rassicurante della mano della sua compagna. "Stai tranquilla, ok?" Le sussurrò l'altra, che continuò a fissarla finché scomparve dietro la porta d'uscita. Il suo sguardo tornò a considerare Call e Ripley. "Tenente Ripley, Call… non vi andrebbe di raccontarci la vostra storia?" Chiese gentilmente.

Kes camminava nel corridoio verso il Ponte Ologrammi dove aveva intenzione di iniziare la simulazione, era molto tesa e cercò di rilassarsi respirando profondamente. Dopo qualche minuto arrivò a destinazione. "Computer, attivare programma 'Tuvok 8472'." Ci fu un segnale acustico a conferma dell'avvenuto caricamento, le porte si aprirono e lei varcò la soglia. Si trovò nel corridoio della Voyager, era sorretta da Kathryn e si stavano avviando verso l'Hangar Navette. La nave era scossa da violente esplosioni ed i circuiti scintillavano e sfrigolavano sulle pareti. Dopo qualche passo arrivò Tuvok. Kes si fermò davanti a lui. "Tuvok…non posso continuare…" Esalò. Lui le prese il viso tra le mani per permettere la fusione mentale. "La sua mente è la mia mente… i suoi pensieri sono i miei pensieri…" Stava usando tutte le sue forze per riuscire a stabilire il contatto, aveva gli occhi chiusi ed un'espressione contratta. "…Cerchi di ritrovare il controllo per un momento… solo per un momento… solo per… un momento…" Tuvok sciolse la fusione e si appoggiò stremato contro la parete. "Dovete sbrigarvi…", "Computer, riavvolgi il programma." Ordinò piena di frustrazione Kes. Per un attimo scomparve il corridoio e la stanza mostrò le sue nude pareti suddivise a reticolo cartesiano, dopodiché, si ritrovò ancora una volta sorretta dal Capitano.

"Quando l'Auriga si schiantò sulla Terra e la nostra navetta atterrò, pensammo che fosse tutto finito. Ovviamente Call ed io ci nascondemmo, mentre Johner e Vriess tornarono su Plutone rubando un'altra navetta… La Betty era troppo danneggiata al momento. Noi due riuscimmo a ripararla, la mettemmo in una vecchia base abbandonata e la dimenticammo… almeno fin quando ci rendemmo conto che non era ancora finita. Non avevamo idea che Wren avesse provveduto a lanciare una scialuppa con un'altra regina ed altri ospiti…" Call guardava Ripley raccontare al Capitano la sua storia, stringendole la mano, sapendo quanto tutto questo fosse doloroso per lei. "Scusi, Tenente…" La interruppe Kathryn. "… Temo che mi sia sfuggito qualcosa… non ha sostenuto che l'unica regina era dentro di lei e che è stata… uccisa dal solo alieno che ha… letteralmente partorito?", "E' così, infatti, ma non dimentichi che io sono l'ottavo clone di una serie, l'unico riuscito… ma il settimo era ancora vivo… quando distrussi il laboratorio…" Call sentì il bisogno di stringere più forte che mai la mano di Ripley, sperando che quel gesto servisse a rassicurarla. "E' possibile che le avessero già estratto l'embrione e che questo fosse, nonostante i difetti del clone stesso, capace di procreare ugualmente... ad ogni modo, ci siamo accorte di quello che stava accadendo solo dopo un anno, siamo tornate alla Betty ed abbiamo cercato i segni. Come avete potuto osservare anche voi, sulla Luna c'era un unico complesso di ricerca, dal quale non proveniva alcun segnale regolare, così andammo lassù… vi entrammo e lì trovammo altre persone che erano riuscite a sottrarsi alle aggressioni aliene. Erano in cinque, dovevamo attivare l'autodistruzione, ma..." Kathryn sentì il bisogno di interromperla ancora, intuendo che parte di ciò che era accaduto dopo, potesse essere una questione privata. "Si, Tenente, lo sappiamo, abbiamo monitorato i vostri movimenti e sappiamo com'è andata… credo che per adesso possa bastare, provvedo subito a farvi assegnare due alloggi e