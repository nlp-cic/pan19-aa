a proprio agio da perdere la verginità.

È il migliore cartografo della Compagnia, e lo rende molto fiero il fatto che Gina lo consideri il più bravo e affidabile.

Per hobby disegna un sacco, tant’è che la sua camera nel dormitorio della Fortezza-Osservatorio è piena di suoi schizzi e disegni.

È uno di quelli che si occupa della manutenzione dello stagno con le carpe koi, e di solito quando è malinconico è facile trovarlo lì a dare da mangiare ai pesci.

Il suo cavallo è bruno e si chiama Sirius (come la stella).

 

 

SETH CONNOR
Specie: umana, druido
Luogo di provenienza: Broken Hill, nel Nuovo Galles del Sud, in Australia; Inserito a 31 anni, vera età 38 anni
Appartenenza: Compagnia degli Astri

Seth è un giovane uomo abbastanza alto, dai capelli castani chiari che porta spesso legati in un codino sulla nuca, e con un accenno di barba sulla faccia (nella vita reale di solito ne portava di più, ma è stato catturato proprio quando si era rasato da poco, e quindi poi non si è rasato più).

Si è unito alla Compagnia degli Astri perlopiù perché era quella con un numero maggiore di druidi: proviene da una grande comunità di druidi, e pensava che così si sarebbe sentito un po’ a casa. A posteriori, comunque, ammette di avere fatto la scelta giusta e di trovarsi piuttosto bene alla Fortezza-Osservatorio.

Quando è stato preso dagli Osservatori era sposato da poco più di un anno. Non parla mai di sua moglie, ma una volta ha chiesto a Charlie se poteva fargli uno ritratto di lei se gliel’avesse descritta – e Charlie ovviamente lo ha accontentato.

È un tipo dal forte senso pratico, ma non spiccio. È abbastanza riservato, ma non ama stare da solo per lunghi periodi.

È stato lui a curare Linda quando è stata colpita con della strozzalupo gialla dai soldati di Warren.

Il suo cavallo ha il manto marrone e si chiama Libeccio, come il vento.

 

 




ALTRI PERSONAGGI


 

 

LUIGI CASTIGLIONE
Specie: licantropo
Luogo di provenienza: Italia; Inserito a 28 anni; vera età 32 anni
Appartenenza: Compagnia degli Agricoltori, Namasté

[furono sorpresi da una voce maschile cha attirò la loro attenzione.

«Namasté, gente!»

Stiles si voltò verso la direzione di quella voce, e vide che al limitare di un campo di pomodori rossi a grappolo c’era un ragazzo che sorridendo agitava ampiamente le braccia in loro direzione.

Non sembrava molto più vecchio di Marjorie, aveva i capelli castani raccolti in una sorta di chignon – dovevano essere abbastanza lunghi – e una barba fitta. Da come era vestito più che altro sembrava un boscaiolo in mezzo ai pomodori. – capitolo 2]

Luigi ha i capelli castani chiari lisci lunghi fino a metà schiena, ma li porta sempre raccolti in una sorta di chignon; ha il viso allungato, gli occhi castani scuri e una barba ben curata.

È stato il primo a scambiare Stiles e Derek per una vera coppia (perché sono stati Inseriti insieme), per un po’ Derek ha accettato la sua offerta di lavorare nei campi. È stato Luigi a spiegare meglio a Derek come si trovano i licantropi nell’Eden e come vivono e gestiscono la luna piena.

Luigi, dopo la laurea in Scienze Agrarie, stava procedendo anche se a rilento gli studi di Viticoltura. Prima della laurea ha lavorato parecchio come barman, è un grande appassionato di vino e birra e nel tempo si è concesso dei viaggi nelle maggiori città europee produttrici di birra.

Altre sue passioni e hobby (nel mondo reale) sono i videogiochi, i giochi di ruoli e i fumetti americani. È un ragazzo molto buono, ma è estremamente competitivo, al punto da potere creare un po’ d’ansia nelle persone con cui condivide un obiettivo.

Spesso parla delle nuove coltivazioni come se fossero delle nuove abilità da sbloccare in un videogioco.

È molto innamorato di Siobhán (ricambiato), che corteggia regalando cesti di frutta prodotta da lui (e viene ricambiato con montagne di sciarpe fatte a maglia da lei.

Fa parte del Consiglio di Namasté.

Possiede un carro e due cavalli dal manto bruno, Castore e Polluce.

 

 

RICO GAMBINO
Specie: caracal mannaro
Luogo di provenienza: New York, USA; Inserito a 19 anni; vera età 24 anni
Appartenenza: Compagnia degli Allevatori, Lunense

[Era poco più basso di Stiles, sembrava qualche anno più giovane di lui e aveva un aspetto abbastanza… particolare: aveva un undercut che lasciava i capelli – nerissimi – presenti sulla parte superiore della testa abbastanza lunghi da essere legati in un codino da cui sfuggivano parecchie ciocche; la sua pelle era olivastra e gli occhi neri erano di un taglio a mandorla, ma quello che attirava di più l’attenzione era com’era vestito, perché nonostante i tessuti semplici e poveri degli abiti che portava era conciato come un pastore punk. I tatuaggi e i piercing alle orecchie e alla narice erano dei tocchi anacronistici che lo rendevano ancora più fuori da qualsiasi mondo - cap 12].

Come Diego, Rico ha un faccino abbastanza "piccolo e carino" da dimostrare un paio di anni in meno dei propri (o meglio di quelli che aveva quando è stato Inserito).

Nel mondo reale ha vissuto in una famiglia di origini ispaniche non molto tranquilla. Avevano difficoltà economiche che spesso portavano litigi,