che gli bastava un niente per infiammarsi e picchiare chiunque. Chiuse l’armadietto e si girò a guardarlo, era la prima volta dopo più di un mese che si trovavano così vicini. Gli occhi celesti del ragazzo non sembravano più quelli di prima, c’era qualcosa che si era spezzato, nel suo sguardo.   Strinse al petto il libro e lo salutò con educazione. «Ciao.»   Steve lo fissò dritto negli occhi, sentendosi tremendamente in colpa, ancora. Tutte le sue sicurezze erano andate a puttane, non sapeva come comportarsi, ogni parola gli sembrava stupida e priva di significato. Si morsicò il labbro, quindi, nervoso, ed infilò entrambe le mani nelle tasche dei jeans.   «Bella giacca.» Disse, portando gli occhi al cielo subito dopo ed evitando di imprecare tra i denti. Era la cosa più stupida che potesse dire, non aveva molto senso, ma in quel momento non sapeva davvero cosa fare, era nel pallone. «Mi ha detto mio padre che mi hai chiamato, qualche mese fa. Ero impegnato.» Ed anche la seconda cazzata era uscita fuori. Aveva voglia di prendersi a calci da solo. «In verità sono sempre impegnato, ultimamente. Anche adesso avrei da fare ma, ehi, sono qui a parlare con te, cinque minuti li ho trovati.»  “Gesù Cristo!” pensò, distogliendo per un attimo lo sguardo. “Andiamo, Steve? Ma come te la tiri? Nessuno ci crede, tu non sei così, smettila di ascoltare i consigli stupidi della Romanoff, stai rovinando un’occasione!”   Tony prima si guardò la giacca, come a constatare che effettivamente ne indossasse una. «Beh, sì, immagino. Sei una persona importante, adesso.» Gli rispose, sfiorando le pagine del libro. «Una volta anche io ero pieno di impegni. Ora ho messo un po’ di ordine nella mia vita.» Continuò, abbassando lo sguardo per guardarsi le scarpe. Non aveva senso che gli dicesse quelle cose, sicuramente a Steve non fregava nulla.   «Dovevi dirmi qualcosa? Avrei lezione di… bi-biologia adesso, non vorrei farmi pizzicare da Fury nei corridoi.» Alzò di nuovo lo sguardo, cercando di decifrare quello di Steve.   «Chi se ne frega di Fury.» Commentò quest’ultimo, corrugando appena la fronte. Fortuna che il preside non aveva preso alcuni provvedimenti disciplinari contro di lui, in qualche modo lo aveva preso a cuore così come Coulson. Si dette una calmata, guardando l’altro e sperando che tornasse ad alzare lo sguardo. «Perché non mi guardi? Ti sto parlando.»   Tony alzò di nuovo lo sguardo, perplesso. «Ho dei precedenti con Fury, non vorrei beccarmi una sospensione ad un passo del diploma.» Tamburellò le dita sul libro. «Non mi hai ancora detto cosa vuoi da me…»   «Non ti farà niente, stai tranquillo.» Ribatté subito l’altro, infilando le mani nella tasca posteriore dei jeans e tirandone fuori una penna ed un piccolo blocchetto di post-it, che si portava sempre dietro per ogni evenienza – quello non era molto cool, ma certe vecchie abitudini erano dure a morire.   Si poggiò all’armadietto e scrisse un paio di numeri, staccando il foglietto e facendo un passo verso il moro, attaccandolo al suo libro di biologia. Gli strizzò l’occhio, accennando un mezzo sorriso. «Mi sono fatto una linea privata, mio padre non sopportava che il telefono squillasse ogni cinque minuti.» Spiegò. «Mi trovi dopo pranzo, sono reperibile fino alle quattro del pomeriggio.»  Si guardò intorno, facendo spallucce come se fosse annoiato, mentre dava un’occhiata al suo orologio da polso. «Adesso devo andare. Come saprai ho organizzato una festa per la fine dell’anno, vieni a farti un giro.»   «E’ un invito o un ordine?»  Chiese Tony, quasi che il vecchio io avesse fatto per un attimo capolino, spuntato chissà da dove.  Staccò il post-it per rigirarselo tra le mani e leggere il numero, un paio di sguardi e aveva già imparato a memoria la sequenza di cifre.   «Un ordine.» Ribatté l’altro, guardandolo con un mezzo sorriso, facendogli quasi una radiografia. La verità è che avrebbe voluto toccarlo, baciarlo, trascinarlo da qualche parte e mostrargli quanto era dispiaciuto per quello che aveva fatto. Voleva rimediare, in qualche modo, ma non sapeva come. «Se hai bisogno di qualcosa, qualsiasi cosa, sai come contattarmi.»   «Vedrò cosa posso fare. Ultimamente le feste non mi attirano più di tanto.» Rispose Tony, piegò con cura il post-it e lo infilò nella tasca dei jeans. «Comunque grazie per l’invito… E per il numero di telefono.» Concluse, picchiettando la mano sulla gamba, dove aveva messo via il biglietto.   «Non ringraziarmi. Vieni alla festa.» Disse Steve, rimettendo le Carrera sul naso. «Ti aspetto.»   «Dai, Steve, stiamo diventando vecchi!» Urlò Natasha, dall’altra parte del corridoio, sventolando il braccio e facendogli un cenno eloquente per fargli capire che stava passando troppo tempo vicino a Tony. Quella non era una cosa da bello e dannato, proprio no.   «Va bene, io vado.» Lo salutò quindi il biondo, facendogli un