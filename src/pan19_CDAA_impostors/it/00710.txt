l'uno verso l'altro, e adesso si ritrovano a guardarsi, a scrutarsi, a dedursi
quanto più possibile nel buio totale di quella via illuminata solo dalla luce
debole della luna, quando questa riesce a penetrare la coltre di nuvole
onnipresente a Londra, e da pallide luci che filtrano dall'interno del locale
dal quale sono usciti. 



John sospira quando realizza che se vuole sapere la
risposta alla domanda posta a Sherlock, deve fare come vuole l'altro. Deve
rispondergli per primo.



Poi volta il capo e torna a guardare davanti a sé. «
Okay » acconsente. Lascia andare indietro la testa, lasciandola ciondolare,
chiudendo poi gli occhi. Il vento fresco si infila nel colletto del giubbotto,
e riesce a penetrare dentro la camicia attraverso il collo, e John
rabbrividisce. 



Si ricorda di quando, con la stessa testa leggera, si
lasciava andare allo stesso modo sulla panchina più vicina allo squallido pub nella
periferia a sud di Londra che era solito frequentare. La mente che cercava
disperatamente di non pensare, di non pensarci,
e ingoiava sorso dopo sorso, prima di lasciarsi cadere indietro esattamente in
quel modo, esattamente con lo stesso lieve giramento di testa, e si rendeva
conto di cosa stesse facendo. E si diceva di fermarsi, perché lui non lo avrebbe voluto, perché lui gli avrebbe rimproverato questa sua
orribile debolezza così ordinariamente umana. Quindi si rialzava e tornava nel
suo appartamento nuovo di zecca, e si chiudeva in bagno ed aspettava che la nausea
lo sopraffacesse. E giungeva ogni volta, come meccanismo ad orologeria, ed ogni
volta non vomitava nulla, erano solo i crampi allo stomaco a farlo piegare in due
sul pavimento freddo. 



John torna con la testa al presente e apre gli occhi, facendo
oggetto del suo sguardo l'oscurità che avvolge tutto ciò che è attorno a loro.
« Mi sarei detto, "tieni duro. Tieni duro perché arriverà il giorno in cui
salverai la tua prima vita, e poi altre, ed altre ancora" » inizia a
parlare John, la voce bassa come a voler fare una confessione che non può
permettersi che semplici passanti ascoltino. « "Tieni duro, perché i
giorni di merda arriveranno. Arriveranno, e ti colpiranno come una pallottola
nella spalla, e tu sarai lì a sanguinare per vivere. Tieni duro, perché
nonostante tutto, passeggerai per i giardini di Russel
Square[1] un
giorno, e verrai salvato. Così tante volte, in così tanti modi differenti.
Verrai salvato e salverai, e sarà la cosa più bella che ti possa capitare"
» continua John, che sembra non essere consapevole di ciò che sta dicendo. È
così naturale farlo, per lui, che non si accorge del fatto che adesso Sherlock
lo stia fissando ad occhi più larghi del normale. Né tantomeno del luccichio a
malapena visibile nell'oscurità. « "Tieni duro, perché tutto andrà per il
meglio. E quando ti sembrerà che tutto andrà per il meglio, ecco che verrai
riportato bruscamente alla realtà, sull'altalena della vita che ha scelto
proprio quel momento per abbassarsi di colpo. E sarà in quel momento che dovrai
avere più forza di tutte le altre volte. Perché niente ti preparerà a quel
dolore, niente potrebbe mai riuscirci nell'impresa. E tu ti sentirai morire
dentro, ancora e ancora, ma dovrai continuare a tenere duro" ». 



Sherlock inspira bruscamente dal naso e si volta verso
sinistra, distogliendo lo sguardo da John, appena in tempo per nascondergli la
smorfia che è costretto a fare dai muscoli facciali che pizzicano, pur di non
lasciar sfuggire alcuna lacrima. Espira lentamente dalla bocca, cercando di
esser più silenzioso possibile. Non c'è causa al mondo per la quale non possa
finire di ascoltare quello che John sta dicendo, però, così si volta di nuovo
verso l'uomo accanto a lui, che sta continuando a parlare. Fingendo di non
notare il fatto che gli si sia avvicinato, nel farlo.



« "Tieni duro, perché allora l'altalena tornerà in
alto, e tu sarai tutto ciò che hai sempre sognato essere. Un uomo con una
famiglia, con una moglie, una figlia, degli amici – un amico, uno tra tutti – e semplicemente felice" ». Qui si ferma per qualche istante, meditabondo. 



Sherlock, senza realizzarlo, si scosta leggermente e
distoglie lo sguardo da John. Non gli
appartiene, gliel'ha appena ricordato. Non ha alcun diritto di essergli
così vicino. « "Ma tieni duro soprattutto allora, perché non sarà ciò che
tu vuoi davvero. Potrai metterci anni a capirlo, ma lo farai. E allora tutte le
vite che hai salvato, nel corso della tua, dovranno pur servire a qualcosa.
Dovranno pur aggiustare un karma che sembra prenderti perennemente per il culo.
E credici, ragazzo. Credici, perché solo quello ti farà andare avanti." »
conclude, l'ultima parte di quel piccolo monologo mormorata in fretta, quasi
mangiandosi le parole. 



Sherlock non si è reso conto, ancora una volta, di
essersi nuovamente voltato. Sta fissando John a bocca aperta, adesso, e non
appena se ne rende conto cerca di darsi un contegno, riuscendoci solo in parte.



John prende un grosso respiro, e sembra tornare in sé
in quel momento. « Cavolo, avresti dovuto fermarmi