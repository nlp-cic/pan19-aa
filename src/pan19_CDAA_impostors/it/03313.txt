stesse accadendo; si avviarono verso il portone d'ingresso con il Dragonborn in testa – sapevano tutti che il Wabbajack aveva il potere di far accadere persino l'impensabile, ma... polli che piovevano dal cielo?

Una volta aperto l'ingresso principale, erano stati accolti dalla visione di polli, tanti – troppi – polli che cadevano in picchiata dall'alto, rimbalzavano sul suolo senza ferirsi e poi, ancora vivi, si allontanavano chiocciando come se nulla fosse, ignorando persino i loro simili che continuavano a cadere ovunque, rotolando giù persino dai tetti e dalle torri.

“Se fossero già arrosto, magari...” commentò a mezza voce il Dragonborn, guadagnandosi più di un'occhiata perplessa ma non giustificandosi in alcun modo, non provando nemmeno imbarazzo.

“In ogni caso...” riprese l'Arcimago, afferrando il Wabbajack dalle mani inconsapevoli del bardo “Mi chiedo se esista un metodo per fermare l'insolita pioggia...”

“Fai provare me!”

“Hiroki, sei sicuro di quel che fai?”

Il ladro sorrise con aria affabile... e poco rassicurante: “Non ho alcuna intenzione di metterci in pericolo.”

“Hmmm...” mugugnò Asagi, porgendogli l'artefatto di malavoglia.

Hiroki, dal canto suo, non ci pensò due volte a picchiare il bastone sul capo del bardo, pronto a ribattere a qualsiasi protesta, ma successe qualcosa che lo lasciò sbigottito: il sordo rumore dell'atterraggio poco delicato dei polli cessò, sostituito da una nevicata mai vista prima di quel momento.

“Ma cosa...” iniziò il bardo, fissando ciò che accadeva al di fuori dell'Accademia.

“Il sogno di una vita!” esclamò Tsunehito, fiondandosi immediatamente fuori dall'uscio e, incurante dei polli ancora ben vivi che gli stavano tra i piedi, tendendo in aria le mani per afferrare qualcosa. “Piovono dolci!”

“Tsune...” l'Arcimago provò a far ragionare il Dragonborn, ma l'assassino scosse il capo e lo interruppe.

“Lascialo divertirsi per qualche minuto, in fondo se lo merita.” ridacchiò Hide-zou, incrociando le braccia e poggiandosi allo stipite per scrutare divertito il bardo che si univa alla piccola folla che si era radunata al di fuori, dato che i bambini di Solitude avevano avvistato la strana nevicata e ne erano anche un po' troppo entusiasti.

“Sarà...” mormorò Asagi, allungando una mano verso il ladro per farsi rendere il bastone. “Fammi provare.”

Si rigirò il Wabbajack tra le dita per esaminarne l'intagliatura e la qualità, prendendo mentalmente nota di trascrivere su un documento firmato da testimoni ciò che stava accadendo in quel momento – quell'artefatto, in quanto daedrico, andava custodito in un luogo sicuro e, guardacaso, l'Accademia dei Maghi era ciò che faceva al caso suo. Lì, inoltre, sarebbe stato possibile condurre esperimenti per capire se il potere caotico del Wabbajack potesse essere sfruttato per scopi nobili.

Intanto, per pura curiosità, provò a lanciare un incantesimo su una sedia, per essere sicuro che non accadesse nulla di troppo pericoloso; tuttavia, lì per lì non successe nulla, con grande irritazione da parte dell'Arcimago.

“Stupido bast...” mugugnò, presto interrotto da un inaspettato nitrito. “Ma cosa...?”

Si voltò verso l'interno dell'Accademia solo per scoprire che la sedia su cui aveva lanciato l'incantesimo aveva preso vita... e, quanto pareva, credeva di essere un cavallo. Non senza una punta di divertimento, Asagi si fece di lato e lasciò che il pezzo d'arredamento trottasse fuori dal portone, attirando l'attenzione dei bambini: galoppò via, verso la piazza del mercato di Solitude, seguito a ruota dai bimbi che avevano fatto scorta di dolciumi, lasciando solo il bardo e il Dragonborn ad afferrare dolcetti che fluttuavano dal cielo per assaggiarli con gusto, mentre quelli che finivano a terra venivano pacificamente condivisi dalla piccola mandria di polli.

“Incredibile...” mormorò l'Arcimago, con un mezzo sorriso sulle labbra. “Hide-zou, vuoi provare?”

“Non sono sicuro che sia una buona idea.”

“So che sai essere letale, ma dubito che proprio il Wabbajack riconosca la tua... come dire... autorità in materia, in fondo è un artefatto che fa soltanto ciò che vuole.”

L'assassino afferrò titubante il bastone che Asagi gli aveva porto e se lo rigirò per un lungo istante tra le mani, come a cercare il modo adatto per contenere i danni... tuttavia, per qualche motivo, alla fine si convinse ad usarlo senza tanti pensieri. Fece spallucce e si risolse con un semplice: “Beh, o la va o la spacca!”

Mosse casualmente il bastone, non sapendo come usare un artefatto di quel tipo, e sentì la magia fluire verso l'esterno, sicuro che al limite ci si poteva attendere una grandine di frutta che avrebbe costretto Ruiza e Tsunehito ad entrare per ripararsi.

Nessuno di loro, però, neanche il più dubbioso, avrebbe mai pensato che sarebbe accaduta una cosa del genere.

“Ehi, i miei...” il Dragonborn interruppe la sua protesta, realizzando cosa stava accadendo solo quando tutto ciò che riuscì a scorgere furono zanne e scaglie. “Draghi?!”

“Draghi...” ripeté l'Arcimago, impallidendo. “Hai trasformato i polli in draghi!”

“Io ti avevo detto che non era