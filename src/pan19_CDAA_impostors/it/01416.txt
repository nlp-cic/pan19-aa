.”

“No, Sherlock.” mi ha contraddetto immediatamente scuotendo il capo. “Tu sei vivo, e sono felice di questo, ma non potrà essere come prima. Tutto è cambiato. Ho una vita diversa ora.”

Sbuffai. “So che stai per sposarti.”

“Sì, il mese prossimo.”

“E questo cosa significherà? Che ti rinchiuderai in casa a vivere una vita borghese e noiosa lasciando avvizzire il tuo cervello nella mediocrità?”

“Sherlock, smettila. Non hai il diritto di...” si è interrotto e ha fatto un sospiro. “Non voglio litigare con te. Sono felice che tu sia vivo e che sia venuto da me, ma non tollererò insulti, velati-o-non, da parte tua. Sei sempre il mio migliore amico e io per te ci sarò sempre, ma non come prima. Sono cambiato.”

Ho annuito e mi sono diretto verso l'uscita.

“Lo vedremo, John.” ho detto con tono di sfida prima di lasciare lo studio.

 

Il giorno dopo sono andato da Lestrade.

Non potevo semplicemente presentarmi a Scotland Yard, quindi quella mattina mi sono appostato fuori da casa sua e ho aspettato.

Lui è uscito per andare a lavoro, aveva una tazza termica presumibilmente piena di caffè in una mano, mentre con l'altra chiudeva la porta a chiave, e in bocca aveva un muffin.

Quando si è voltato e mi ha visto, il muffin e il caffè hanno fatto una brutta fine. È letteralmente rimasto a bocca aperta.

“Lestrade, chiudi la bocca o entreranno degli insetti.”

Lui si è ripreso leggermente e ha iniziato a balbettare in maniera incomprensibile.

Mi sono avvicinato e gli ho dato una pacca sulla spalla, più che altro per farlo riprendere in fretta, e poi l'ho guidato verso la sua auto e l'ho fatto sedere al suo interno.

Dopo qualche minuto in cui mi ha fissato interdetto, ha cominciato a riprendere colore.

“Ma cosa... Come diavolo...”

“Greg, non devi pensare a questo ora. Sappi solo che sono tornato e che vorrei essere nuovamente dichiarato vivo e vegeto. Legalmente. Ho bisogno del tuo aiuto.”“Mi sono occupato io del tuo caso... E' impossibile. Devo avere le allucinazioni.”Ho alzato gli occhi al cielo, esasperato, e ho sbuffato. Poi gli ho dato due schiaffi che sembrarono ristabilire la realtà nella sua mente.

“Ora sai che non è un'allucinazione o un sogno. Ascoltami. Voglio tornare in vita. E voglio riabilitare il mio nome. Ho bisogno del tuo aiuto.”

“D'accordo. Ci penso io.” ha accettato annuendo con foga, ma ancora decisamente sconvolto.

Non potevo lasciarlo guidare, così gli ho preso le chiavi di mano e l'ho portato a Scotland Yard. Una volta arrivato gli ho riconsegnato le chiavi e ho iniziato ad andarmene.

“Sherlock?” mi ha chiamato all'improvviso. “Perché tutta quella sceneggiata?”

“Ho dovuto. Un giorno ti spiegherò.”

Lui ha annuito e mi sono allontanato, quasi scontrandomi con Donovan ed Anderson che arrivavano in quel momento e che mi hanno fissato con aria incredula.

“A presto!” gli ho gridato proseguendo senza nemmeno voltarmi e dirigendomi alla metropolitana.

 

Il mio giro di visite non era concluso. Sono andato da mio fratello.

Ho trovato Mycroft al club Diogene, mentre leggeva un giornale, e mi sono seduto di fronte a lui. Come da regola del club, non abbiamo proferito parola, ma ci siamo scambiati degli sguardi molto eloquenti e poi siamo usciti entrambi dal club in modo da poter parlare.

Non c'è stato molto da dire in realtà.

Mycroft è stato l'involontario complice di Moriarty e, per riparare, si è occupato di rendere credibile la mia morte, di mandarmi regolarmente dei soldi quando ero all'estero, di mantenere i miei appartamenti a Baker Street e di fare in modo che Mrs. Hudson non avesse problemi economici. Sempre per me, ha aiutato Lestrade ad avere una promozione e ha fatto avere a John e a Molly del denaro da parte mia, che ufficialmente venivano dal mio testamento.

In quanto ai miei genitori, ero già stato informato della loro morte quasi contemporanea due anni fa. Non ho certo pianto, come neanche Mycroft. Mio fratello si è anche occupato di gestire la mia eredità e ora posso disporre di un certo capitale. Non che questo mi sia mai importato.

Ora si occuperà, insieme a Lestrade, di “resuscitarmi”.

D'altra parte lui può tutto.

Lui è il governo britannico.

E in più me lo deve.

Si sentirà colpevole per il resto della vita e ho tutta l'intenzione di sfruttare il suo senso di colpa sino alla fine.

Chiarite le faccende pratiche, mi ha fatto la domanda che aveva sulla punta della lingua da quando ero arrivato.

“Sei pulito?”

L'ho guardato con sufficienza.

“A te cosa sembra?”

“Apparentemente sì, ma con te non si può mai sapere.”

“Lo sono. Negli ultimi anni ho avuto ben altro a cui pensare.”

Mycroft ha annuito e io gli ho fatto un cenno con il capo allontanandomi.

 

L'ultima visita che mi restava da fare l'avevo posticipata di proposito. Molly Hooper.

Non a causa di Molly, ma a