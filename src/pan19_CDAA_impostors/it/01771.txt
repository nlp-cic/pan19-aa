non riesce a perdonarlo.
Ma Draco è tutto quello che gli resta della sua famiglia e l’unico legame col mondo esterno e ben presto si ritrova a convivere anche con l’idea di rimanere senza eredi.
Poi, un pomeriggio d’estate, uno di loro nomina casualmente Potter e il volto di Draco si tinge di uno strano colorito rossastro. Lucius non vi bada.



Dicembre è alle porte, quando il Wizengamot approva la sua scarcerazione. Draco si presenta ad Azkaban di buon mattino, per espletare le procedure necessarie a prendere in custodia il padre. Lucius è consumato dalla prigione, spaventato e stanco, eppure prova timore all’idea di doverla abbandonare. Non sa più niente del mondo e Draco non è Narcissa.
Allora esita, per un istante, dinanzi al punto di accesso alla passaporta. Poi un paio di occhi grigi lo studiano e Lucius prova imbarazzo nel mostrare, per l’ennesima volta, la sua debolezza. Si fa avanti, col portamento fiero degno di un Malfoy, e prende il braccio del figlio. Lasciano Azkaban per sempre.
Appaiono a pochi metri da Villa Malfoy, in un luogo che Lucius non riconosce immediatamente.
“Hanno abbattuto i cancelli,” spiega Draco.
Si avviano all’ingresso principale e lì, ad attenderli, trovano Potter con la bacchetta in mano e la divisa da Auror. Draco si irrigidisce all’istante.
“Devo scortarvi dentro,” annuncia lui. “Ordini di Shacklebolt.”
Draco annuisce e Potter si affianca a loro.
Lucius lo osserva con attenzione. È diverso da come lo ricordava, è diventato uomo. Il suo volto è più squadrato, la mascella definita e coperta da una barba scura. Guarda in avanti, con determinazione, e la sua presa sulla bacchetta è salda come quella di un generale.
Entrano in casa, senza tanti convenevoli.
“Padre, devo spiegarti un paio di …” Draco si passa una mano sul collo e con un cenno accende le luci della sala principale. È stata ridipinta interamente di bianco e alcuni arredi sono spariti. “La Villa è in buone condizioni ed abbiamo ottenuto il permesso di risiedervi, dopo i controlli degli Auror …”
Potter sopprime uno sbuffo.
“Come noterai, alcuni dei mobili e degli accessori sono spariti, venduti e sequestrati e … le stanze abitabili e riscaldate sono poche, ma credo che andranno bene. Abbiamo un’elfa domestica, si chiama Twinkie e mi aiuta come può. La proprietà è grande.”
Lucius elabora le nuove informazioni in silenzio. Si volta, all’apparire dell’elfa Twinkie, una creaturina fragile e minuta, vestita interamente di sciarpe rosa.
“È … libera!” osserva, sconvolto.
Draco annuisce, sempre più teso.
“È cambiata la politica e nessuno avrebbe voluto lavorare per noi … abbiamo dovuto adattarci.”
Twinkie sorride amabilmente.
“Ma è molto professionale,” aggiunge Draco. “E sono certo che ti troverai bene.”
Lucius stringe le palpebre e inarca le sopracciglia, ma non manca di notare lo sguardo confuso che il figlio scambia con Potter.
“Sono stanco,” dice infine, per spezzare la tensione.
“Certo, certo,” annuisce il figlio. “Twinkie ti mostrerà la tua stanza.”
Lucius si avvia nella sua camera in silenzio.



Non è la stanza che condivideva con Narcissa, non potrebbe mai esserlo. Anche questa è dipinta di bianco ed ospita solo un ampio letto verde e dei mobili scuri.
Twinkie cambia le lenzuola e gli mostra la porta del bagno personale. Parla con voce soave e non manca di fare un inchino alla fine di ogni frase.
Lucius ringrazia e la congeda, inventando una sonnolenza improvvisa. Poi si avvia verso il corridoio, esplora le porte sbarrate e cerca di ricordare l’esatta disposizione dei mobili prima che tutto cambiasse.
Sente Potter e il figlio che discutono nella sala d’ingresso e, curioso, si china a guardare da un vecchio spioncino.
Potter è in piedi, a pochi passi da Draco che gesticola e si porta le mani al volto. L’espressione dell’Auror è rilassata, divertita. Ogni tanto un sorriso genuino gli illumina il volto, provocato dalla disperazione esasperata di Draco.
“Vedrai che andrà tutto bene,” sussurra Potter, prendendogli il volto con una mano.
Draco fa per divincolarsi, ma si abbandona immediatamente. Preme la guancia contro la mano che lo carezza e si volta per imprimere un bacio sul palmo.
Lucius trattiene il fiato.



Non parlano né a colazione né a cena. Draco passa molte ore nel suo studio, quando non è a lavoro, e cucina in silenzio e solitudine. Lucius lo immagina condividere le sue cene con Twinkie e prova un senso di nausea. Poi pensa a Potter.
Lo sorprende all’ingresso del camino un paio di volte e immediatamente nota la reazione di Draco, paonazzo e colpevole.
Li spia una sola volta ancora, nello studio di Draco. Si abbracciano con un’intimità che, se ce ne fosse ancora bisogno, fuga ogni dubbio sulla natura del loro rapporto. Draco tiene il volto premuto contro la spalla di Potter, che gli carezza la schiena e i capelli. Lucius li vede staccarsi e nota il rossore crescente nei loro volti, il desiderio negli occhi verdi di Potter.
Smette di guardare.



“Quando avrai il coraggio di dirmi la verità?” chiede a