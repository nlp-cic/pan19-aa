uscire dalle mie labbra e lo vedo osservarmi, studiare il mio sguardo che credo essere tra i più folli.

-Capisco. Un'altra persona mi ha detto una cosa simile quindi vi credo.- 

Mi chiedo chi in questo posto possa aver parlato a mio favore, chi può avere ancora un'anima compassionevole qui alle porte dell'inferno? Penso si aspetti che chieda chi ha parlato per me ma non lo faccio e alla fine si decide a parlare ancora lui.

-Ho notato che faticate a camminare e che siete pieno di lividi, cosa vi hanno fatto?- Studia le mie reazioni, lo so, ma non posso fare a meno di tremare e impallidire anche sotto questo sole caldo che dopo tutti questi giorni di buio è doloroso e accecante, anche se stupendo. Si rende conto che le sue parole mi hanno sconvolto, che non ho certo intenzione di parlargli di quello che mi è accaduto e che probabilmente si ripeterà. Ma pare capire lo stesso e il suo volto si riempie di angoscia. E' triste per me. Si arrabbia per me. Poi si volta verso uno dei nostri aguzzini poco lontano e lo chiama con un cenno.

-Portate questo infelice ai bagni e assicuratevi che l'acqua sia calda e pulita e lui ben lavato.-

Non ricordo il tempo in cui l'acqua calda ha toccato la mia pelle e quasi piango dalla gioia. L'unica acqua che mi ha lavato in tutto questo tempo era quella fredda delle abluzioni di punizione che rischiavano di farmi morire annegato.

 

Seguo il secondino e mi immergo nell'acqua calda e sfrego la pelle fino a che non si vede il suo colore naturale. Talmente pallida e lattea che non mi pare la mia. Quando per la prima volta varcai l'entrata di questo limbo dove sono prigioniero la mia pelle era dorata dal sole gentile dell'estate mentre ora è del pallore della luna, compagna delle mie notti di veglia. L'acqua viene cambiata varie volte tanto è il sudiciume che scende da me. Mi vengono cercate pulci ma non ne trovano e così mi viene risparmiata la tonsura totale del capo. Finalmente mi sento un uomo e non più un animale, come posso pensare che quell'uomo non sia un angelo? Che Dio abbia accolto a quel modo le mie parole? Farei di tutto per lui. Qualunque cosa per quei sorrisi e per essere ancora trattato come un essere umano e non come una bestia. Venderei il mio corpo e la mia anima pur di stare qua e non tra le mani di Lui.

 

Il tempo passa e per giorni non ho più visto il mio angelo, fino ad ora. Lui crede che oggi io non lo abbia visto ma a mia volta lo ho osservato. Aveva una luce nello sguardo carica di pensieri che non stentai a riconoscere. Uno sguardo che faceva correre un brivido di paura e disgusto lungo la schiena. Ma ora ho capito come salvarmi da Lui. È davvero questo, veramente questo, il modo che Dio mi ha dato per salvarmi? O forse è il demonio che mi tenta con la salvezza del corpo in cambio di quella della mia anima? Non mi interessa. La mia anima è già perduta. Che lui sia uomo, dio o demone, se è così che mi viene data la salvezza a cui aggrapparmi per evitare che io vada ancora in balia di Lui che mi porta sulle onde dell'oceano della follia la coglierò. Che Dio mi possa perdonare, la coglierò. Il suo passo misurato e tranquillo si avvicina a me mentre guardo fuori dalle sbarre della finestra le lontane cime degli alberi verdi e rigogliosi. Sono seduto sul pavimento polveroso di questo posto, in un corridoio che non è percorso se non raramente. Mi si avvicina sempre più e il mio corpo trema, ma la mia decisione è stata fatta. Tutto ma in mano a Lui mai più; anche se la mia anima grida davanti al peccato che volontariamente vado a compiere. Non più vittima, ma complice. Mi appoggia la mano sulla spalla e la sento calda, grande e sicura. Non so come, non lo so davvero, ma le nostre labbra si trovano e un bacio lungo e intenso passa tra noi. La mia intensità è data dalla disperazione e dalla paura di finire nelle mani di Lui. Il tremore percorre i miei arti alla consapevolezza del peccato che compio. Ma la passione di quest'uomo, di questo angelo, da dove proviene? Non lo so, per ora mi basta sapere che il mio angelo, o diavolo tentatore, mi vuole per se e quindi non mi cederà a Lui. Lui...

 

 

 

 

(Salmo tratto dalle fonti francescane - Branduardi – L' Infinitamente Piccolo)

NdA:

In tutto quello che ho pubblicato è la prima volta che scrivo delle NdA a fine capitolo, solitamente preferisco lasciarlo “pulito”.Volevo solo chiarire che il mio racconto non vuole essere una denuncia dei maltrattamenti che avvenivano all'epoca, anche perché ve li mostro solamente attraverso gli occhi del protagonista, filtrati.Storicamente la data in cui ambiento il racconto è un periodo di transito per la scienza psichiatrica. Si stanno cominciando a introdurre metodi “umani”, veri tentativi di riabilitare persone considerate malate mentali (a volte semplici asociali) con “cure” mirate.Il fatto è che solamente gli istituti di rilievo e di