, neanche se c'era in gioco la loro reputazione. Era illegale.Con un vuoto dentro, si abbandonò contro la parete più prossima, sollevando di nuovo la lettera (che aveva stretto nel pugno tanto forte da ridurla quasi a carta straccia) e rilesse quelle poche righe che nella sua testa riecheggiarono come una condanna a morte.Non aveva altra scelta che cedere alla richiesta della ricattatrice, per il bene suo e di Gilbert: era stato lui a proporre al professore di rifugiarsi in un Love Hotel in quella fatidica notte, quindi se si era arrivati a quella situazione la colpa era solamente sua; perciò era lui a dover trovare un rimedio, anche se doveva fare una cosa come imbrogliare a un compito.Per di più, c'era tutta una serie di problemi che lo ostacolavano nell'adempienza di quell'iniquo incarico: non aveva idea di dove il professore tenesse le risposte del compito. Se le aveva nel suo stipetto in sala insegnanti era un guaio, perché (anche trovando il modo di entrarci senza destare sospetti) avrebbe dovuto cogliere il momento giusto per forzare l'armadietto, dato che durante la mattina in sala insegnanti c'era sempre qualcuno che aspettava l'inizio delle proprie ore di lezione.Se invece le risposte erano da qualche parte a casa sua, Oz aveva qualche remota possibilità di arrivarci, dato che guarda caso conosceva un altro abitante di casa Nightray.A quel punto, tuttavia, subentrava un secondo problema: il tempo.Era mercoledì mattina e il compito sarebbe stato due giorni dopo. Non aveva abbastanza tempo per cercare un piano efficace e indolore: doveva agire in fretta, anzi subito.

Oz camminò a passo sostenuto fino al club di lettura: aveva un piano. Reduce da nefasti eventi passati, bussò forte alla porta, e attese. Passò quasi un minuto e nessuno aprì; attese ancora tre minuti, poi capì che o non c'era nessuno o non erano intenzionati ad aprire, e in quel caso era meglio stare fuori. Decise dunque di andare in infermeria e stare là, fingendo un malore (proprio come gli aveva detto Alice); in quell'oretta pensò a chi potesse essere il mittente di quella lettera. Sicuramente era della sua classe e, altrettanto sicuramente, non si trattava della sua amica Alice. Rimanevano solo… tutti gli altri. La lettera all’interno era stata scritta con i ritagli del giornale, quindi non poteva riconoscere la grafia (se non da quel piccolo “per Oz”) e non disponeva della tecnologia sufficiente per riconoscere eventuali impronte digitali o controllare dove fosse stata comprata la carta o la colla. Inoltre, si ritrovò a pensare, anche se avesse saputo l'identità del ricattatore, cosa avrebbe potuto fare? L'omicidio era ancora reato e sicuramente non l'avrebbe commosso con qualche frase fatta o qualche lacrimuccia. Sbuffando, si rigirò nel letto. Quello era l'ultimo anno di scuola, doveva studiare per i compiti e per l'esame di ammissione all'università, non poteva perdere tempo con quelle cose. Prese la lettera e la rilesse, quasi sperando che nel frattempo fosse cambiata, ma gli ideogrammi erano ancora là, identici e impietosi. "Il tuo fidanzatino", si fermò a rileggere, intristendosi. No, la situazione era stata fraintesa molto più di quanto doveva essere: lui e il professore non erano fidanzati e mai lo sarebbero stati… Anche se non passava giorno in cui Oz non pensasse a lui (e non come docente). I ricordi di quella notte insieme gli affollavano la mente e se si concentrava poteva quasi sentire il calore di quel corpo, il profumo della sua pelle e la pressione contro il suo…  - No, no, no! - mormorò, nascondendo la testa sotto il cuscino. Non doveva pensarci troppo. Lui era un professore e l'altro un alunno; non erano fidanzati e già erano nei guai. Come minimo Oz avrebbe dovuto cambiare scuola e Gilbert avrebbe perso il posto. Quello che ci avrebbe rimesso di più alla fine era proprio il docente, e Oz non l'avrebbe permesso. Al suono della campanella si trascinò in classe e disse alla professoressa Sharon Rainsworth che non stava bene e che sarebbe andato a casa, non dovette fingere troppo perché venisse creduto, con quella faccia da cencio che si ritrovava. Alice si offrì di accompagnarlo (avrebbe fatto qualunque cosa pur di saltare ore di scuola), ma Oz rifiutò: non doveva esattamente andare a casa. Prima di uscire dall'aula guardò di sfuggita i propri compagni, non riuscendo a intelligere i loro volti, non riuscendo a scoprire chi era il Giuda. Libero da vincoli scolastici, Oz tornò nuovamente al circolo di lettura, sperando di avere più fortuna. E per una volta la dea bendata gli venne incontro, con le sembianze di due ragazzi. - Leo, Elliot! - esclamò lui, felicissimo di vederli. Le prime volte che aveva dovuto avere rapporti con loro era piuttosto imbarazzato (soprattutto perché Leo sapeva che lui li aveva visti, anche se per fortuna non aveva detto niente a Elliot), ma col tempo tutto era tornato alla normalità, anzi, stava cercando di legare un po' di più con loro, specialmente con Elliot. Leo lo salutò con un sorriso, l'altro preferì una smorfia. - Ciao,