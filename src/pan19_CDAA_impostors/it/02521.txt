era appena tenuta. Nonostante la voglia fosse diventata meno evidente da quando aveva incontrato Dean ancora si vergognava un po' a mostrarla in giro, dopotutto il suo nome era stato storpiato in Asstiel non era certo qualcosa di cui andare orgogliosi.

Era arrivata l'ora di pranzo e nella fretta di uscire di casa aveva dimenticato di prendere il pranzo, non sarebbe successo niente se per una volta avesse saltato un pasto, così aveva optato per avvantaggiarsi nello studio e si era recando in biblioteca alla ricerca di qualche libro che gli sarebbe potuto essere d'aiuto. Dopo aver trovato quello che stava cercando, un libricino abbastanza piccolo sull'arte contemporanea, si mise seduto sulla gradinata davanti alla biblioteca iniziando a sfogliarlo, dentro faceva troppo caldo così ne approfittò per sedersi fuori.
-Cassie.-
Si sentì chiamare. Solo una persona lo chiama in quel modo: Balthazar. Perché era venuto?
-Alfie mi ha detto che eri in biblioteca.- Iniziò il suo coinquilino sedendosi accanto a lui. -Ti ho portato il pranzo.- Detto questo il ragazzo gli allungò una bustina di plastica. Era stato un gesto strano persino per Balth; da quando si conoscevano non gli aveva mai portato il pranzo, cosa c'era di diverso questa volta?
Decise, comunque, di non porsi troppe domande. Aveva fame e il suo coinquilino gli aveva portato il pranzo, meglio per lui. Estrasse il porta vivande dalla busta e con molta delusione notò che si trattava di una semplice macedonia...doveva immaginarselo, dopo tutto il pranzo glielo aveva preparato Balthazar.
-Come è andata con Benny?- Chiese Castiel prima di mangiare un boccone di macedonia. Voleva sapere cosa era successo con il coinquilino di Dean e sopratutto come avevano affrontato il discorso Anime Gemelle. Forse avrebbe potuto attingere qualcosa dall'esperienza del ragazzo.
-Abbiamo parlato e nient'altro.- Rispose Balth stiracchiandosi appena. -Siamo giunti alla conclusione che non siamo fatti per stare insieme in quel senso. Tu, invece?-
-Io cosa?-
-Tu e Dean sembrate molto affiatati.-
Cas continuò a mangiare qualche boccone prima di rispondere: davvero sembravano così affiatati?
-Siamo solo colleghi di lavoro.-  Ed è quello che sarebbero rimasti, anche se ormai era sempre più evidente il fatto che fosse difficile mantenere quel tipo di rapporto e la riprova l'avevano avuta quella mattina, sul divano.
-Se fossi in te proverei a buttarmi, sai?-


“Un giorno incontrerai qualcuno
che lascerà un marchio indelebile sulla tua anima”


Non credeva di averlo fatto, lui non era mai così precipitoso, prima di fare una cosa contemplava sempre le conseguenza a cui quella azione lo avrebbero portato, ma dopo che Balthazar se ne era andato non ci aveva pensato due volte a prendere il telefono a mandare un messaggio a Dean. Si erano scambiati i numeri di telefono in caso avessero dovuto cambiare i turni a lavoro, non credeva l'avrebbe mai utilizzato per mandargli un semplice messaggio. Il testo diceva:


“Ti va di bere qualcosa?”



In fondo, si disse, gli stava riproponendo l'invito del giorno prima.




Dean gli rispose quasi subito con:

“Ci vediamo fra venti minuti fuori dall'Università”



Si era appoggiato alla cancellata e stava distrattamente guardando il telefono, quando da lontano intravide l'inconfondibile Impala nera di Dean, mise il cellulare in tasca e una volta che la macchina si fermò, salì. Come immaginava la radio era accesa e probabilmente era sulla stessa stazione radio della sera scorsa, quella che trasmetteva solo Rock Classico. I finestrini erano entrambi aperti anche se nell'abitacolo si sentiva un forte odore di olio per motori.

-Scusa l'odore, stavo lavorando, mi sono lavato le mani, ma l'odore è restato.- Disse Dean lasciandosi sfuggire una risata poco prima di rimettere in modo la macchina.
-Avresti dovuto usare il sapone.-
Rispose serio Castiel iniziando, come al suo solito, a guardare fuori dal finestrino.
-Non ho avuto molto tempo, visto che qualcuno era impaziente di bere qualcosa.-
Continuò a scherzare.
Lo sapeva neanche lui perché gli aveva mandato quel messaggio, era tutta colpa di Balthazar che gli aveva detto di buttarsi e lui come uno stupido lo aveva ascoltato. Sperava davvero che l'altro fosse troppo impegnato in altre faccende per rispondergli e invece si era sbagliato.
La strada che Dean aveva imboccato li stava conducendo fuori città, ma che lui sapesse non c'erano bar dove andare a bere.
-Dove stiamo andando?-
Smise di guardare fuori e rivolse, per la prima volta da quando era salito in macchina, lo sguardo verso il suo collega che accennò subito un sorriso.
-Alla rimessa dove lavoro, non ho ancora finito il mio turno e poi stavo lavorando alla tua macchina.- Abbassò ancora un po' il suo finestrino. -Ho pensato di portarti là almeno puoi dirmi se ci sono altre cose che non vanno.-

La rimessa dove Dean lavorava insieme a Bobby, che doveva essere un caro amico di suo padre, sembrava essere abbastanza mal ridotta e, immediatamente accanto, affacciata su una strada deserta, si erigeva la casa del capo di Dean, Castiel si stava chiedendo come potesse avere dei clienti in un luogo sperduto come quello, ma forse era meglio non fare troppe domande, infondo non era affar suo sapere come quell'