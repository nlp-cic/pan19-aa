e…
Riuscirono a parlare normalmente, con Oikawa che sfoggiò, dopo anni, il visino da cucciolo che Iwaizumi tanto odiava, quanto aveva imparato ad amare.
Iwaizumi, si, anche lui ricordava tutto.
Di come credesse che il suo primo amore fosse a senso unico.
“Quando il tuo primo amore ti spezza il cuore mille volte, ci fai l’abitudine”.
Della felicità di sapere di essere ricambiato.
Di quando al festival aveva ballato la danza Kagura, con le spade, e gli era sembrato il ragazzo più bello di tutti.
Di quel dannato scherzo in cui aveva perso la voce.
Era lì, che ne aveva avuta la certezza.
“Quando mi chiami, ovunque io sia, non c’è modo che io non corra da te”.
Il loro amore, a quel tempo, era cresciuto piano piano, lentamente.
Fino a sfaldarsi.
Entrambi pensavano le stesse cose, entrambi le tacevano. Ma siccome le vecchie abitudini sono dure a morire, Oikawa continuava ad essere snervante ed Iwaizumi si riservava di lanciargli qualcosa di prestato, come il detersivo, direttamente dal balcone…
Era anche quello, il loro modo di comunicare.

 

 

Un altro dei loro giorni da vicini, le cose si rovesciarono del tutto, portando nuovi cambiamenti nella loro vita.
Oikawa, in seguito, non seppe se ringraziare quel maledetto Ushijima, i Kami o chissà cosa. Ma forse, almeno Ushijima avrebbe dovuto, per ripagarlo della torta che aveva dovuto buttare. Non senza un sorrisetto soddisfatto in volto.
Oikawa si stava riposando dopo essersi medicato il ginocchio.  Ogni tanto gli succedeva di appisolarsi, con la televisione accesa per distrarsi, ma il dolore stava diminuendo.
Sentì del fumo, e affacciandosi vide Iwaizumi intento a fumare, posacenere e pacchetto poggiati sul davanzale.
Fece appena in tempo ad ammirarne la figura che suonarono alla porta.
Ushijima Wakatoshi.  Gli aveva portato una torna per festeggiare il suo trasferimento.
Gli sbattè la porta in faccia, ma quel tipo continuava ad urlare.
E lui che lo credeva silenzioso, o che al massimo grugnisse come un facocero…
Poiché Oikawa si era scordato di chiudere la porta, Ushijima si introdusse in casa. Raggiunse Oikawa vicino al balcone, poggiando la torta sul tavolo, e notò Iwaizumi.
Inarcando le sopracciglia, l’ex capitano della Shiratorizawa chiese spiegazioni.
Da un po’, il ragazzo era una felice relazione con il suo ex alzatore, Shirabu Kenjiro, lo stesso che aveva riferito ad Ushijima che lui e Iwaizumi si erano lasciati.
Il sollievo di Oikawa era che, dopo averla finita con il “dovevi venire alla Shiratorizawa”, o con “saresti dovuto venire alla Shiratorizawa”, non gli diceva più nemmeno “diventa il mio alzatore” o “alza per me”.
Ushijima non era cambiato di una virgola, ma aveva rinunciato a capire Oikawa. Aveva solo capito che in nazionale, per vincere, avrebbe alzato anche a lui. Ma non chiedeva esultanza.
Iwaizumi  notò il vecchio rivale di un tempo, e assottigliò appena lo sguardo, inarcando maggiormente le sopracciglia.
Quando Ushijima andò via, Oikawa andò sul balcone.
“Fumi troppo”
“Stai uscendo con Ushiwaka?”
Furono queste le frasi che diedero inizio al loro rivangare il passato.
Iwaizumi sapeva che Oikawa non avrebbe mai potuto essere attratto da Ushijima. Non dopo gli sguardi che si erano rivolti e non dopo lo sguardo dell’attuale Oikawa.
Iwaizumi, perdendosi nei ricordi, rimembrò di come Oikawa si divertisse a stuzzicarlo per ogni cosa, e con un sorriso malinconico disse “Ripensandoci, non era poi così male, venire a patti con le tue azioni insensate”
Fu quello che fece crollare le difese di Oikawa, prima ancora di quelle di Iwaizumi.
Ah, ora Oikawa ricordava. Avevano accettato di andare ad università separate, sperando che non cambiasse nulla. Ma non riuscivano a stare separati. Erano troppo legati.
“Ci siamo rincorsi a vicenda. Ci feriamo, ma non possiamo fare a meno di rincorrerci. “ mormorò Oikawa con la voce che iniziava ad incrinarsi.
“Perché abbiamo permesso che tutto andasse perduto? In quel momento eravamo l’uno per l’altro e ci sentivamo invicibili” si lasciò crollare a terra, seduto contro il pannello di vetro del balcone, sotto lo sguardo di Iwaizumi.
“ Volevo che rimanessimo insieme per sempre” concluse in sussurro, ben udibile da parte dell’altro.
Iwaizumi si avvicinò, fissandolo intensamente.
“Siamo stati due stupidi” fu il pensiero all’unisono, mentre le loro labbra, dopo cinque anni, si incontravano di nuovo. La sensazione fu quella di come se non si fossero mai lasciate. Le lingue si trovarono subito, gemelle, come non si fossero mai separate.
“Sbrigati e vieni subito qui per la porta di’ingresso” mormorò Iwaizumi sulle sue labbra, alla fine del bacio
“Tutto, mi sbrigherò e tu sarai di nuovo cattivo con me” rispose Oikawa, con un mezzo sorriso, trattenendosi dall’urlare. Poteva di nuovo chiamarlo Iwa-chan. Il suo Iwa-chan.
Ne era certo. Non era mai finita del tutto. Erano come marchiati a fuoco, indelebile, nell’anima.
“Non prenderti gioco di me” ribattè Iwaizumi, poco prima che entrambi, come a rallentatore, chiudessero i rispettivi balconi. Iwaizumi sospirò. Ci era ricascato.
Ma con