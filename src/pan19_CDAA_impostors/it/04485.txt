robot, è molto meglio. Forse in fondo non è del tutto impazzito, non ancora.  “Non voglio fare del male a nessuno, Keith. Credimi.”  “Beh, non è quello che hai dimost-…”

 


Un attimo.


 


Keith?


{ Lo so che i miei capitoli sono lenti. Lentissimi. Leeeeeeentissimissimi. Prometto che dal prossimo migliorerò!E spero di aggiornare prima di sabato prossimo!See ya~

Chapter Lyrics: Scandroid - Empty Streets }


          (See the end of the chapter for  notes.)
          


I hold on to the notion 
 that I just wasn't born to die
 buried beneath the motion of life
 I never stopped to question why



 


 

Keith è sicuro di non aver mai visto più di metà delle cose che Pidge ha applicato al droide: fino ai cavi di collegamento digitale e ai pad di rilevamento delle funzioni meccaniche e fisiche tutto ok, ma le due placche rettangolari ai lati di Shiro proprio non se le spiega.
Fare domande è fuori discussione, considerati l’impegno e l’ansia sul volto dell’amico, e stare in silenzio non sembra una pessima idea.
Non finché non alza nuovamente lo sguardo, incrociando quello dell’HR1800 per un secondo, e nota la determinazione con cui Hunk sta tenendo sotto tiro il droide con uno degli enormi taser che hanno sistemato la settimana scorsa. Quei cosi potrebbero friggere un cavallo in tre secondi e Hunk non si è mai avvicinato troppo a loro: vedere Lance minacciato ha davvero svegliato un Hunk che Keith non si sarebbe mai aspettato.
Vorrebbe dirgli di posare quella cosa – che tra l’altro dovrebbe essere ancora difettosa, se Pidge non l’ha sistemata! –, vorrebbe dirgli che non c’è nulla da temere, che Shiro non vuole fare del male a nessuno e che deve spiegargli un sacco di cose, ma si rende benissimo conto da solo di quanto suonerebbero strane parole del genere.
Soprattutto dette da lui, da qualcuno a cui la Metropoli e i suoi droidi hanno portato via tutto…

“Quindi. Shiro, eh?” gli occhi di Pidge si prendono una pausa dal navigare incessantemente sui display per lanciare uno sguardo sospettoso al robot.
“Cosa ci facevi nel vecchio deposito C3? Non sei stato schedato e non appartieni di sicuro a nessuno Periferico…”

L’attenzione negli occhi grigi è più che chiara, sembra quasi che il droide sia nato per prendere ordini ed eseguire richieste, ma il tono di voce tradisce stanchezza. E sofferenza.
“Io…non lo so. Non ne ho idea. Mi spiace.”

“Sa fare altro oltre a scusarsi?” Lance, invece, non è stanco per niente e l’astio nel suo tono potrebbe potenzialmente fare più male del taser.
“Tipo disattivarsi e farsi smontare? Perché diavolo stiamo perdendo tutto questo tempo?”

“Perché, se non fosse ancora chiaro, non riesco a entrare, Lance” è un sibilo, e quando Pidge sibila qualcosa vuol dire che qualcuno si è spinto troppo in là.

La situazione sta degenerando.
E Keith non ha la minima idea di cosa fare.
Nessuno ha idea di cosa fare.

“…non riesci a trovare nulla nemmeno da qui?” già solo sentire di nuovo la voce di Shiro senza che nessuno l’abbia interpellato è strano, ma tutta questa volontà di farsi crackare lascia più che stupefatti tutti gli umani nella stanza. Soprattutto perché il droide si volta, le mani bene in vista per rassicurare Hunk, e allarga il silicone sulla nuca, esponendo una porta di collegamento ancora non occupata da un cavo.
L’espressione di Pidge è molto indicativa della confusione e della sorpresa di tutti, ma non perde nemmeno un secondo e rimuove uno dei cavi nei gomiti per inserirlo sulla nuca di Shiro, tornando a digitare immediatamente dopo e, per un momento, Keith viene rapito dal bagliore violaceo che corre lungo la spina dorsale del robot, attenuata dal silicone.
Ora non sembra poi tanto umano.

“Oh, adesso va megl-” il lieve sollievo di Pidge viene smorzato brutalmente dall’aprirsi di una comunicazione video proiettata dal pad sulla parete più vicina, perfettamente visibile e nitida nonostante le luci accese della stanza.

“Se state guardando questa registrazione” il sorriso della ragazza che sta parlando è caldo, amichevole, quasi rassicurante, e cozza terribilmente con la sottile e ben poco celata minaccia delle parole che pronuncia “avete qualcosa che non è vostro e che sto venendo a riprendermi. So dove siete. A tra poco!”

Il silenzio che riempie la stanza è lungo, soffocante, mentre i quattro cervelli processano quello che hanno appena sentito.

Ed esplode nel modo peggiore di tutti.

“Gli ha detto dove siamo!” il taser è a un centimetro dalla faccia di Shiro, Hunk è più che pronto ad ucciderlo e Lance non lo fermerà sicuramente.

“Era una trappola e ci uccideranno tutti! Keith, che cazzo hai fatto?!”

“Io non-…non sapevo cosa fosse registrato, mi dispiace-…” nessuno sta ascoltando Shiro, a parte probabilmente una piccola parte di Keith e Pidge, che hanno ben altro a cui pensare.
“Non so nemmeno chi sia-…”

“Secondo te l’ho fatto apposta, eh? Per farvi uccidere e morire con voi? Ma sei idiota?” Lance lo ha provocato e Keith non ha mai saputo gestire bene la tensione.

“Non ho registrato attività