blazer e arrotolò la manica sinistra della camicia, rivide i piccoli segni che si era fatto nei giorni precedenti, sempre più vicini l'uno all'altro, stavano diventando troppi, ma come avrebbe fatto a smettere? Chi lo avrebbe aiutato a risalire da quel baratro? Lui non riusciva a fare nulla. 

O forse sì, perché in una cosa sola eccelleva: rovinarsi la vita.

 

In quel momento un ragazzo ispanico entrò alla Dalton portandosi dietro un paio di bagagli e un mini trolley. Aveva appena preso le chiavi della propria stanza, quando si sentì chiamare da qualcuno.

“Harwood!” Un ragazzone lo salutò, sbracciandosi mentre si allontanava da un gruppetto di studenti confusionari. “Thad Harwood che torna al nido da cui è volato via.” Sogghignò incrociando le braccia al petto.

“Ciao Flint,” l'ispanico in questione sorrise, poggiando i borsoni a terra: “Come state?”

Flint scosse le spalle. “Abbastanza bene, abbiamo appena finito di aiutare Blaine con la proposta di matrimonio.” Ridacchiò all'espressione stupita del moretto. “Il nostro vecchio Warbler ha cantato al suo canarino innamorato.” Lo studente fissò il morettino aggrottando la fronte “Ma tu? Non avevi cambiato modo di studio? Tipo finire l'ultimo anno a casa?”

Harwood sorrise gesticolando. “Mi mancavano i Warblers e la Dalton, mi sono detto che passare l'ultimo anno con voi non sarebbe stato male.” Strinse le labbra. “Ed eccomi qui fra voi.” Fissò gli altri ragazzi che stavano uscendo dal portone. “Qualche bella novità?” domandò.

L'altro si grattò la tempia “Clarington l'hanno portato via, ci hanno eliminato dalla gara, alcuni di noi hanno avuto a che dire con la legge andando in tribunale e… niente altro.” Alzò un braccio in direzione dell'entrata e si voltò nuovamente verso Thad. “Vieni con noi, almeno abbiamo più tempo per parlare e avrai il miglior bentornato di sempre.” Indicò gli altri, che non vedevano l'ora di uscire dall'edificio.

“No, grazie lo stesso Flint, vorrei metter giù i bagagli e magari vedere di mettermi alla pari con gli appunti.” Thad sorrise e riprese in spalla le valigie. “Ci sarà un altro giorno, non vi libererete di me facilmente.” E salutandolo andò verso le scale che portavano alle camere degli studenti.

Infilò le chiavi nella toppa, aprì la porta della vecchia camera in cui dormiva quando l'anno prima studiava ancora alla Dalton, ma appena vi entrò rimase scioccato, tanto da lasciarsi scivolare dalle mani le borse e il trolley, che caddero a terra con un tonfo sordo.

Smythe era seduto alla scrivania, una siringa vicina all'incavo del gomito e una boccettina vuota vicina alla mano destra. Era emaciato, il braccio sinistro mezzo coperto di ematoma viola, giallicci e vari puntini rossi troppo vicini e troppo numerosi.

“Sebastian…” Un unico sospiro uscì dalle sue labbra vedendolo in quello stato. Thad si chiuse la porta alle spalle e gli si avvicinò lentamente.

 

Il francesino alzò gli occhi dalla scrivania e si voltò verso la porta della propria stanza, aveva pagato qualcosa in più pur di essere da solo per quell'ultimo anno, era anche certo di averla chiusa a chiave, che nessuno lo avrebbe disturbato. Aggrottò la fronte, fissando la persona che era appena entrata, e spalancò gli occhi vedendo il suo ex compagno di stanza, nonché ex fiamma.

L'unico ragazzo di cui era stato veramente preso e in qualche modo innamorato fin da subito. Thad Harwood.

“Smythe… ma che ti è capitato?” gli chiese l'ispanico correndogli incontro, “tu…” Fissò inorridito la siringa che Smythe stringeva ancora nel pugno destro, gliela strappò di mano, guardandola disgustato. “Spiegami il motivo di questa stronzata! Spiegamelo, Smythe!” Gettò a terra la siringa.

Il francesino alzò gli occhi verso l'ispanico, il verde delle sue iridi era lucido, le labbra erano morsicate a sangue e la pelle era pallida e lucida di sudore.

“Tu non stai bene Smythe!” ringhiò Harwood. “Che ti è capitato in questi due anni che sono stato via?” Gli strattonò le spalle per poi mettergli le mani sulle guance. “Ti prego, sii sincero con me, Bas.”

“È iniziato tutto due anni fa” cominciò tentennante Sebastian. “Hunter ci ha iniettato qualcosa e… ne sono diventato dipendente.” Abbassò lo sguardo verso il proprio braccio e si tolse il laccio emostatico, che aveva formato un segno poco sopra a un paio di ematomi verdastri. “Prova a capirmi, mi sento bene solo quando una volta ogni tanto riesco a prendere una dose di questa roba.” Gli indicò la siringa ai loro piedi.

“È una merda, Bas! Ti fa star male! Ti rende uno zombie!” Thad alzò le braccia al cielo con voce tremante fissandolo, poi incrociando le braccia al petto.

Sebastian alzò lo sguardo verso il moretto e si inumidì il labbro inferiore. “Che ci fai qui Harwood? Non ci avevi lasciato? Non venirmi a fare la paternale, se non ti è mai interessato di me” ringhiò, alzandosi e tenendosi con una mano allo schienale della sedia.

“Cretino! Io ci tengo a te,” sospirò, passandosi una mano sugli occhi,