'arma bianca di pregevole fattura, dal manico d'ebano e la lavorazione artigianale, apparentemente da esposizione se non fosse per la lama affilatissima, ora macchiata con alcune gocce di sangue fresco.



Lo prende con un fazzoletto di stoffa, avvolgendovelo all'interno, poi afferra la ventiquattr'ore poco distante; con essa fra le mani, saluta Merlin con un bacio fuggevole e si incammina fuori dalla stanza d'albergo, il passo lento e sicuro di chi ha concluso l'affare più importante della propria vita.



Non hanno concordato un luogo d'appuntamento per il briefing, ma non ce n'è neanche bisogno: l'Hotel Francoforte, che rimane in una delle zone dabbene di Londra, ormai è considerato da entrambi il loro “posto segreto”, un nido accogliente e discreto in cui fare l'amore o progettare come assolvere gli incarichi che Uther affida ad Arthur. La ragazza alla reception si prende cura personalmente della suite che occupano sempre, il tutto con la massima riservatezza e senza porre troppe domande; l'atteggiamento non lo ha mai sorpreso, visto che l'albergo è sotto la diretta costodia dei Pendragon, tuttavia doversi nascondere e nascondere lo fa sentire a disagio.



Se avesse condotto una vita normale, gli sarebbe piaciuto fare l'insegnante. Non lo ammetterebbe mai ad alta voce, ma adora passare del tempo coi marmocchi, e preferisce giocare coi figli dei boss piuttosto che contrattare con i loro genitori per conto di suo padre. In una situazione idilliaca come questa, forse, avrebbe potuto presentare Merlin a suo padre come – un brivido di gioia si dirama lungo tutta la schiena al solo pensiero - suo compagno, invece di nascondere la loro relazione con il timore di rovinare la buona reputazione della famiglia. Quando Arthur prova a confidargli queste ingenue fantasie, Merlin tace e si chiude in se stesso, apparentemente infastidito e turbato, e il suo atteggiamento stizzito lo riporta alla dura realtà. Londra ha bisogno di un capo, come non tardano a ricordargli a volte la sua guardia del corpo, molto più spesso suo padre; necessita di una guida sicura, di una pacca gentile a chi fa del suo meglio e una punizione severa a chi infrange la Legge dall'Alto; e chi può imporre una Legge severa ma giusta dall'Alto, se non i Pendragon? La sua famiglia affonda le proprie radici nella storia dell'Inghilterra stessa, quando parlare di Regno Unito era impossibile e i regni erano uno in conflitto contro l'altro.




« Vuoi che la nostra amata città degeneri nell'anarchia, Figliolo? Vuoi forse questo? »


 




No, si ripete ogni volta davanti allo specchio, e più lo ripete più sente quelle convinzioni proprie.



No.



Se c'è da controllare i traffici di droga per impedire che cadano nelle mani sbagliate – che sia.



Se qualcuno deve sfruttare la prostituzione – che questo qualcuno sia la Famiglia, che mai e poi mai, a differenza di altri, schiavizzerebbero bambini e torturerebbero donne indifese.



 
Se la malavita deve proprio esistere, che sia una famiglia giusta ed equilibrata ad averne il totale controllo.



Questi sono i suoi pensieri mentre percorre le scalinate coperte dalla tappezzeria rossa; le riflessioni si tramutano in convinzioni, e le convinzioni in certezze, e quando giunge al piano più alto non vi è alcun dubbio che offusca la sua mente.



È giusto. Si sta comportando bene. Suo padre sarebbe orgoglioso di lui.



La suite è di dimensioni moderate, ma profuma di detersivo e bucato appena fatto e gode di una bella vista sulla città. Arthur ha pensato ai gusti semplici di Merlin quando l'ha prenotata per la prima volta, a sedici anni, con una scusa così idiota che ancora stenta a crederci che suo padre abbia accettato senza protestare troppo.
 



Merlin lo raggiunge nella camera d'albergo concordata esattamente quindici ore più tardi, quando il sole albeggia e Arthur, vestito ancora di tutto punto tranne che per le scarpe e la giacca blu del completo, è appena riuscito a prendere sonno, troppo abituato a dormire con lui in quel letto per addormentarsi da solo senza difficoltà. Bussa come concordato (due colpi, una pausa, tre colpi, una pausa, un colpo), e Arthur salta in piedi, agitato, e corre ad aprirgli.



Merlin lo supera sbuffando, avvolto nel cappotto scuro come se ne andasse della sua vita, la nuca coperta di neve e gli zigomi arrossati dal freddo. Lamentandosi del freddo, scrolla come se fosse un cane bagnato la testa scura, bagnando il ragazzo accanto a lui di goccioline d'acqua fredde. Arthur si lamenta ad alta voce, ma si premunisce di aiutarlo a togliersi il pastrano e appenderlo fuori dall'armadio, dove inizia a sgocciolare sul tappeto sintetico.



« Fatto? » gli chiede frattempo, guardandolo dritto negli occhi.



Merlin si china a terra e si sfila le scarpe scure con gesti spicci. Le sue mani sono violacee, e fatica un po' a sciogliere i lacci degli anfibi. « La torta aveva un sapore veramente orrendo. » risponde, senza guardarlo negli occhi. Scoraggiato dal pessimo risultato con la prima scarpa, si scalcia via da dosso entrambi gli stivali « L'ho buttata nell'inceneritore. »




Cadavere sistemato. Probabilmente l'ha davvero buttato nell'inceneritore dei rifiuti, o qualcosa del genere