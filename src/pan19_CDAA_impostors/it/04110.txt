invece.” Le piace quando la guarda sorpreso, anche se è chiaramente troppo stanco per ribattere. Le sue barriere crollano per un breve istante, e a Rinoa pare di scorgere, in quella frazione di secondo, un lato più umano di Squall, quello non inaridito dall'addestramento e dalla durezza della vita da militare. “Togliti la giacca e la maglia, voglio darti un'occhiata.” Meno male che Irvine non è nei paraggi ad ascoltare.“Devo pulirlo.”“No che non devi,” Sembra un gioco di bambini, in cui ognuno dice il contrario dell'altro solo perché è divertente. “Per una volta non si rovinerà, e stavi comunque pensando di migliorarlo da parecchio tempo, o mi sbaglio?” Di nuovo sorpresa. Se non fosse per le condizioni di Squall, Rinoa ci prenderebbe gusto.“Sto bene.”“Questo sta a me deciderlo. Siamo appena evasi da una prigione di massima sicurezza per un soffio, mi pare logico controllare che non ci siano ferite.” L'appello al suo lato razionale ha più effetto o forse l'ha preso per sfinimento, fatto sta che con un sospiro Squall apre finalmente la giacca, che ha tenuto chiusa per tutto il tragitto attraverso il deserto. La maglia bianca che indossa sotto non può più essere definita tale. Il tessuto è strappato in più punti e bucato all'altezza dei polmoni, dove gli spuntoni di ghiaccio di Edea lo hanno trafitto, e ormai marrone là dove il sangue si è rappreso, in grosse macchie. Le ferite però sono rimarginate, probabilmente curate alla bell'e meglio solo per tenere Squall in vita – forse per ottenere da lui altre informazioni, pensa Rinoa con un sussulto. Probabilmente non sapranno mai cosa gli è successo in quella maledetta prigione.Deve trattenersi dal sussultare quando vede il torso di Squall, ma studiarlo con occhio critico, senza manifestazioni di compassione che possano indurlo a ricoprirsi e non lasciarle fare nulla, anche se ha l'impressione che lui sappia cosa prova. Il suo sguardo, seppure stanco, sembra studiarla a fondo per poterle leggere nei pensieri. Le cicatrici lasciate dagli spuntoni sono malamente rimarginate, e aloni violacei in più punti potrebbero indicare costole rotte – è un miracolo che non abbiano perforato il polmone. Deve aver sofferto terribilmente, eppure, testa dura all'inverosimile, ha cercato di rifiutare le cure.“Respira a fondo. Fa male?”Nessuna espressione passa sul volto di Squall mentre la sua cassa toracica si espande, tanto che il primo giudizio di Rinoa è che le costole siano già state guarite. Ma la sua espressione stoica cambia; strizza gli occhi, digrigna i denti, stringe i pugni e Rinoa ricorda quel terribile momento in cui Edea lo ha trafitto, quando in un attimo di terribile lucidità ha visto la faccia di Squall contorta dal dolore e ha temuto che non ce l'avrebbe fatta e lei, inerme, non poteva fare niente se non cercare invano di fermare la sua caduta. Squall però è di fronte a lei, stanco e dolorante ma vivo, e questa volta Rinoa può fare qualcosa. Lo scudo di indifferenza di cui si riveste (e Rinoa sa che è uno scudo e non la sua vera identità, lo ha capito quando hanno discusso, lo ha capito quando le ha salvato la vita, quando le ha detto di stargli vicino) pare non esserci più quando lui è così vulnerabile, la sua espressione così facilmente interpretabile. È più facile collaborare così, sapendo cosa sta provando.Così come Squall non si è concesso esitazione nel momento in cui avevano bisogno di lui, Rinoa non se ne concede adesso. Poggia la mano sulla sua fronte, calda, sente sotto i polpastrelli i bordi increspati della cicatrice che più che deturparlo incute rispetto. Febbre, decreta Rinoa, ma non è sorpresa. “Come non hai fatto a crollare fino ad ora è un mistero se non sapessimo quanto sei testardo.” scherza, e prevedibilmente Squall alza gli occhi al cielo, come per chiedere ad Hyne la pazienza di avere a che fare con lei. “Lasciami fare e ti lascerò in pace.” lo rassicura.Deve semplicemente concentrarsi sul danno e immaginare di ripararlo mentre evoca l'incantesimo Cura, ma ciò richiede parecchia concentrazione; per questo non registra che ha appoggiato le mani sul petto di Squall, troppo impegnata a visualizzare le costole rotte nella sua mente ritornare allo stato precedente e la pelle malamente cicatrizzata ricostruirsi fino a lasciare solo lo strato roseo di pelle nuova. Non percepisce nemmeno lo sguardo attento di Squall seguirla in ogni suo movimento. Passa da un livido ad un altro, scegliendo prima quelli di maggiore gravità e quelli che potrebbero dargli fastidio in azione. Le sue risorse di Cura sono dimezzate quando dice a Squall di spostarsi per lasciarle maggiore accesso alla schiena, e le sue energie vicine all’esaurimento quando ha finito.“Le gambe sono a posto?” È sorpresa di sentire la sua voce rauca quando finalmente rivolge la parola a Squall; avrà impiegato più tempo di quanto pensa.Squall annuisce. Non la ringrazia, ma Rinoa non se la prende; ha semplicemente collaborato, ha fatto la sua parte. “Se riposi per il resto del viaggio passerà anche la febbre.” aggiunge, ma Squall la ignora.Si rivolge invece a Quistis, impegnata a condurre il treno. “Ci sono apparecchi radio?”“No, non