?

Alla fine, però, poco gli interessava.

Aomine Daiki non aveva in programma a fare la sua conoscenza.

 

 


Ancora adesso si chiedeva.



Perché era stato così presuntuoso da catalogarlo? 



Avrebbero potuto fare tanto cose assieme.



Le note scivolano prive di freni o pause, quasi fossero malate di rabbia. Ma nessuno lo nota, nessuno comprende ciò.



Sono tutti presi dalla sua interpretazione, dalla sua abilità. 



Come ogni volta.


 

 

Come ogni volta.

Aomine sbadigliò annoiato, ignorando lo sguardo di ogni persona che, estasiata, aveva appena finito di ascoltare la sua esecuzione.

Era sempre stata una vita facile, la sua. Graziato dal destino di un'abilità senza precedenti per il pianoforte, non aveva fatto altro che aprire le mani e raccogliere nella sua pienezza la fortuna che pioveva sopra di lui. Conservatorio, università, carriera concertistica già programmata.

Se solo non fosse stato tutto così noioso.

Un battito di ciglia. E i suoi occhi si ritrovarono a seguire una chioma ben nota. Un corpo snello e veloce che correva per il campus. Una custodia consumata che sbatteva qua e là a causa del movimento della mano del proprietario.

Il flautista senza nome e senza abilità aveva attirato la sua attenzione e, anche se la sua mente non se ne accorse, quello fu

 

 


il primo passo verso il cambio del brano.



Non sta neanche più guardando lo spartito, unico segnale di insicurezza da parte sua. È troppo concentrato dal brano, da ciò che solo lui può sentire.



Aomine-kun, urla nella sua mente quella voce.



Aomine-kun, mastica con forza quella voce.



Aomine-kun, accarezza con riverenza quella voce.



E sa solamente che la vuole sentire ancora e ancora.



Sa solo questo.



Nient'altro. 


 

 

 

Ancora non sapeva chi fosse Kuroko Tetsuya.

Non conosceva gli sforzi che aveva dovuto fare il ragazzo per essere ammesso a quel corso.

Era all'oscuro della presa di coscienza di Kuroko verso se stesso che lo portava a raggiungere e cercare di superare i suoi limiti.

Non poteva immaginare che quello che lui aveva ottenuto allungando le mani al cielo l'altro l'aveva conquistato stringendo i pugni e minacciando il tetto del mondo.

Non sapeva ancora nulla di tutto quello.

Sapeva solo che vederlo esercitarsi, da solo, nel bel mezzo della pausa pranzo, sforzandosi di migliorare pian piano le sue non eccelse abilità lo aveva colpito.

Ammirava chi cercava di prendere a calci il cielo.

Era qualcosa che avrebbe voluto fare lui stesso.

 

 


Ma, allo stesso tempo, sapeva che Tetsu non avrebbe mai voluto vederlo piangere per i fallimenti che lui stesso aveva vissuto.



Amava vedere come le sue dita diventavano vive non appena toccavano una tastiera, esattamente come in quell'istante.



Adorava sentirlo suonare con quella tecnica e bravura che mai avrebbe potuto avere, esattamente come in quell'istante.



In estasi, rimaneva al suo fianco, amandolo con tutto se stesso.



Come avrebbe desiderato esattamente in quell'istante.


 

 

 

Un istante.

Bastò solo quello perché i loro destini, infine, si incrociarono definitivamente.

L'istante in cui il professore chiese ad Aomine di aiutare uno dei due flautisti perché, capisci, si impegna, ma non è abbastanza. 

E Aomine disse di sì.

Perché voleva scoprire come si insulta il cielo.

 

 


Anche se mai accadde. 


“Aomine-kun, tu credi che io odio il mio destino. Ma non è così. Io apprezzo ciò che mi ha dato. Anche se non è abbastanza non importa. Essere abbastanza non mi avrebbe mai fatto incontrare te”. 


Ma neanche lo avrebbe portato via, lontano. 


 

 

“Non è difficile, Tetsu.”

“Non lo capisco proprio come brano. È così...”

“Strano?”

“Bizzarro.”

“Dici? Eppure, se ci pensi... Non è un po' come la vita?”

“La vita?”

“Pensaci. Prima si nasce, poi si cresce, ma non è lineare né preciso. È un'altalena, una montagna russa che cresce e decresce continuamente. E noi, piccoli esseri umani, fatichiamo e ci affanniamo per starle dietro. Finché non arriva qualcuno di più grande di noi e ci schiaccia senza pietà.”

“Una visione un po' estremistica dell'esistenza.”

“Eppure è la verità. La Morte... Non è altro che un enorme gigante che si diverte a spezzarci in due e a mangiarci.”

“Dai, da dove l'hai preso questo discorso?”

“Se-gre-to!”

“Allora non è per niente farina del tuo sacco!”

“Quello no.”

“. . .”

“... Questo sì.”

“Anche questo... Fa parte dell'altalena?”

“È forse la parte più stramba di tutte.”

“Oh, di sicuro l'amore lo è.”

 

 


E non gli aveva ancora detto nulla. 



Non gli aveva affatto svelato da dove aveva preso quella teoria sul Bolero. Neanche si era sforzato di farglielo capire. Aveva solo in programma di mostrarglielo una volta che il concerto si fosse concluso, una volta che finalmente le sue dita avessero smesso di trucidare la tastiera.



Probabilmente avrebbe sorriso scuotendo la testa, perché le sue aspettative sarebbero state frantumate da una cosa così piccina e sciocca. 



Eppure il tempo non c'è.



Gli sta sfuggendo via di mano.



Come quella volta.


 

 

La loro prima volta.