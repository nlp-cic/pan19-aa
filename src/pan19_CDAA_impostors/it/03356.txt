ingresso suonare. Dave, sulle prime, pensò di non prestare attenzione, ma quando il suono si fece più insistente, decise di andare a vedere chi fosse a quell'ora di notte, anche se un sospetto ce l'aveva.

Accese le luci del salotto per andare ad aprire:

-Eh, dovevo immaginare che fossi tu. Avanti, accomodati.- disse Rossi, facendo entrare Aaron Hotchner in casa, invitandolo a sedersi sul divano, mentre Dave prese posto su una sedia davanti all'isola della cucina:

-Vuoi da bere?- chiese al capo:

-No, grazie...- rispose, prima di arrivare al dunque:

-Inutile dire che, vedendo la luce dello studio accesa, ho intuito che fossi ancora sveglio...- disse un po' ironico l'ospite:

-Profiler...- mormorò il padrone di casa, espirando:

-Non ci vuole un profiler, esperto o no, per capire che hai qualcosa e sono sicuro che sia legato a Charles Johnson, esatto?- domandò Hotchner con l'aria del capo che mostrava ai colleghi:

-Mi stai sul serio facendo il profilo, Aaron?- domandò Dave, mettendosi sulla difensiva:

-Ti senti così vulnerabile nell'aver detto ciò che hai dovuto fare da ragazzino?- domandò, cercando di abbandonare la figura del capo, assumendo quella di un comune essere umano preoccupato per un am... No... Dave non era più suo amico da qualche settimana; o meglio... L'amicizia, durante tutti quegli anni, era lentamente mutata in qualcosa di più grande e completo, che all'inizio, aveva spaventato i due, per via dei loro matrimoni falliti, in parte. Ce n'era però un'altra che riguardava il lavoro. Infatti il regolamento del bureau prevedeva dei provvedimenti disciplinari se i colleghi fossero stati colti in atteggiamenti poco professionali e, in tutto questo, c'era anche lo zampino di Dave.

Nonostante ciò, però, da poche settimane, i due erano diventati una coppia e Rossi, comunque, aveva deciso di non proporre cambiamenti al regolamento, per non destare sospetti.

In pubblico, continuavano a mantenere un certo distacco e professionalità, ma nel privato potevano lasciarsi andare ed Hotch si era ammorbidito molto, grazie a Dave, il quale stava dimostrando di essere un amante davvero premuroso e paziente.

L'avere messo in pubblico, per così dire, un particolare e doloroso avvenimento del passato, però, faceva sentire indifeso il veterano:

-Non mi sento vulnerabile! Mi sento 'solo' uno schifoso pezzo di merda che, piuttosto che difendere un compagno di scuola e subire al posto suo, ha preferito mettersi dalla parte dei bulli!- esclamò con rabbia ed esasperazione.

Aaron, quindi, si alzò e andò a sedersi accanto al fidanzato:

-Dave! Tu stesso sei stato vittima di bullismo e, questo, lo dimostra. Avevi paura ed essere minacciato da quei ragazzi è stato subire un atto di bullismo!- esclamò, posando le mani sulle spalle dell'uomo, stringendo appena le dita. Rossi non ebbe il coraggio di replicare, abbassando lo sguardo:

-Poi...- aggiunse con un tono più dolce e calmo, posando due dita di una mano sotto il mento di Dave per potergli alzare la testa e farsi guardare:

-Non sei affatto ciò che dici di essere. Facendo questo lavoro dimostri tutt'altro. Anche l'aver esercitato nei marine dimostra che sei una brava persona, Dave...- terminò sorridendo appena. Il fondatore della BAU sospirò pesantemente, esausto.

Rossi si lasciò andare e abbracciò Hotch, il quale lo ricambiò, stringendolo forte a sé:

-Grazie, Aaron...- mormorò il più anziano dei due, poggiando la testa su una spalla del compagno:

-Non è necessario, lo sai e poi... Pensi che starei con te se tu non fossi così?- domandò cercando di alleggerire l'atmosfera:

-Non lo so, ma... L'unica cosa di cui sono certo ora è che mi sento molto fortunato ad averti al mio fianco...- disse, esternando ciò che sentiva in quel momento:

-Anche io sento lo stesso per te, Dave...- rispose il capo dell'unità, carezzando la schiena dell'amato:

-Grazie...- mormorò Rossi, rilassandosi tra le braccia dell'altro, il quale gli baciò la testa amorevolmente:

-Dovresti andare a letto: sei esausto.- consigliò Hotch, separandosi dall'abbraccio e Dave gli prese una mano:

-Tu resterai?- chiese, temendo di dover rimanere solo, quella notte:

-Starò con te, non andrò via, tranquillo...- rassicurò, stringendo la mano.

Rossi, quindi, portando con sé Aaron, spense le luci in salotto e nello studio, per poi dirigersi alla sua camera da letto, al piano superiore.

Si svestirono e si misero sotto le coperte, l'uno accanto all'altro. Aaron avvolse un braccio attorno alla vita di Dave e lo strinse a sé:

-Sono qui, lo sai...- mormorò, andando a baciargli la fronte, il naso, gli zigomi, le guance e le labbra, sulle quali vi si fermò qualche lungo istante. L'ex marine ricambiò il lieve bacio e sorrise appena, quando incontrò gli occhi del compagno:

-Ti amo, Aaron Hotchner...- mormorò, non interrompendo il contatto