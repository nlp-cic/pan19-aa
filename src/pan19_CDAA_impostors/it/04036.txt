non avrebbe resistito nemmeno a quello.

 

* * *

 

Scoprire che lui non aveva la più pallida idea di cosa fare, distrusse qualsiasi resistenza in Zimraphel. Non aveva avuto intenzione di lasciarsi del tutto andare, ma lo sguardo spaesato dello Zigûr quando lei gli aveva posato le mani sulle braccia l’aveva obbligata alla resa.

La sua timida risposta al bacio fu il punto di non ritorno.

L’idea di vederlo bruciare al rogo non le piaceva. Potevano seguire divinità diverse, potevano avere metodi ben diversi per venerarle, ma c’erano limiti che lei non avrebbe superato per liberarsi di lui.

Non fu solo quello a spingerla contro di lui, a farla aderire al suo corpo, dal bacino al petto, la schiena inarcata per accogliere il bacio che lui stava ricambiando, rispondendo a ogni sua carezza con una simile, piena di desiderio incontrollato. La veste era così sottile che era come essere nuda contro gli abiti neri e pesanti di lui. Da brivido.

«Spogliami» gli disse contro le labbra, per poi prendere la sua lingua e succhiarla.

Lo Zigûr emise un verso senza fiato e le sue mani le risalirono la schiena, lasciando una scia di fuoco contro la sua pelle. Le raggiunse le spalle e tirò giù il vestito, lungo le braccia, e sciolse il loro abbraccio per un attimo da lei, il tempo di lasciar scendere ancora l’abito, fino a fianchi.

E lì lui lasciò le mani, mentre gli occhi scivolavano lungo Zimraphel, dal viso, sulla bocca, giù per il collo e sui seni. La lingua dardeggiò fuori, solo la punta rosata, per umettargli le labbra già lucide e arrossate dal bacio.

Zimraphel aveva bisogno che lui facesse qualcosa. Con la bocca o con le mani, non poteva stare a guardarla così. Spinse i fianchi contro di lui, sperando che il movimento risvegliasse la giusta reazione, che lo facesse scattare in azione.

Lo Zigûr la guardò di nuovo negli occhi, le labbra schiuse, un colorito rosato sulle guance, l’espressione sorpresa, sconvolta ed eccitata.

Toccami, gli disse con lo sguardo. Oh, ti prego, toccami.

Come se avesse sentito quella preghiera, le mani dello Zigûr risalirono lungo i fianchi, le dita sfiorarono la pelle, fino a fermarsi con pollice e indice alla curva dei seni. Poi non lo guardò più, perché lui calò la testa verso il suo collo, prese tra le labbra la pelle appena sotto la mascella, e la leccò, piano, come per capire se quel gesto le piaceva.

Gli avvolse le mani dietro la nuca, tra quei capelli come seta nera, e si augurò che quello fosse incoraggiamento a sufficienza.

Lo Zigûr sembrò affascinato dal suo collo, non lasciò un lembo di pelle inesplorato, mentre contro il suo ventre lei poteva sentirlo premere, determinato e inflessibile. Le mani di lui rimasero immobili e Zimraphel gli lasciò scivolare una delle proprie sul petto, alla ricerca del modo di aprire quella veste nera. Quella che aveva indossato Pharazôn, una volta, era stata semplice da togliere... dopo. Questa era liscia, tesa sul corpo dello Zigûr, e quando lui sospirò, lei si rese conto che non lo isolava del tutto.

Zimraphel piegò appena la testa verso quella di lui, per sussurrargli nell’orecchio.

«Toccami» gli disse. «Ne ho bisogno».

Lo Zigûr tracciò la sua clavicola con le labbra, solo un occhio visibile, e attraverso le ciglia era lei che guardava. Le mani di lui tracciarono la parte inferiore dei seni e risalirono, piano, fino a bloccarsi con i capezzoli tra le dita.

«Sì» sussurrò Zimraphel.

Lui serrò le dita e tirò. Deliziose sensazioni si irradiarono da quei punti, lungo la schiena e giù tra le gambe. Zimraphel lasciò andare la testa indietro, con un sospiro, e la bocca dello Zigûr corse al suo collo, dove pulsava, le lambì la pelle, come per bere quel battito accelerato.

Non poteva aspettare ancora.

Sarebbe stata forse l’unica volta con lui, ma non riusciva a essere paziente quanto avrebbe dovuto.

C’erano cose che Zimraphel voleva.

E nella loro ricerca, la sua mano corse alla vita dello Zigûr e, raggiunta dall’altra, tirò su l’abito finché fu possibile.

Con uno sguardo confuso, lo Zigûr scostò le labbra dal suo collo, le dita ancora strette intorno ai suoi capezzoli, e scrutò Zimraphel, poi le mani che gli teneva sui fianchi.

Allora lei si lasciò andare in ginocchio, gustandosi il sorgere sul volto dello Zigûr della consapevolezza di cosa stava per succedere, di cosa stava per fargli. Gli occhi sempre più scuri puntati su di lei, il respiro affaticato.

Zimraphel finì di sollevare l’abito nero e con una mano gli accarezzò una gamba, liscia, pallida, dal polpaccio tonico e le cosce allenate dalle camminate. E salì più su, dove ancora il tessuto lo nascondeva, tracciò la linea tra gamba e bacino e infine lo toccò.

Dall’alto provenne un sibilo e Zimraphel non ebbe bisogno di sollevare lo sguardo, non ancora. Avvolse le dita intorno a lui e le mosse in lunghezza, sopra la pelle calda e morbida. Sollevò l’abito ancora un po’ e la testa rossa spuntò dal tessuto nero, come un