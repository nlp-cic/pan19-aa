si diresse verso il fondo del giardino, al passaggio che consentiva di raggiungere il mare e Valerius pensò che forse stava andando a controllare le condizioni del drago.Il cane che avevano trovato qualche mese prima ringhiò minaccioso e il gatto si affrettò a salire su un albero, rinunciando a seguire Giles.L'Osservatore scese lungo il dirupo, ma non si diresse verso l'entrata della tana di Seraphina, raggiunse la spiaggia e sedette su una roccia a guardare i riflessi della luce lunare sulle onde.Rimase lì a lungo, non avrebbe saputo dire per quanto tempo, poi si sentì sfiorare delicatamente una spalla e si voltò a guardare il drago.Seraphina lo aveva raggiunto fuori dalla grotta, ma sembrava abbastanza debole e tutto il suo fianco destro luccicava per il sangue che ancora trasudava dalle ferite aperte.?Credevo di averti perso, fratellino.?Giles rimase in silenzio e Seraphina lo attirò a sè con un'ala.?Sono contenta che non sia così. Devi stare attento ora, con queste ferite non ho la forza per curarti e in ogni caso non potrò più farlo dopo che l'uovo si sarà schiuso. Non fare più stupidaggini come quella di ieri. A proposito, come hai fatto a salvarti??Giles finse di non aver sentito la domanda e guardò le ferite sul fianco del drago.- Sono molto gravi? -Il drago lo guardò per un attimo, poi decise di non insistere e gli leccò il viso.?Guariranno. Non potrò volare per un po', ma si rimargineranno.?- Devi riposare allora. -Seraphina annuì, accucciandosi accanto a lui. L'Osservatore le sembrava un po' strano, ma per il momento lei non aveva la forza di capire che cosa avesse. Era felice che fosse ancora vivo e lo leccò un'ultima volta prima di addormentarsi.Giles si appoggiò a lei e rimase a guardare il mare. Si sentiva stanco, ma non sarebbe riuscito a dormire in ogni caso.Dopo qualche minuto si alzò senza svegliarla e tornò verso casa. La vista delle ferite di Seraphina avrebbe dovuto sconvolgerlo, ma non sentiva nulla più di un vago dispiacere e la profonda impressione che ci fosse qualcosa di sbagliato in lui.Rientrò in casa senza nemmeno accorgersi di Valerius bloccato sull'albero e tornò a letto a stendersi accanto a Xini.La ragazza si mosse nel sonno e si strinse a lui, ma Giles rimase immobile a fissare il soffitto.

Hope sbadigliò, annoiata; da quando c'era stata quella battaglia, suo padre aveva passato pochissimo tempo con lei e non l'aveva portata in giro con lui come i primi giorni. Ora stava quasi sempre al negozio, oppure a caccia di vampiri e restava a letto fino a tardi, ma Hope dubitava che dormisse molto a giudicare dal suo aspetto stanco.E quando Xini era al lavoro, le cose sembravano andare ancora peggio. La cantante non le piaceva, le sembrava innaturale vedere Giles insieme a una donna che non fosse Jenny, ma quando lei non c'era, suo padre sembrava tormentato da qualcosa.Beh, gli sarebbe passata, si disse aprendo un libro di magia, dopotutto anche il Giles dell'altra dimensione era sempre pronto ad angosciarsi per sciocchezze.

Eudial lanciò uno sguardo preoccupato all'Osservatore, ma Giles non ci fece caso e si chiuse la porta alle spalle.- Vorrei sapere cosa ha. - Sospirò tristemente. - Ma temo che non abbia la minima intenzione di dircelo. -- Quei demoni devono averlo ferito. Da quando gli hanno letto la mente è così cambiato... Non riesco più a sentire nessun sentimento che viene da Ripper, è come se avesse chiuso completamente la sua mente. -- E ultimamente va a caccia di vampiri da solo. Gli ho detto che poteva essere pericoloso, ma mi ha detto di farmi gli affari miei. E sembra anche che non gli importi nulla dei primi risultati delle analisi di quella sfera. -- Credo che sia normale se gli hanno letto la mente a forza. - Intervenne Tera che fino a quel momento era rimasta in silenzio. - Quando sei vittima di una violenza del genere, ti senti talmente ferito e violato che non vuoi intorno nessuno. Credo che abbia solo bisogno di tempo. Non dovremmo opprimerlo. -- E secondo te se sta male dovremmo lasciarlo solo? - Rispose Xini seccamente. - Tu non ne sai nulla dei sentimenti di Ripper o di chiunque altro. -- Fate come vi pare, chi se ne frega. - Rispose la ragazza alzandosi per andarsene, ma solo Valerius notò il lampo di dolore che le era passato sul volto per un attimo. Il gatto si costrinse a scacciare quel pensiero dalla sua mente. Non doveva prestare attenzione a Tera, non doveva guardarla, non doveva più pensare a lei, si disse. Uscì di casa senza che nessuno gli prestasse attenzione e iniziò a seguire le tracce di Giles. Non aveva voglia di restare a casa a sentire i discorsi delle ragazze. Si sentiva abbattuto e se anche l'Osservatore era giù, magari avrebbero potuto tenersi compagnia a vicenda.

Giles guardò i due demoni che lo avevano circondato e pensò che avrebbe dovuto avere paura, che avrebbe potuto essere ucciso, ma tutto quello che sentiva era un angosciante senso di vuoto e la rabbia, una rabbia ardente contro gli alieni che lo avevano resuscitato e contro se stesso per non riuscire a