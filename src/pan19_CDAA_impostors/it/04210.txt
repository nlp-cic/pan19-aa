sul punto di borbottare qualcosa, ma sembrò decidere altrimenti proprio nell'instante in cui schiuse le labbra.

Kaya, parte di una tradizione di mercanti che andava avanti da generazioni, ovviamente non era una persona sprovveduta, anzi: sapeva bene che avrebbe incontrato ostilità e scetticismo ed aveva affinato una pazienza quasi proverbiale. Così, si limitò a rivolgergli un sorriso ed un cenno del capo, per poi scrutare il resto della compagnia. “Mi auguro ovviamente che il Dragonborn abbia i fondi adatti...” aggiunse, tenendo viva la conversazione.

Tsunehito rise di cuore, con l'aria di chi non si pone il minimo problema: “Il Dragonborn ne ha molti, anche se preferirebbe poter spendere qualcosa in dolciumi!”

“Ci saranno dolciumi per tutti, naturalmente.” Kaya di sicuro sapeva mantenere un segreto, persino parlandone in pubblico: la sua selezione delle parole usate, la disinvoltura con cui parlava di affari e persino la sua sola presenza elegante erano carte vincenti – Ruiza sapeva che nessuno l'avrebbe mai accusato di architettare qualcosa di molto più nefasto per gli Aldmeri... motivo per cui egli stesso aveva preteso tanta segretezza, non era il caso di inimicarsi ulteriormente i Thalmor, attualmente detentori del vero potere. Per poterli combattere e cacciare, sarebbero servite armi in abbondanza... e Kaya, grazie alle sue credenziali, avrebbe potuto contrabbandarne per un intero esercito senza particolari problemi.

Nonostante Hide-zou fosse un assassino quasi per sbaglio, era capace di stare al gioco, possedendo una dose non indifferente di faccia tosta; forte di questo, dunque, concluse spontaneo: “Che siano dolciumi, vino o libri, questo commercio farà bene alle nostre tasche e all'economia di Skyrim. Che ne dite, quindi, di un brindisi?”

Proprio in quel momento, accadde qualcosa di molto curioso.

Hiroki era un ladro professionista: nessuno era mai riuscito a coglierlo nell'atto di borseggiare nei suoi molti anni di attività, perciò aveva grande fiducia nelle proprie capacità – dopotutto, era riuscito a sfilare ad Ulfric il suo amuleto di Talos proprio mentre lo indossava, cosa di cui poteva vantarsi fin troppo. Purtroppo, non poteva sapere che a Cyrodiil il semplice atto di dare un'occhiata al contenuto delle tasche altrui era penalmente perseguibile; allo stesso modo, non poteva neanche essere a conoscenza dell'alto grado di attenzione di Kaya, qualità affinata in anni di commercio a prova di ladri.

Data la combinazione di fattori, era certo che il risultato non sarebbe stato quello sperato.

Forte del suo passare inosservato persino allo stesso Arcimago che gli aveva fornito l'idea – sebbene solo ironicamente – di controllare le credenziali di Kaya, il ladro si fece avanti senza scrupoli, nascondendosi dietro lo schienale della sedia ed allungando una mano molto ferma verso la tasca del vestito, avvertendo solo come fondo acustico il brindisi dei quattro, che in quel momento bevevano ciascuno dai rispettivi boccali e bicchieri.

Le dita scivolarono sotto la stoffa e trovarono poco: un anello di poco conto, pochi septim... un pezzo di carta? Forse poteva svelare qualcosa di più sul conto di Kaya, magari era qualcosa di compromettente! Chiuse le dita sul foglietto, fece per manovrarlo verso l'esterno, lasciando che scivolasse sui septim, piano... piano...

Proprio quando gli parve di essere riuscito nell'opera, non accorgendosi nemmeno del silenzio che era improvvisamente calato al tavolo e quindi non interpretando affatto il segnale di pericolo, qualcosa si avventò con forza sul suo capo.

“Ehi, piano!” esclamò infastidito mentre si portava le mani verso il viso e la fronte come a proteggersi, facendo definitivamente saltare la propria copertura a causa del suo tono di voce un po' troppo alto.

Si rese conto solo in un secondo momento che i presenti, compresi l'oste e Gulum-Ei, lo stavano fissando... e gli ci volle persino un attimo di riflessione per accertarsi di quanto era accaduto: si accorse finalmente che ciò che era stato abbattuto sul suo capo era un comune piatto e che la persona che lo aveva appena colto sul fatto era proprio Kaya, che in quel momento lo guardava con occhi di fuoco.

“Sai cosa facciamo ai ladri a Cyrodiil?”

Hiroki non poté fare a meno di lamentarsi, pur restando sul posto e con la mano ancora chiusa sul piccolo foglio: “Li avete fatti diventare tutti stupidi a furia di botte in testa...”

Kaya, dal canto suo, sospirò con sdegno e si rivolse all'indirizzo del Dragonborn con l'intenzione di chiedergli se fosse possibile richiamare il ladro all'ordine, non potendo coinvolgere le guardie per non attirare inutilmente l'attenzione su di loro; proprio mentre voltava il capo, tuttavia, Hiroki sfilò con un gesto fluido la pergamena piegata con cura e si allontanò velocemente per evitare di essere punito ulteriormente.

Il piatto comunque riuscì a raggiungere il suo capo, seguito immediatamente da un lamento di dolore.

L'Arcimago, dal canto suo, era rimasto molto colpito dalla capacità di Kaya di cogliere il ladro in flagrante, cosa che lo spinse a dare al loro contatto un po' più di fiducia. Si sporse in avanti e intervenne con sicurezza: “Mi piacerebbe imparare a riconoscere le mosse dei ladri, posso chiederti di insegnarmi i tuoi trucchi? Sospetto che sia proprio Hiroki a rubarmi le gemme dell'anima...”

“Certo, prendetevela