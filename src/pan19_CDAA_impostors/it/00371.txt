piano, ho salutato Domenico e gli altri, ho aperto la porta.

Nella luce del corridoio ho intravisto i contorni dei mobili - una scrivania, una sedia, un attaccapanni. Da lì non riuscivo ancora a vedere te. Ho fatto un passo all'interno, lasciando la porta aperta per non farmi inghiottire dal buio. Ho superato il breve corridoio d'ingresso e allora ti ho visto.

Eri sdraiato su uno dei due letti singoli, quello più lontano da me e più vicino alla finestra. Mi davi le spalle. Sembravi dormire, ma non potevo esserne del tutto certo.

“Dani'?” ho sussurrato piano.

Tu non hai risposto. Immagino che pensare sarebbe bastato così poco fosse da pazzi.

 

Sul comodino tra i due letti ho intravisto una lampada e sono andato ad accenderla. Non so se la luce ti abbia infastidito o meno, perché non ti sei mosso di un millimetro. Ma da quando in qua dormi così immobile, Danilo? Le spalle rigide, la mancanza quasi totale di quei piccoli movimenti impercettibili che ti contraddistinguono, anche quando non sei cosciente.

Non potevo vederti il viso, ma ti ho immaginato lì, in quel letto, impegnato a fingerti addormentato mentre invece tendevi le orecchie per sentire tutto. Impegnato a tenere a bada il cuore che batteva all'impazzata, come il mio.

Magari sono solo il solito megalomane, e tu stavi davvero dormendo sereno e tranquillo, del tutto indifferente alla mia presenza, non so.

Io, comunque, non riuscivo a distogliere gli occhi dalla tua schiena ampia fasciata nella canotta grigia, dai capelli scuri, corti sulla nuca. Il desiderio di venire lì, svegliarti, toccarti, entrare dentro di te come un tempo, corpo e anima, era così forte che potevo sentire già la pelle del viso bruciare.

Prima di scoppiare, mi sono sbrigato a chiudere la porta della stanza e, dopo aver tirato fuori dalla valigia una maglietta a caso, alla luce flebile della lampada, mi sono rifugiato in bagno. Una ritirata in grande stile.

 

E adesso eccomi qui, la promessa della Nazionale under21 e della Fiorentina Federico Bernardeschi, il ciuffo biondo fradicio e abbassato sulla testa, l'acqua che gocciola lungo le spalle e il busto, formando una piccola pozza a terra. Un pulcino bagnato che non sa dove sbattere la testa.

E il bello è che è esattamente così che mi sento. È che quando si tratta di te, di noi, ogni mia sicurezza va a farsi benedire. Non sono più certo di niente, Danilo. E mi riscopro fragile, mi riscopro timoroso, come non avevo mai creduto di poter essere.

È questo che ti fa l'amore? Abbatte le tue difese, le tue pretese di invincibilità, e ti riduce a qualcosa che distruggere è molto semplice? Non so niente, Danilo, figuriamoci rispondere a queste domande, troppo grandi per me e per le una del mattino.
So soltanto che sarebbe semplicissimo, per te, mandarmi in pezzi. Perché anche se ti ho allontanato io, anche se sono stato io a decidere, sei ancora te che mi tieni nel palmo della mano. E se non è una dichiarazione d'amore questa...


          (See the end of the chapter for  notes.)
          


(Danilo) 


 

“Grandi successi degli anni '80. Questa è 99 Luftballons. Lei è Nena.” La musica a tutto volume mi strappa dal sonno - a un certo punto della notte devo essere crollato, a quanto pare. Sobbalzo. Svegliarsi non è mai una passeggiata, per me, ma stavolta è davvero come una doccia fredda. Traumatico. E poi mi sento stanco come se non avessi dormito affatto. 

 

99 Luftballons.  Auf ihrem Weg zum Horizont. Hielt man fuer UFOs aus dem All.

 

Cerco a tentoni la sveglia, per far smettere quella tortura. Ma la sola cosa che riesco a fare è urtarla con la mano e buttarla a terra, da dove continua a sputare fuori musica e parole incomprensibili a tutto volume, senza curarsi del mal di testa pulsante che già sento crescere. Impreco, mi sporgo per rimediare, ma mi sbilancio e con un “Cazzo” tutt'altro che soffocato scivolo giù dal letto e atterro sul pavimento a mia volta, con un tonfo.

Sto maledicendo mentalmente la sveglia, la radio e tutte le canzoni del mondo, massaggiandomi il gomito che ho sbattuto a terra, quando si accende la luce.

Dall'alto del tuo letto mi guardi con gli occhi stretti. “Cazzo, Danilo, è questo il modo di svegliare la gente?”

Mi sento un cretino, mentre finalmente riesco a localizzare la sveglia e a metterla a tacere.

Borbotto un “Mi dispiace” mentre mi alzo da terra, tirando su con me il lenzuolo che è caduto.

La mia espressione da cane bastonato deve essere davvero comica, perché nemmeno due secondi dopo ti sento ridere, di gusto. Anche se sono le 9 del mattino. Ma te hai sempre avuto meno problemi di me a passare dal sonno alla veglia.

Alzo lo sguardo e ti fulmino con un'occhiataccia, solo per trovarmi davanti la tua espressione divertita, gli occhi azzurri da ragazzino, i capelli biondi sparati in ogni direzione.

“Che hai combinato alla testa?” chiedo, per cambiare argomento, alludendo al ciuffo.

Tu torni serio, smetti improvvisamente