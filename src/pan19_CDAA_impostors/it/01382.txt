aggrappa al suo collo. A Ian ricorda del controllo all'ospedale, quando era ancora così annebbiato e delirante. Forse è ancora delirante, nel credere che possa funzionare. Che possano dividersi e poi tornare insieme senza alcun problema. Che Mickey sarà ancora lì ad aspettarlo.Più di tutto, la cosa che spaventa Ian è che ci metterà troppo per risolvere ogni cosa. Prima o poi, Mickey si stancherà di aspettare e deciderà che Ian non ne vale la pena. Questo pensiero fa sì che Ian lo stringa più forte e ha voglia di riconsiderare tutto. Ma alla fine, si separano, perché devono farlo. Hanno iniziato tutto quanto troppo giovani e hanno attraversato troppa merda per continuare così.Mickey fa un passo indietro sul marciapiede, e Ian fa lo stesso verso gli scalini. Vivono solo a pochi isolati l'uno dall'altro, ma sembra che stiano tornando a mondi completamente separati."Io, uh, ci vediamo Ian" dice Mickey."Sì" dice Ian, annuendo. "Ci vediamo, Mick"Entra dentro e cerca il calendario solitamente appeso al frigo. Forse Sammi lo aveva tolto, o forse era caduto. Ian non era stato nei paraggi abbastanza per saperlo. Lo trova nascosto dietro la lavatrice. Lo tira fuori, fa un cerchio intorno alla data di oggi, e scriva 'Giorno Uno'.È tempo per lui di cominciare.

 

Aveva pensato che decidere di stare meglio fosse tanto semplice quanto poi stare effettivamente meglio. Non lo è. Alcuni giorni, si alza e si domanda se non starebbe meglio smettendo con le medicine, scappando dalla città, scappando da tutte le responsabilità. Ma ribadisce a se stesso che è andato troppo oltre per tornare indietro adesso. Forse si sta motivando attraverso la paura. Tutto ciò che sa è che funziona. Quindi se pensare a Monica e al suo laboratorio di metanfetamina è ciò che serve per fargli prendere le medicine ogni mattino, allora così sia. Ricomincia a fare esercizio, come era solito quando pensava ancora di poter entrare a West Point. Va a correre più spesso che può. Scopre che aiuta il suo appetito e il suo programma di sonno, anche. Per quanto debba lottare per ogni passo, diventa più facile man mano che prosegue.Torna a lavorare al ristorante con Fiona. Sa che le piace tenerlo d'occhio, il che comincia ad andargli bene. E non glielo dirà, come sempre, ma anche lui vuole tenerla d'occhio. Qualsiasi cosa stia accadendo tra lei e il suo capo non le porterà che guai. I Gallagher hanno un talento nell'attirare guai di quel tipo. Per fortuna, comunque, le cose rallentano per Ian. I problemi sembrano dargli tregua per il momento.Ottiene il GED intorno al periodo in cui la scuola finisce, e fa piani per iscriversi in un centro di formazione professionale in autunno. Non è esattamente sicuro di voler studiare. Ma ha tempo per capirlo.I giorni sfociano in una routine di esercizi e medicine e colazione e lavoro e accudire i suoi fratelli. Non gli piace andare a letto presto, e non gli piace non poter scolarsi una birra con suo fratello. E non ha importanza quanto efficaci siano le medicine, riesce sempre a capire quando si sente su e quando si sente giù. Ma nel complesso, si sente...bene.Quando se ne rende conto, la cosa gli porta un nuovo tipo di terrore. Perché sì, magari è riuscito a risolvere le sue cose. Ma magari no. C'è sempre di più. Può sempre spingere oltre il limite per quando sarà definitivamente a posto. Magari dovrebbe aspettare finché non si stabilizza al centro di formazione professionale. Magari dovrebbe aspettare finché non decide che cazzo vuole fare della propria vita. Magari dovrebbe aspettare finché non sa che la sua famiglia non si sgretolerà se volterà le spalle per due secondi.Ma dopo un mese e qualcosa in più di titubanza, riconosce quei limiti e il fatto che siano delle scuse. La sua vita non sarà mai perfetta. Anche se non fosse bipolare, sarebbe ben distante dall'essere ideale.Quindi sì, forse sta cominciando a risolvere. Decisamente non se l'era aspettato in nessun giorno da quando lui e Mickey avevano rotto.

 

Verso metà estate, Mickey inizia a venire al ristorante per la colazione almeno una volta a settimana. Finisce per farlo, probabilmente più deliberatamente che no, sempre durante il turno di Ian. La prima volta che accade, Ian non aveva visto Mickey per mesi. Ha sentito da Mandy che lui sta bene, ma vederlo è un'altra cosa.È sorprendentemente preoccupante vedere Mickey in apparenza tanto di buon umore. Forse, come Ian aveva temuto dal giorno numero uno, è andato avanti.Mickey si siede al bancone con un sorriso sulla faccia mentre chiacchiera con Fiona. Ian ricorda che tempo fa, Mickey e Fiona erano sul punto di avvicinarsi. Si domanda se ha fatto casino anche in quel senso, così come ha fatto casino con molto altro.Alla fine deve passare vicino a Mickey, perché ha, tipo, un lavoro da svolgere. Difficilmente può dire al capo che ha bisogno di sgattaiolare fuori presto perché ha paura di vedere il suo ex.Ian tenta di mantenere la testa bassa mentre passa, ma non c'è modo che Mickey non lo