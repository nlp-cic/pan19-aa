, battendo leggermente la mano sul contratto e la scrivania. 

“Perfetto, tutto qui. Quando cominciamo?” 

Gli ologrammi parvero rabbuiarsi, e il giovane uomo udì una voce tutta intorno a lui. 

“Cominceremo subito.” 

E dai lati della sedia spuntarono delle siringhe, che gli iniettarono un sedativo nell’organismo, facendo sprofondare Rhys nell’incoscienza.

Rhys si svegliò legato ad un letto, con addosso un abito ospedaliero, sentendosi come se gli avesse passato sopra un’asfaltatrice. Non sapeva per quante ore avesse dormito, non riusciva a capire dove si trovasse, e l’unica cosa che poteva muovere erano il collo e le mani, aprendole e chiudendole per riportare un po’ di sensibilità.  Fece un respiro profondo, provando a chiamare, qualcuno… 

“Ehi… è davvero necessario tutto questo? Ehi!” Stava per andare nel panico, quando una porta scorrevole si aprì, lasciando entrare una equipe di persone vestiti  con camici da chirurgo. E allora il giovane uomo cominciò a sudare freddo. 

“…Sa... salve..” 

Provò a salutare, facendo dei respiri un po’ accelerati, sentendosi spaventato. Non doveva andare così… non doveva andare così per nulla… Allora uno dei chirurgi si era accorto che era sveglio, e gli si avvicinò, cercando di sembrare rassicurante. 

“Noi siamo pronti per l’operazione, signor Rhys, non ha nulla da temere. Verrà  anestetizzato durante tutto il procedimento. Inizieremo con la sostituzione dei tuoi arti, poi dei tuoi occhi, ed infine, ti inietteremo l’Anima. Diventerai la persona più potente in assoluto, all’unico prezzo del tuo libero arbitrio.” 

“il mio… libero arbitrio…” 

Chiese l’uomo, cominciando a sentirsi male. 

“Esattamente. Per fare in modo che il Signor Jack possa continuare a vivere, dovremo completamente privarla di libero arbitrio, ovvero, lei sarà come addormentato per tutto il tempo.” “Tutto il… ma … Allora sarà come se io fossi morto!” 

“Beh… si è una specie di sacrificio, lei sarà in vita, ma permetterà al signor Jack di usare il suo corpo come guscio, muoverlo a suo piacimento eccetera… dopotutto, ha firmato un consenso. E non si può tirare indietro proprio adesso. Jack conta molto su di lei.” 

Rhys non ebbe il tempo di replicare, che gli fu piazzata sulla bocca una mascherina, e in quel momento, si rese conto di essere in trappola. Completamente in trappola. Fece dei respiri profondi, assimilando tutto il gas anestetizzante. E così sarebbe finito tutto. 

Una volta che l’uomo perse nuovamente conoscenza, l’equipe di medici si mise immediatamente al lavoro per rimpiazzare il secondo braccio, le gambe e l’occhio con delle perfette protesi meccaniche marca Hyperion. 

Le operazioni vennero eseguite con precisione e senza particolari complicazioni, fino al momento dell’inserimento dell’Anima. Fu in quel momento che temevano il peggio, perché il corpo avrebbe potuto rigettare ogni sostituzione, rifiutarsi di continuare a muoversi, l’Anima avrebbe potuto perdersi nel trasferimento, e l’unica cosa che sarebbe rimasta loro sarebbe stato un povero corpo quadriplegico ed in coma. 

Terminarono le operazioni di sutura, controllarono i riflessi e se l’attacco con il corpo principale fosse perfettamente in equilibrio, quindi… iniettarono nella flebo il siero del risveglio dall’anestesia. 

Passarono dei lunghi momenti, qualcuno arrivò perfino a pensare che fosse successo il peggio, quando il loro paziente aprì gli occhi, rivelando le iridi artificiali, una verde ed una blu. L’uomo si guardò intorno, si mise a sedere, toccandosi il viso, e arrivando a tastarsi il petto con le mani bioniche. E una volta che fu soddisfatto dell’esame, fece un sorriso, uno dei /suoi/ sorrisi. 

“Sono tornato”. 

Un paio di giorni più tardi, era ancora in una stanza dell’ospedale ad aspettare che le suture guarissero in maniera corretta. Si era fatto costruire una nuova maschera, per continuare a mantenere l’aspetto di Jack il Bello e il modificatore vocale che si era fatto installare gli dava quasi una parvenza di essere nuovamente sé stesso. Anche se adesso era più alto, cosa che non gli dispiaceva per nulla. Però, vi erano altri lati di questa nuova vita che lo preoccupavano. Quindi, adesso aspettava che arrivassero i progettatori di questo “piano B” per poter chiarire un paio di fatti che, evidentemente gli erano stati tenuti all’oscuro. 

Distratto a firmare autorizzazioni e modificare numeri di telefono, aveva preso subito mano con le nuove mani bioniche, non si accorse quasi dell’arrivo dello scienziato a capo dell’operazione dopo la morte di Nakayama. 

“Signor Jack, ho sentito che non è completamente soddisfatto dal trattamento, c’è qualcosa che non va?”Il Bello si distrasse dal suo lavoro, rivolgendogli uno dei suoi soliti sorrisi, e passandosi la mano tra i capelli, avrebbe dovuto fare un tatuaggio sul polso bionico, si ricordò, ma non era quello il momento. 

“Oh, eccoti qui, pasticcino. Allora, avevo giusto bisogno di te per capire… qualche cosa riguardo me stesso. Perché forse l’Anima deve finire di calibrarsi o non so cosa ma… Ehi. Voi avevate detto che io sarei /stato/ questo corpo. Per questo volevo