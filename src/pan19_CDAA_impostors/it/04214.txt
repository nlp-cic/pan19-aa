Bianca non riesce a sopportarlo.

– Nico –, dice, affettando una calma che non prova. – Come sei cresciuto.

Nico urla, la voce rotta quando tenta di farla ragionare, di convincerla a venire con lui. Bianca vorrebbe, vorrebbe davvero, ma si odia abbastanza già adesso, senza dover complicare la situazione ulteriormente, cercando di sfidare suo padre in questo modo.

– Perché aiuti Percy e non me? –, grida ancora, addolorato che sua sorella dia più retta al quasi sconosciuto che l'ha uccisa, e non a lui. Bianca non lo biasima, ma vorrebbe che Nico capisse, che lasciasse stare questa inutile faida, non per Percy, ma per se stesso; allo stesso tempo, però, non crede riuscirebbe a sopportare che l'odio di Nico si riversasse su di lei.

– Nico –, lo prega. – Se mi vuoi bene, per favore, devi perdonare Percy, la colpa è mia-

Gli spiriti dietro di lei si agitano, affollandosi lungo la fossa per bere ed avvertirli di qualche pericolo; Bianca deve andare, ma c'è ancora qualcosa che deve dire a suo fratello.

– Nico –, ripete, avvicinando una mano al suo viso. La sua mano evapora a contatto con la sua pelle. Gli fa un sorriso triste, che trova il suo riflesso sul viso di suo fratello. – Ti voglio bene, ti prego, perdonalo.

Nico tenta di ricambiare la sua carezza, ma Bianca sente se stessa dissolversi. La sua mano passa attraverso la sua guancia, e si richiude in un pugno, frustrato e disperato e sul punto di crollare. È tutta colpa sua.

Nico, perdonami.

 

-

Bianca non pensava avrebbe mai rimesso piede al Campo Mezzosangue.

Si trovo sul limitare del bosco in cui si è disputata la sua prima - e ultima - caccia alla bandiera, in una piccola radura soleggiata e appena protetta da sguardi indiscreti; Nico la guarda tranquillo, quasi non avesse una preoccupazione al mondo - Bianca sa per certo che non è così -, appoggiato alla vanga che ha usato per scavare la fossa per il rituale. È significatamene più piccola rispetto a quella dell'ultima volta, nota. Forse ne basta giusto una grande abbastanza da contenere le offerte, o forse suo fratello si sta facendo più potente. Il pensiero la fa rabbrividire - o lo farebbe, se fosse ancora in grado di farlo. Manca poco, pensa.

– Nico –, dice, a mo' di saluto. – Perché mi hai evocato?

Nico sorride un pochino, salutandola con una mano sola. Lo trova più riposato, ora che è finalmente fuori dal Labirinto: le occhiaie si sono attenuate ed è un po' meno pallido, sotto la polvere che gli sporca il viso. Si passa un avambraccio su una guancia, forse per pulirsi, ma l'unico risultato che ottiene è spostare lo sporco sullo zigomo. Bianca non può fare a meno di ridacchiare.

– Ho deciso di perdonare Percy –, butta lì Nico, come risposta alla sua domanda. Non ci giurerebbe, ma crede che stia evitando il suo sguardo. Sembra concentrato sui movimenti degli altri semidei, affaccendati nelle loro routine quotidiane poco più in là; Bianca riesce a scorgere Percy, intento a parlare con Annabeth, davanti la Casa Grande. È pronta a scommettere che Nico stia guardando proprio lui, con quel misto di sfiducia e speranza che può leggere nei suoi occhi. Bianca attende, paziente, che suo fratello aggiunga qualcos'altro.

– Non lo faccio per lui –, dice infine, girandosi finalmente verso di lei. – Lo faccio per te. In tua memoria –, ed ecco di nuovo quel sorriso, quel sorriso che ha visto al ranch, in egual parte il vecchio Nico, allegro e ottimista, e il nuovo, solo e chiuso in se stesso. Bianca è fiera di lui, per aver trovato un compromesso.

– D'accordo –, annuisce. Bianca la prende come una vittoria; sicuramente è un primo passo. Nico non è ancora pronto a perdonarla, lei stessa sta ancora cercando di accettare ciò che ha fatto. Ce la faranno.

Bianca si guarda intorno e chiude gli occhi, contenta semplicemente di esistere in quel momento, contenta di essere stata evocata anche solo perché può godersi il sole e il vento e il canto degli uccelli. Darebbe qualsiasi cosa per sentire di nuovo il calore dei raggi sulla pelle, la freschezza della brezza sul viso. Un giorno.

Dopo qualche minuto passato senza parlare, vede Nico muoversi con la coda dell'occhio: sta prendendo una manciata di terra con la pala, pronto a chiudere il collegamento, ad andare avanti con la sua vita. Bianca resta ferma, gli occhi chiusi, attendendo il momento in cui si ritroverà nuovamente negli Inferi, ma non succede nulla. Apre gli occhi e Nico è vicino a lei, immobile e silenzioso, gli occhi puntati sulla fossa, le braccia che tremano sotto il peso della pala; Bianca gli sfiora una guancia in una carezza che sa che suo fratello non potrà percepire. A Nico non sembra importare.

– Ciao, Bianca.

Bianca non ha il cuore di dirgli addio. Scrolla le spalle, chinandosi quanto basta per baciargli leggermente i capelli. Se fosse ancora viva, sentirebbe le lacrime rigarle le guance.

Nico lascia cadere il mucchietto di terra