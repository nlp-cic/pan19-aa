anni prima. Erano parole non sue, di cui egoisticamente aveva deciso di diventare padrone, strappandole al legittimo proprietario che non le aveva neanche mai usate, incurante del furto, con la sola e unica volontà di prevenire il dolore, di non ammettere nemmeno a se stesso che stavolta avrebbe anche potuto perdere. Si aggrappò con disperazione a quelle parole, Rin, non sapendo neppure che cosa avrebbe ottenuto. Lo sguardo che si trovò davanti fu rancore e ostinazione. 

- Almeno l’ultima volta eri stato più onesto. Che cosa è cambiato in questo ultimo anno? Come puoi anche solo dire che la tua gara non ha niente a che vedere con me? Non sono tuo amico, Haru?

L’ultima domanda fu un soffio. L’ennesimo momento in cui Rin metteva a nudo le proprie debolezze, in cui mostrava all’altro l’esatto punto in cui colpire, in cui affondare la lama per far sgorgare più sangue. Viveva in bilico tra la sicurezza di non poter essere scalfito da niente, di possedere la risposta a qualsiasi recriminazione e il masochistico desiderio di vedere quella stessa certezza infrangersi sotto i colpi dei silenzi di Haruka, inconsapevolmente bramando che quella sua fredda apatia cominciasse finalmente a fargli del male. Non si era neanche mai fermato a riflettere sui significati che un tale morboso, intricato ammasso di controverse sensazioni potesse in realtà possedere, troppo intento a rendere luminoso il suo stesso sogno di modo che Haruka potesse solo rimanerne abbagliato, decidendo di seguirlo per non perdere di vista la sua luce.

- Non lo sei stato sei anni fa.

Nient’altro che un sibilo gelido era nelle intenzioni di Haruka e fu esattamente questo ciò che rivolse a quegli occhi fissi nei suoi, in un contatto che non conservava più neanche un lieve residuo della spensieratezza di un tempo, ormai marcito alle radici da anni in cui ingoiare a vuoto domande e sentire il petto riempirsi solo della desolazione di mancate risposte era l’unico passatempo possibile.

- Non posso credere di essere ancora a questo punto. Non sei più un bambino, Haruka, smetti di scappare e prendi una fottuta decisione per il tuo futuro.

Il ghigno di strafottente sicurezza che aveva improvvisamente preso il posto dell’espressione smarrita e velata di lacrime, che qualche minuto prima aveva modellato il volto di Rin, fu altrettanto prontamente spazzato via quando il ragazzo avvertì le proprie scapole e la nuca urtare con forza contro l’armadietto dietro di lui, producendo un secco rumore metallico e riverberando in ondate di pungente dolore. Realizzare che stava finalmente iniziando a ricevere ciò che aveva agognato da così tanto tempo produsse un eccitante miscuglio di soddisfazione e preoccupazione alla bocca del suo stomaco. Scorgere il volto di Haruka ancora più vicino al suo, acceso da una furia cieca che non credeva neanche possibile in lui, riaprì nuovamente le porte alla paura facendolo pericolosamente cadere in quella folle sensazione di smarrimento e abbandono.

- Il mio futuro, Rin, non ha niente a che fare con te.

Colpire. Squarciare la carne nell’esatto punto che viene mostrato. Abbandonarsi alla rabbia e non averne paura. Non tentare neanche di resisterle. Spingere le dita a fondo tra i lembi di pelle e ritagliarsi un foro d’entrata. Lasciar scivolare all’interno rivoli di velenose bugie. Haruka non aveva mai sperimentato prima una tale ricetta, non aveva mai speso del tempo in meticolosi calcoli per trovare le giuste dosi capaci di rendere sublime il frutto di un tale lavoro, non aveva neanche mai immaginato che il risultato potesse essere così dolce. La sofferenza impressa con forza sul volto di Rin, stavolta rigato da una singola lacrima, a stento eguagliava in bellezza quella che Haruka sentiva aver fatto finalmente sbocciare nel suo petto. Rendersi conto di non aver mai desiderato altro che non fosse rispondere all’abbandono con inferto dolore, fu la spinta necessaria ad afferrare i capelli di Rin e a premere le proprie labbra sulle sue, in un bacio che non voleva curare ma fare ancor più male. Conquistare. Mordere. Baciare. Respirare. Non c’era logica nelle sue azioni. Non voleva ci fosse, Haruka, non adesso che aveva trovato il ritmo da imporre a quella relazione. Controllo.

Subire inerme l’affondo, annaspare alla ricerca di aria, contrastare l’incredulità con lo schiaffo della parola urlata, Rin si trovò in trappola tra le sferze del dolore fisico e la crudeltà della manifesta menzogna. Socchiudere gli occhi e pensare alla fuga, abbandonare il campo di quel gioco al massacro, dichiarare la resa e rimettere insieme i pezzi di quel rapporto malato: Rin non era fatto per mollare la presa, perdere non era nella sua natura. La lacrima che lasciò il suo occhio sinistro era la sua sola risposta all’attacco subito. L’angoscia che, al suo passaggio, bagnò il volto del ragazzo, la chiave di volta che aveva tardato ad arrivare. Lo strattone violento cui rispose dischiudendo le labbra fu il preludio allo scontro con quelle di Haruka. L’abbandono col quale rispose ai suoi morsi fece infine capire a Rin quale fosse davvero il suo posto. 

Non erano solo le labbra di Haruka ad aver preso il sopravvento sul corpo di Rin, anche le sue mani avevano iniziato a reclamare l’attenzione che sarebbe dovuta spettare loro dopo un così lungo numero di anni in cui avevano dovuto accontentarsi di bramare