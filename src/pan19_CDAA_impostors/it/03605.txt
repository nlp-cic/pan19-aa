con aria sdegnata “Chiedono il mio rilascio. Credono che l’Inquisizione mi abbia presa come prigioniera e mi vorrebbero indietro”

C’era disgusto nelle sue parole e Solas poteva comprenderlo senza difficoltà, “Non è la reazione che ti saresti aspettata? Non li hai contattati da quando sei arrivata qui, non credi sia giustificabile la loro preoccupazione?”

Solas vide chiaramente quei begli occhi di un verde intenso scintillare di rabbia, rabbia diretta solamente a lui.

“Non si sono mai preoccupati per me una sola volta in tutta la mia vita! E ora scrivono dando per scontato che il mio ruolo in tutto questo non sia che quello della criminale! Vogliono trascinarmi nel fango, e riportarmi indietro a quello che loro ritengono essere il mio posto!”

Solas lasciò che lo sfogo si esaurisse, prima o poi avrebbe capito cosa quella giovane avesse passato nel suo clan, non si aspettava nulla di buono da un branco di primitivi, ma non era ancora arrivato il momento di fare domande.

“Scusami” la ragazza sembrava aver ripreso il controllo ed era visibilmente imbarazzata.

Solas le sorrise, ed iniziò a raccontarle la storia di un’antica e nobile famiglia e del loro tentativo di tenere nascosto un figlio cadetto che iniziava sviluppare notevoli doti magiche. Raccontò di come fossero arrivati a nasconderlo ed incatenarlo nelle segrete del palazzo, prima che il ragazzo riuscisse finalmente a raggiungere la libertà. Alla fine della sua storia la ragazza sembrava più tranquilla.

“Ma serannas” disse l’elfa rivolgendogli un sorriso di gratitudine. Era raro sentirle pronunciare le antiche parole, Solas lo trovò sorprendentemente piacevole.

“Ora devo andare, Josephine inizierà a darmi la caccia con i mabari, se non mi lascio trovare”

“Non sapevo di essere il complice di una fuggitiva” rispose Solas sorridendo. Intanto la ragazza si era alzata e stava per uscire dalla piccola casa di pietra. Sulla soglia si fermò, si voltò e chiese: “Solas, sai il nuovo arrivato, Il custode? Come ti sembra? Cosa ne pensi?”. La domanda uscì dalle sue labbra tutta d’un fiato come se l’avesse preparata in precedenza.

Solas ci pensò su per un attimo. Chissà come mai quella domanda? La ragazza aveva forse visto qualcosa che a lui era sfuggito?

“Non saprei da’len, ci siamo a malapena rivolti la parola, ma sembra un uomo onorevole. Si vede che ha combattuto molte battaglie, deve aver visto molti orrori. Ma se è qui a combattere al nostro fianco, vuol dire che l’orrore non lo ha ancora travolto, probabilmente crede ancora che questo mondo possa essere salvato. In ogni caso, non sono certo di avere risposte per la tua domanda”

“Grazie Solas” Lei gli rivolse un altro sorriso ed uscì. Solas si fermò a riflettere sulle sue stesse parole. “Se quell’uomo combatte perché crede ci sia ancora speranza per il mondo, io per cosa combatto?”. Quella domanda gli restò a fior di labbra. Scosse la testa, non era quello il momento. Per ora dovevano ricucire quello strappo nel cielo. Un passo alla volta.

Ma serannas: Grazie

VII

Per tutta la giornata Leliana e Cullen avevano continuato a battibeccare riguardo i maledettissimi maghi e templari. Era ormai tempo di prendere una decisione. Il buco nel cielo andava richiuso e servivano alleati, ma soprattutto dopo ciò che era accaduto a Val Royeaux, era  necessario prendere posizione una volta per tutte. Tutti ovviamente si aspettavano che Lena condividesse la sua opinione in proposito.

A lei non andavano a genio i templari, aveva sentito troppe delle storie di Varric riguardo il disastro di Kirkwall, per credere di potersi fidare di loro. Ma temeva i maghi, sapeva di cosa un singolo mago potesse essere capace, non osava immaginare cosa potesse fare uno squadrone di maghi arrabbiati e senza vincoli.  Aveva imparato però, che non bastava affidarsi alle proprie sensazioni quando si trovava lì dentro. Doveva pensare a quale sarebbe stata la mossa migliore per l'intera Inquisizione.  E non c'erano dubbi sul fatto che fosse il compito più difficile da affrontare. Non sarebbero arrivati ad una decisione quella sera e nonostante le proteste del comandante Cullen, decisero di aggiornare la riunione all’indomani mattina. Uscita dalla chiesa respirò a pieni polmoni l’aria gelida della sera, e un briciolo di energia sembrò tornare a scorrerle nelle vene.

Camminò a passi lenti nella semi oscurità della notte che si approssimava, si lasciò alle spalle le fortificazioni e si sedette su una cassa, nello spiazzo in cui di giorno le nuove reclute conducevano  l’addestramento.

Una figura dal passo lento e le spalle curve si stava avvicinando, non le fu difficile riconoscere Blackwall.

Il custode era arrivato ad Haven da qualche tempo e avevano avuto diverse occasione per spendere del tempo assieme, sia in missione che lì tra le montagne gelide. Raramente si erano però ritrovati da soli.

Quell’uomo aveva per Lena un fascino magnetico, non poteva stare ad ascoltarlo senza perdersi tra le increspature di quelle belle labbra che sembravano contrastare con l’oscurità del resto del suo viso.

Varric l’aveva notato e più di una volta le aveva rivolto occhiate furbe ed allusive, ma aveva suo malgrado scoperto che non era semplice farla arrossire.

Il custode era un uomo silenzioso, quasi goffo quando si trattava di stare in compagnia