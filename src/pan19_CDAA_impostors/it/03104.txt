’era stato qualcosa in lui che l’aveva spinto a fidarsi e a chiedere sempre il suo aiuto o quanto meno ad accettarlo. Qualcosa di innato e strano. Stiles era l’umano inutile snervante, ma alla fine aveva sempre capito tutto prima di loro ed aveva sempre trovato un modo per aiutarli, sia lui che Scott. E forse prima era cominciata così, con una questione di fiducia. Ma poi l’aveva conosciuto, scoperto, osservato inevitabilmente, era diventato tutto così strano che per poco non gli era sfuggito di mano. Svariate volte. Fino a che Stiles si era sviluppato ed aveva superato la fase dell’adolescenza. Era passato da ragazzino fastidioso a ragazzo ben fatto, piacevole, interessante. Era maturato anche da un punto di vista interiore, il suo carattere per quanto rimanesse sempre lo stesso, era cresciuto. A quel punto, oltre la fiducia era subentrata un’innegabile attrazione sempre più vivida e pericolosa. Derek sapeva che fine facevano tutti quelli che si legavano a lui, oltretutto Stiles era il migliore amico di Scott, era importante per tutti, non poteva rischiare nulla con lui. Andare oltre con Stiles era sempre stata una pessima idea. Un po’ per proteggerlo, un po’ per non complicare troppo le cose, un po’ perché sinceramente non era convinto che potesse andare molto avanti. Aveva sentito subito l’attrazione di Stiles nei suoi confronti, ma l’aveva vista solo come una cosa ormonale momentanea. Stiles faceva di tutto per boicottarlo, quando era lucido. Ma probabilmente cercava solo di combattere quel che provava. “E adesso? Cosa prova? Mi vuole bene, mi desidera. Ma dopo tutto quello che ha passato quanto è un sentimento autentico e quanto solo una cosa di passaggio che passerà appena lui starà bene?”Derek aveva paura di essere respinto e rifiutato, che dopo tutta la fatica fatta per guardarsi dentro ed accettare i propri sentimenti, dopo tutto il tempo impiegato a fidarsi di qualcuno che gli piaceva, quello poi potesse rovinarsi ed essere calpestato. Maledizioni a parte, onestamente, Derek non era così sicuro di poter stringere seriamente con Stiles. E lui al momento era troppo angosciato per fargli capire, per farsi leggere in modo chiaro. Venne svegliato dai suoi lamenti, lamenti che presto divennero grida e pianti, esplosi tutti in una volta. Derek si alzò e si precipitò da lui, si mise nel letto con lui, lo circondò da dietro avvolgendogli le braccia intorno al torace, lo strinse contro di sé appoggiando la schiena al proprio petto, poi lo cullò sussurrando al suo orecchio che era solo un sogno e che era finita. Stiles non si svegliò, troppo stremato, però si riaddormentò calmandosi. Derek non si sciolse da lui, si stese tenendolo a sé come un guanto avvolgente, si mise sul fianco e lo abbracciò da dietro per tutta la notte, rimanendo con lui sotto le coperte. Il cuore di Stiles di nuovo calmo, sotto le dita e all’udito da licantropo. Derek, turbato, chiuse gli occhi e gli baciò la nuca preoccupato. “Il problema è che forse ormai non sarà comunque più possibile lasciarlo andare. Non per me.”Detto questo, si addormentò con lui. 

Di notte è facile cedere, di notte vengono fuori gli incubi. Ma è di giorno che devi riuscire a reggere il peso delle tue scelte. Stiles affronterà Derek definitivamente.

Questa è la seconda parte, conclude la fic. Per me le cose dovevano andare così, dopo le vicende del nogitsune, invece di rovinare tutto, dovevano sistemarli così. Derek che si trasforma tutto in lupo è bellissimo, ma il resto... NO. Comunque, idee personali a parte, vediamo che succede il mattino dopo. Le immagini proposte qua sotto non sono mie, ma di alcuni bravissimi autori. Mentre la canzone mi ispirava per scrivere. Il titolo, 'Dirty', si riferisce allo stato d'animo di Stiles che dopo il Nogitsune si sente sporco ed ho voluto fare un gioco di parole perchè dirty si usa anche per indicare il proibito, e Derek è la 'zona proibita' di Stiles. Qua comunque trovate molto materiale, in questa pagina su Teen Wolf slash ed in particolare sullo sterek, fatta da me medesima, grazie al buon materiale trovato in rete:  http://www.galeonedeifolli.it/le_torture_di_akane/teen_wolf.html Buona lettura. Baci Akane (mi trovate a questo indirizzo per sapere cosa, quando e come scrivo e per interagire con me e con le mie passioni: https://www.facebook.com/akanethefirst )




PARTE 2: LE COSE BELLE FUNZIONANO


 



































/enjoy the silence - ki theory/



Stiles si svegliò poco prima che il cellulare suonasse. Aprì gli occhi di soprassalto pensando di non aver sentito la sveglia, visto che stava dormendo troppo bene. Poi quando realizzò che era cinque minuti in anticipo, si corrucciò. Che cosa era successo? Si era addormentato sul serio? Ed aveva dormito anche bene? - Ma queste? - Mugugnò sentendo due braccia intorno al suo corpo che lo stringevano intorno al petto. Quando le vide, capì subito di chi erano, le avrebbe riconosciute fra mille. Col cuore in gola si girò e spalancando gli occhi, lo guardò. Derek era lì nel letto con lui e dormiva profondamente. Incredulo, lo fissò