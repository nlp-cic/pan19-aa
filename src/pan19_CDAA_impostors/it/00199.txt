’ meno annebbiata sente il pianto della Piccola Spacca Culi provenire dal piano sottostante. Strilla come un’aquila, è incredibile che non sia riuscita a svegliarlo prima. Evidentemente l’incubo ti stava piacendo davvero tanto, vecchio depravato.
«D’accordo». Si passa una mano tra i capelli e sospira. «Portala qui».
Beth non se lo fa ripetere due volte.


«...allora Merle afferra Kevin per il collo e con un pugno gli fa inghiottire i denti. Quel giorno lo stronzetto ha imparato che non ci si arrischia a fare lo spaccone con dei tipi come Merle nei paraggi, mentre io ho capito che non bisogna mai lasciarsi impressionare dalle lingue lunghe. Di solito cercano di nascondere dietro alle parole di essere solo delle mezzeseghe o dei cagasotto».
Tra le braccia di Daryl, Judith gli stringe l’indice nel pugnetto paffutello e gorgoglia allegramente.
«È questo il tuo segreto per calmarla?». Beth scuote la testa con aria divertita. È appena tornata dal piano di sotto con una copertina per Judith. «Raccontarle la rissa della buona notte?».
Daryl dà un buffetto alla testolina della bimba per evitare gli occhi della ragazza.
«Carol mi ha detto che non importa cosa le racconti. Conta come lo fai. Il tono di voce che usi».
Beth entra nella cella, copre Judith con la copertina e si siede accanto a Daryl sulla branda. Apre la bocca per dire qualcosa, ma sul più bello pare ripensarci perché la richiude senza fiatare.
«Cosa?», la incalza Daryl.
Lei scuote la testa.
«Niente. È solo che... è la prima volta che ti sento raccontare qualcosa a qualcuno».
Daryl sbuffa.
«Non vado matto per le chiacchiere».
«È un bel eufemismo». Beth ride brevemente, poi si gira verso Judith con qualcosa che le frulla dietro a quegli occhi limpidi. Qualcosa a cui dà voce immediatamente. «Sai, anche a me piace raccontarle delle cose a volte. Certe cose che non posso raccontare a Maggie o a papà. Con Judith è più semplice, vero? Sa ascoltare e non ha il brutto vizio di giudicare».
Daryl rimane in silenzio, si limita ad annuire tra sé e sé. Per un po’ osserva la bimba che agita le braccine in aria nel tentativo di afferrargli il naso o di tirargli il pizzetto, finché non si rende conto che Beth sta fissando qualcosa alla sua destra. Segue il suo sguardo fino al pavimento e improvvisamente si ricorda del (Merda!) catalogo. Che giace per terra, aperto sul primo piano di una rossa conturbante, le cui tette straripano violentemente dal corsetto. Daryl spia Beth di sottecchi, sudando freddo e cercando di interpretare la sua espressione, e come se gli avesse letto nella mente lei prende a scrutarlo in viso.
«Non è come sembra», si affretta a borbottare.
Lei si stringe nelle spalle.
«Anche se fosse quello che sembra, non ci sarebbe nulla di male».
Daryl trattiene il respiro. Non riesce a credere alle sue orecchie. Forse Beth è troppo ingenua, forse non ha capito davvero perché quel catalogo si trova lì nella sua cella. Se così fosse, non sorriderebbe in quel modo comprensivo, giusto? Lo spera con tutto se stesso.
«Nella stanza di Shawn ho visto di peggio, credimi», continua Beth. «Per non parlare della roba che ho trovato in quella di Maggie».
Si dice che la speranza è l’ultima a morire. Be’, quella di Daryl è bella che stecchita. Porca miseria, se sta avendo un altro incubo, vuole svegliarsi adesso. Subito. L’ingresso della cella è un miraggio lontano che non può raggiungere perché, dannazione, ha ancora Judith in braccio.
«Invece io, sotto il materasso, conservavo molto gelosamente un calendario dei vigili del fuoco del 2008», rivela infine Beth.
«Vigili del fuoco?».
«Esatto. Il mio preferito era Mr Agosto: Mike Patrickson, toro ascendente bilancia, un angelo nella città degli angeli, ama trascorrere il suo tempo libero surfando nelle spiagge della California e facendo volontariato al canile. Sapessi i film che mi sono fatta su di lui! Grosso modo finivano tutti con lui che diventava il padre dei miei figli».
Dal luccichio negli occhi di Beth Daryl intuisce che era il come Mr Agosto diventava padre dei suoi figli la parte più importante di quelle fantasie, e tutto ad un tratto sente le orecchie andare a fuoco. Come diavolo c’è finito nella cella di una prigione a parlare di... questo con una ragazzina mentre tiene in braccio una bambina?
«Purtroppo la mia storia d’amore con Mr Agosto è andata in fumo insieme agli altri undici mesi e a tutta la fattoria dei Greene», prosegue Beth. «Non è ironico? Un calendario dei pompieri che brucia in un incendio?».
Daryl fa fatica a seguire il suo racconto. Immaginare la piccola Beth, al buio, nel suo letto, con le dita che piano piano si infilano sotto l’elastico delle mutandine, mentre spasima sulla fotografia di un pompiere californiano, riporta prepotentemente a galla sprazzi dell’incubo di prima. Scuote la testa come un cane che si scrolla il fango dalla pelliccia. Si sente accaldato, le ascelle che colano sudore, gli sembra di aver corso per ore senza sosta sotto il sole.
«Certe volte, vedendo Glenn