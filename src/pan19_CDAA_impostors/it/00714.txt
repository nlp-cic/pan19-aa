: sono ventiquattr’ore, circa, che non è più in casa, la batteria
del suo cellulare dura due giorni se inutilizzato, ammettendo sia uscito di
casa da non più di ventiquattro ore e con il cellulare carico del tutto ha un
giorno di tempo, al massimo. Nel caso peggiore, la batteria si può scaricare da
un momento all’altro.



Impreca a bassa voce.




 


 



John, non è divertente.

Inviato alle 15:11.




 


 


Si avvia in camera e si veste, scegliendo
meticolosamente una felpa e un jeans malandato. Per ogni evenienza.



Ha deciso di concedergli due ore – giusto in caso la
sua ipotesi del rapimento fosse errata.



***



La ricerca del gps del
cellulare ha portato ad un risultato inconcludente – nulla da fare, per quanto
Sherlock fosse intelligente, dedurre un codice IMEI senza avere alcun indizio è
impossibile. Né conosce la password che la sorella aveva potuto mettere alla
sua mail – il cellulare era suo –, e sarebbe stato inutile dal momento in cui
John non usava il cellulare a mo’ di computer.



Sbuffando, guarda il cellulare: nulla.



Prova a chiamare John di nuovo, ma ottiene solo squilli
a vuoto e poi la voce di John nella segreteria. 




 


 



John, insomma. Ho bisogno di

latte – è per un esperimento.
SH
Inviato alle 15:42.




 


 


Prova a chiamarlo altre due volte, ottenendo lo stesso
risultato, e alla fine rinuncia.



Fissando il vuoto, la sua mente che lavora
incessantemente, decide che, a mali estremi, potrebbe anche contattare Mycroft.



Come ultima spiaggia.
Ultimissima.



***



Sono le quattro, e Sherlock ha deciso. Al diavolo le
due ore di tempo, Sherlock ha appena scoperto che quando si tratta di John non
riesce ad essere totalmente razionale, né a seguire uno schema logico
prefissato.



Non ci sono alternative possibilmente accettabili,
quello è l’unica opzione rimasta possibile – quella che temeva fin dall’inizio.



John è stato rapito, per il 97% delle probabilità. 



E sa benissimo a chi rivolgersi.



Si infila delle converse trasandate ed esce.



Appena uscito da casa, percorre a piedi un buon pezzo
di strada, cappuccio della felpa sulla testa, e svolta in una stradina a
sinistra della strada principale. Percorre quella via familiare ma quasi
dimenticata per qualche minuto, per poi svoltare a destra e subito dopo a
sinistra. 



Un vicolo semi deserto e nascosto lo accoglie,
desolante. Ad una decina di metri, due persone si voltano a guardarlo,
sospettosi. Uno dei due, il più robusto, si stacca dal muro e si mette in
posizione di difesa, davanti l’altro.



Sherlock sa chi sono. Li conosce
 
molto bene. 



Nel periodo del college era solito essere amico, con il
più robusto.



Con l’altro, invece, la questione era un po’ più
complicata.



Si può dire che siano stati amanti, ma neanche quella definizione rende del tutto giustizia al
loro rapporto.
Un rapporto fatto di incontri casuali, nei quali entrambi cercavano qualcosa
che non sapevano stessero cercando. 



Un rapporto fatto di sesso e droga. E nonostante tutto,
quell’uomo gli si era affezionato – tanti, tanti anni addietro.



E anche lui era diventato qualcosa per Sherlock.



Poi c’era stato l’intervento di suo fratello.



E da quel momento, Sherlock è certo che quell’uomo lo
odi. Essere sbattuto fuori dalla vita di Sherlock era stato doloroso, perfino
straziante, per lui – a tal punto da
rapire John per vendetta, Sherlock ne è certo.   



Fa finta di camminare noncurante per un poco, perciò
riesce ad avvicinarsi ai due uomini senza che gli venga chiesto che ci facesse
lì.



Quando è abbastanza vicino da essere riconosciuto, il
tizio che si era mosso prima si apre in un sorrisetto sfottente. « Ma guarda un
po’ chi è tornato » dice, indirizzandosi verso di Sherlock. 



« Sherl -- » è in questo
momento che Sherlock è vicino abbastanza da allungare una mano e premerla sul
punto tra la spalla e il collo, facendo crollare a terra l’uomo, privo di
sensi.



Il più magro si irrigidisce e inarca un sopracciglio,
ma non si muove, né da altri segni di paura. È routine. 



« Faceva così schifo la qualità della roba? » chiede
candidamente. Sherlock non riesce a non pensare a quanto abbia voglia di
ucciderli per aver fatto qualcosa a John, ma si impone di restare calmo –
almeno in parte – per estorcergli quante più informazioni possibili.



Si avvicina al più magro – quant’è cambiato – e si ferma a pochi passi di distanza.



« Che cosa gli avete fatto? » domanda secco, senza
preamboli.



L’altro si limita a fissarlo, inarcando ancora di più
il sopracciglio.



Sherlock è tentato di prenderlo a pugni. « Mi hai
capito. Per chi lavorate, e cosa gli avete fatto? » sibila.



« Non ho idea di chi tu stia parlando, tesoro »
risponde, con voce piatta. Non dev’essersi reso conto
di quanto Sherlock sia furioso.



Meglio rendere le cose chiare.



Sherlock si avvicina di scatto, alzando il braccio e
bloccando l’altro tra il suo avambraccio e il muro. L’uomo spalanca gli occhi,
ora più spaventato. Sherlock gli si preme contro. « Forse non mi sono spiegato
bene