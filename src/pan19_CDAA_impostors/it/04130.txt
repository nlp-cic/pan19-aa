lasciò cullare solo dal suono della propria voce e della base musicale. Occhi blu coperti quasi sempre da una ciocca di capelli, labbra carnose che si aprivano in un sorriso disarmante. Più cantava, più le parole acquistavano un preciso significato e più Genn invadeva i suoi pensieri. Quando la canzone terminò e ritornò alla realtà la prima cosa che vide fu la mano di Gio che gli dava una pacca sulla spalla, subito dopo si girò verso i suoi amici che applaudivano. Antonio e Josh, come sempre, erano troppo esaltati e contrastavano invece con la figura timida che lo guardava con enormi occhi castani, Eleonora , che lo guardava con lo sguardo fisso e con un sorriso timido. I loro sguardi si incrociarono per un momento. Alex ancora non era uscito del tutto dai suoi pensieri, stralci di Genn ancora gli danzavano davanti agli occhi mentre veniva accompagnato da Gio giù dal palco. 



«Siete stati bravi ragazzi» Davide sorrideva spostando lo sguardo da uno all'altro «Non pensavo sapessi cantare» concluse colpendo Alex piano sulla spalla destra.



«Neanche io in realtà» sorrise timido.



«Non avevi mai cantato?» la voce di Gio risultò quanto meno incredula.



«Solo sotto la doccia» confessò il più piccolo. 



«Senti, senti. Sei parecchio intonato». Alex sorrise di rimando.



«Tra un po' io e Davide smontiamo, il tempo di sistemare tutto. Ti va se ci prendiamo una birra tutti insieme? Anche con i tuoi amici ovviamente»



«Certo, vado a dirlo anche a loro»



Tornò al tavolo dove Antonio lo accolse con entusiasmo mettendogli una mano intorno alle spalle. «Ecco il mio migliore amico, quarterback della scuola in settimana e cantante nei weekend»



«Ma smettila» rispose Alex ridendo e sedendosi al suo posto.



«Sentite Gio e Davide -e li indicò con un cenno della testa- ci hanno chiesto se vogliamo bere qualcosa insieme»



«Mi piacerebbe ma domani io e Ele dobbiamo alzarci presto. Ma voi rimanete» disse Ludo. 



«Io torno con le ragazze» disse Chris «così le accompagno, se Laura vuole restare potete tornare con lei» Laura annuì entusiasta e lasciò le chiavi di casa ad Ele.



«Io sono sfinito ragazzi, credo che andrò a dormire» disse Josh sbadigliando.



«Io resto con te, amico» Antonio gli batté una mano sulla spalla, sorridendo. 



Gio e Davide li raggiunsero quando gli altri erano già andati via e insieme ordinarono 3 birre e 2 analcolici per Antonio ed Alex. I due ragazzi gli raccontarono di come si erano conosciuti e di come da un momento all'altro si erano ritrovati a lavorare e vivere insieme.



«Cioè, scusate, non ho capito: voi due state insieme? Cioè siete fidanzati?» chiese Antonio con il solito tatto. Laura rise per l'espressione incredula di Antonio, non c'era cattiveria o pregiudizio sul suo volto. 



«Già, sono ormai un po' di anni» disse Davide sorridendo e prendendo la mano di Gio nella sua. Le loro mani si adattarono l'una all'altra come se fossero fatte per rimanere intrecciate. Alex rimase quasi incantato dalla naturalezza di quel gesto. Chissà se anch'io avrò mai la stessa naturalezza nel prendere la mano di un'altra persona, pensò e per la seconda volta quella sera, Genn gli apparve davanti agli occhi.



«Chi ha voglia di giocare a freccette?» chiese Davide riportandolo alla realtà.



«Io» Laura si era alzata entusiasta della proposta, ed insieme al riccio si allontanarono per giocare.



«Da quanto tempo suoni?» chiese Alex a Gio. 



«Da che ne ho memoria, i miei mi regalarono una chitarra giocattolo da piccolo e da quel momento non l'ho mai più lasciata» prese un altro sorso di birra. «La musica è stata la mia salvatrice e soprattutto, se non fosse stato per la musica, non avrei mai trovato Davide» concluse sorridendo con il consueto sorriso sghembo.



«Come vi siete conosciuti?» chiese Antonio.



«Ad un concerto di una band locale. Io avevo da poco rotto con il mio ragazzo dell'epoca ed ero andato al concerto solo per smettere di pensare a lui bevendo e ascoltando musica. Avevo bevuto parecchie birre quando conobbi Davide e alcune delle stronzate che gli ho detto non le ricordo neanche» prese un altro sorso di birra «Ma ricordo di come lui mi sorrideva. Lui ha questo sorriso che sembra poter scacciare qualsiasi cosa negativa e gli occhi grandi che esprimono sempre interesse per ciò che stai dicendo, anche se sono cose stupide. Abbiamo parlato per tutta la notte raccontandoci qualsiasi cosa della nostra vita. Come se ci conoscessimo da sempre. Non avevo mai provato una cosa simile con nessuno. Qualche giorno dopo ho trovato il coraggio di contattarlo ed eccoci qui» concluse sorridendo imbarazzato.



«Cazzo, sembra una di quelle cose da film» esclamò Antonio.



«Sì hai probabilmente ragione» rise Gio «Ma basta parlare di me. Raccontatemi di voi. C'è qualcuno che vi fa battere il cuore?»



Antonio si fece inaspettatamente silenzioso e cominciò a giocare con un cubetto di ghiaccio rimasto nel suo bicchiere. Alessio prese un profondo respiro. 



«Forse c'è qualcuno che mi piace, ma siamo molto diversi e in realtà non lo conosco neanche bene» sentiva