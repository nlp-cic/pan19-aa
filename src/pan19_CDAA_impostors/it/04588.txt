arrivato alla fine del gioco: “non vuoi il mio affetto!”.
“Sì cazzo, dico sì, voglio il tuo affetto e se dico di sì è sì!” urlò Daffy Duck sovrastando la voce di Bugs, il quale sorrise concedendogli la vittoria: “ok, hai vinto tu”.
“Certo perché...” e il padrone di casa si fermò rendendosi conto d’aver detto la cosa più disgustosa che potesse concepire.
Seriamente, odiava Bugs Bunny.
“Tu sei...” stava per dire pessimo, caricando quel termine di tutto il suo disgusto, ma veder Bugs sbattere le ciglia , guardarlo amorevole e fin troppo vicino a se, gli provocò un moto di nausea che lo allarmò a liberarsi di quel fastidio che, seppur non pesante fisicamente, stava diventando un macigno che sarebbe crollato sui suoi nervi e l’avrebbe fatto scoppiare.
“...ok, va bene... deduco che tu saresti capace di leccarmi il culo-”
“No, che schifo!”
“...in senso metaforico, Bugs!” e voleva ben vedere. Anche se, trattandosi di Bugs non era scontato.
 “Dicevo, saresti capace di leccarmi il culo pur di arrivare al tuo fine e... normalmente mi piacerebbe - sempre in senso metaforico - ma visto che mi hai rotto le palle e voglio solo poter studiare il copione in santa pace... ti accontenterò. Alzati!”.
Stelle, fari, luci stroboscopiche... gli occhi di Bugs mostrarono nel modo più luminoso possibile la gioia dell’essere esauditi.
Saltò via da Daffy, tutto contento di esser stato assecondato senza aver dovuto lottare poi così tanto. Di norma amava il gioco duro, ma aveva un bisogno biologico verso il cioccolato e, possibilmente, da soddisfare al più presto.
Quando Daffy uscì dalla cucina, consegnò nella mani di Bugs un coniglio di cioccolata, di quelli che note marche commerciano a Pasqua, ed infatti - la carta dorata che lo avvolgeva - mostrava, in caratteri di un brillante blu, l’augurio Happy Easter.
“L’ho trovato in fondo alla dispensa, deve esser avanzato dalla scorsa Pasqua. Di solito butto il cibo che avanza dalle festività” e Bugs lo sapeva bene: Daffy amava se stesso al punto di notare morbosamente le scadenze e da non aver mai cibo che potesse esser vicino alla scadenza e, per non cadere in errore, controllava costantemente frigo, surgelatore e dispensa. Ed ogni tanto buttava anche il cibo non scaduto, se mancavano pochi giorni dalla scadenza, perché... era più tranquillo così.
“...la scadenza sembra essere a Marzo, quindi io lo butterei, ma mi pare l’avessi lasciato lì per te. Devo aver pensato, forse, di regalartelo. Accontentati insomma...” fece molto pragmatico per tornare verso il suo divano.
Bugs era incredulo. Daffy aveva pensato a lui, Daffy sicuramente non aveva tenuto per se quel cioccolato, Daffy si era premurato di guardare la scadenza prima di metterlo nelle sue mani e, soprattutto, Daffy non solo gli aveva regalato del cioccolato, ma aveva anche la forma di un dolcissimo coniglietto!
...che fosse un avanzo di Pasqua era un dettaglio trascurabile.
“Lo sapevo che ero nel tuo cuore!!!” urlò saltandogli addosso, prendendolo alle spalle prima che arrivasse al divano, senza dargli troppo temo per protestare e farlo inveire contro.
Lo voltò prendendolo saldamente per le spalle e, nel suo modo più irritante, invasivo, teatrale ed umido, lo baciò sonoramente sulle labbra, uno smack da fumetto fastidioso che un vignettista avrebbe riempito di cuoricini per enfatizzarne non romanticismo, quanto più l’aspetto surreale.
Daffy non poté che reagire urlando con tutto il suo disprezzo.
“Tu! Lurido figlio di...” ma l’insulto non raggiunse Bugs, che - in men che non si dica - aveva lasciato la casa e, l’unica traccia di se, fu la porta che si chiuse rumorosamente. Scomparso, con la velocità di un supereroe, che invece d’aver salvato il mondo aveva lasciato intatto un mostro, quello di una rabbia spropositata nel caso di Daffy Duck.* 
Era tardo pomeriggio quando Bugs rientrò a casa da visite agli amici e spettegolate nel café più lussuoso di Rodeo Drive. Era davanti al cancello della proprietà che divideva con Daffy quando vide una station wagon fermarsi ed una bella ragazza uscire. Aveva un corpicino esile e perfetto, gli occhi chiari truccati per creare uno sguardo intenso, mora, con un taglio di capelli corto.
Contando che era lì davanti e - sembrava non per caso - Bugs pensò di sapere chi fosse.
“Ciao cara, posso aiutarti?”.
La ragazza, trovandosi una star come Bugs davanti ai suoi occhi, per poco non reagì in modo esageratamente entusiasta, ma si controllò e lasciò al sorriso esprimere la sua gioia.
“Ma lei è proprio... sono una sua grande fan!”.
“Ti ringrazio, anch’io sono appena diventato un tuo fan, un fan dei tuoi occhi” rispose senza dolcezza, ma con simpatia, facendo arrossire la ragazza.
“...la ringrazio”.
“Per favore, dammi del tu. Ti sei fermata perché hai un problema alla macchina? Posso aiutarti?”.
“Oh...” si riprese, superata una vampata “...no, no. Ho un appuntamento con Daffy Duck. Ma, se questa è casa tua...” notò infatti che Bugs era al cancello e lo stava aprendo “...credo di essermi sbagliata