la signora Hudson.

 «Sherlock.» lo chiamò.

 Nessuna risposta.

 «Sherlock, sono Mycroft.» disse parlando lentamente e ad alta voce, in modo da essere certo di essere sentito. «Svegliati.»

 Ancora nulla.

 A quel punto il maggiore allungò una mano e la poggiò sul ginocchio del fratello minore. Forse un contatto fisico poco famigliare come il suo sarebbe riuscito a riportarlo indietro. «Fratellino, ascoltami.» riprese. «Sono giorni che sei chiuso nel tuo Palazzo Mentale, devi uscire. Non puoi continuare così. Devi svegliarti.»

 Silenzio.

 Ma cosa gli prendeva? Non era mai accaduta una cosa del genere, prima.

 La signora Hudson aveva detto che l’aveva trovato così la mattina seguente al matrimonio di John e Mary, quindi doveva essere qualcosa accaduta quel giorno.

 Sospirò. Gli aveva detto di non rimanere coinvolto, di prestare attenzione e che vedere John sposare Mary gli avrebbe spezzato il cuore. E lui aveva, come sempre, voluto fare di testa sua. Ma perché suo fratello non gli dava mai ascolto?

 «Qualsiasi cosa sia successa al matrimonio possiamo risolverla.» affermò aumentando la pressione sul suo ginocchio. «Capisco che tu stia soffrendo, ma rifugiarti nella tua mente non servirà a nulla. I problemi non se ne andranno così.»

 Nessun movimento, nessun suono.

 «Ti aiuterò.» affermò. «Per qualsiasi cosa ti aiuterò, te lo prometto, ma devi tornare qui.»

 La pioggia cominciò a battere violentemente contro i vetri.

 Era preoccupante. Decisamente preoccupante. Doveva tirarlo fuori da lì dentro prima che fosse troppo tardi. Non poteva lasciare che la sua stessa mente lo imprigionasse all’interno del suo corpo. E sarebbe successo se non avesse trovato un modo per liberarlo da quella prigione che si era costruito.

 Mycroft si sporse verso il fratello e gli prese il volto fra le mani. «Sherlock, ti supplico, apri gli occhi.» implorò. Il cuore aveva preso a battere furiosamente nel suo petto, martellando contro a cassa toracica con tanta violenza da mozzargli il respiro.

 Il politico poggiò la fronte contro quella del consulente investigativo chiudendo gli occhi. «Se è per qualcosa che ho detto, ti chiedo scusa.» sussurrò. «Non volevo ferirti. Volevo solo risparmiarti queste sofferenze, non avrei mai voluto caricarti di un altro peso. Perdonami. Potrai rinfacciarmelo e prendermi a calci se ti farà piacere, ma ti prego, torna qui.»

 Ancora nulla.

 Un sospiro tremante lasciò le labbra di Mycroft, prima che potesse trattenerlo. Cos’altro poteva fare per svegliarlo? Premette maggiormente la fronte contro quella di Sherlock, accarezzandogli le guance con i pollici. «Torna da me, Sherlock, ti prego.»

 

 Baker Street.


 Immediatamente.



                       MH



 


 John lesse il messaggio uscendo dal lavoro.

 Mary lo stava aspettando a casa, ma se Mycroft voleva vederlo a Baker Street forse era importante. E poi non sentiva Sherlock dal matrimonio e non gli avrebbe fatto male fargli una visita per parlare di quello che era successo. Inoltre sapeva bene che se avesse rifiutato l’invito di Mycroft, probabilmente il politico avrebbe mandato Anthea a rapirlo molto presto. In ogni caso non aveva scelta.

 Perciò inviò un messaggio a Mary per dirle di non aspettarlo per cena e poi si avviò verso Baker Street.

 

 Quando varcò la soglia del salotto, la prima cosa che vide fu Sherlock, immobile sulla sua poltrona, probabilmente immerso nel suo Palazzo Mentale. Mycroft era inginocchiato di fronte a lui, con una mano poggiata sul suo ginocchio, il che era decisamente strano. I due fratelli aveva sempre evitato i contatti fisici e John poteva dire di non averli mai visti nemmeno sfiorarsi dalla prima volta in cui li aveva incontrati.

 C’era qualcosa che non andava. Aggrottando le sopracciglia, varcò la soglia e si schiarì la voce. «Mycroft?» disse.

 Il maggiore degli Holmes di volse verso la porta e incrociò il suo sguardo.

 «Che succede?» domandò il medico. Non aveva mai visto Mycroft Holmes così pallido.

 L’altro si mise in piedi. «È chiuso nel suo Palazzo Mentale da cinque giorni.» spiegò senza giri di parole. «Devi fare qualcosa.»

 Il dottore sollevò lo sopracciglia. «Aspetta, frena.» lo bloccò, avanzando. «Spiegami cosa sta succedendo, non capisco.»

 Il politico sospirò. «Sherlock si è chiuso nel suo Palazzo Mentale e non vuole saperne di uscire. È seduto su questa poltrona da cinque giorni. Non mangia, non beve, non si muove e non parla. Le ho provate tutte, ma sembra non sentirmi.» spiegò. «Devi fare qualcosa.» ripeté.

 John aggrottò le sopracciglia. «Io?» chiese.

 Mycroft annuì. «So che è successo qualcosa tra te e lui al tuo matrimonio. Sherlock non avrebbe mai reagito così per una stupidaggine, perciò doveva essere qualcosa di serio.» affermò volgendosi verso il fratello. «E adesso devi rimediare ai danni che hai fatto.»

 Watson abbassò lo sguardo e non tentò nemmeno di difendersi. Mycroft, dopotutto, aveva ragione. Se Sherlock era lì da cinque giorni, cioè dal giorno del matrimonio, la causa di tutto era lui. L’aveva fatto a pezzi, poi l’aveva baciato e gli aveva dichiarato il suo amore sapendo bene che non avrebbe mai potuto concederglielo e quelle erano le conseguenze.

 «D