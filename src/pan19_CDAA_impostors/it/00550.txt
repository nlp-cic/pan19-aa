' in avanti, verso il suo viso. Di nuovo.

«E' come vedere sotto il costume? Bisogna essere… speciali?»

Era un discorso decisamente contorto, ma riuscì comunque ad afferrarlo abbastanza in fretta, anche se lo lasciò discretamente spiazzato. Come gli veniva in mente a quel tritone di associare i baci al suo pene, era un mistero, e la situazione sarebbe stata anche abbastanza comica, se non avesse avuto la gola improvvisamente secca e le guance un po' troppo calde.

«S—sì, esatto, è come con il costume.»

“Ora, ti prego, allontanati.”

Haruka si fece più vicino. La sua coda si poggiò definitivamente tra le sue gambe.

Su Rin jr.

“Vaffanculo.”

«Come…» iniziò l'altro, con una voce flebile e insicura, delicata, che non aveva mai sentito prima. «…come posso essere speciale, Rin?»





 


 つづく 


 

 

 

 

Ok allora. Mi fa cagare questo capitolo SCUSATE.L'esame che ho dovuto dare mi ha prosciugato l'esistenza e, specialmente l'inizio del capitolo, che ho rivisto dopo l'esame, è... orribile. Perdono.Maaa almeno sono riuscita a scrivere un altro pezzo dei capitoli successivi, e spero che questo loro primo bacio tutt'altro che casto vi sia piaciuto BDIl prossimo capitolo spero mi crei meno problemi a correggerlo... e quello dopo ancora invece è il delirio, vi avviso xDE poi si introduce già l'angst un po meglio, dal prossimo. *coffAlla prossima!


          (See the end of the chapter for  notes.)
          

 

 

 

 Capitolo 6     Aspettando  

 

 

      Nonostante fossero passati ormai molti giorni da quando Rin era praticamente scappato via senza dargli nessuna risposta e lasciandolo lì, solo sulla spiaggia improvvisamente vuota, Haruka continuava ad aspettarlo. Era sciocco e decisamente irrazionale quel che stava facendo, eppure ogni giorno continuava a presentarsi alla piccola ansa, restando fuori dall'acqua a lungo, rischiando persino di disidratarsi mentre, con una immotivata malinconia, rifletteva su quanto gli avrebbero fatto comodo gli asciugamani bagnati di Rin, in quei giorni. Gli avrebbero permesso di restare più tempo in attesa, e lo avrebbero anche protetto dal vento sempre più fresco o dal fastidio del sole, che iniziava a far formicolare la sua pelle. Una sensazione strana, che creava sulle sue spalle e sul suo naso un calore fastidioso, completamente differente da quello di Rin – da quel tepore e quella dolcezza che con ogni tocco diffondeva nel suo corpo. Era quella a mancargli, ed era quella che si rendeva conto di attendere, ora dopo ora.

Ma perché lo aspettava? Si era posto innumerevoli domande al riguardo, ma non era sicuro di essere giunto ad una risposta valida e veramente soddisfacente, così come non era riuscito a spiegarsi il significato che l'umano attribuiva alla parola speciale. Eppure, era convinto che i due quesiti fossero collegati, e che dunque bastasse una sola risposta per risolverli entrambi. Ma che genere di risposta? In un primo momento, offuscato dalla tristezza di essere nuovamente solo, aveva tentato di analizzare la situazione nel modo più distaccato possibile, pensando che la sua fosse mera curiosità, forse solo un po' troppo insistente. Si era detto che voleva semplicemente sapere di più del mondo umano, e che voleva baciarlo ancora solo per divertimento, per rivedere quel volto arrossarsi e corrucciarsi. Si era detto che non aveva veramente bisogno di quel calore, e che era solo un passatempo.

Le stupidaggini che si ripeteva settimane prima.

Ebbene, capì subito che nessuna di queste spiegazioni era valida, o anche solo sufficiente a calmarlo e a placare l'assurdo freddo che giorno dopo giorno attanagliava la sua pelle – per non parlare di un mal di testa, incredibilmente fastidioso, che da un paio di giorni lo assillava, impedendogli di ragionare al meglio e di trovare altre motivazioni sul perché fosse così importante baciare Rin, fosse così fondamentale avvertire il suo calore e— essere per lui speciali.

Sì, voleva essere speciale, per Rin; voleva essere qualcosa di differente da un semplice tritone, per quell'uomo. Questa, per quanto assurda e immotivata, era la sua certezza. Una certezza a cui non riusciva a rinunciare, l'unica certezza che gli era rimasta e che si era consolidata con ogni secondo di attesa, sulla spiaggia silenziosa e vuota.

Ma perché l'unica certezza?

Agitò la coda sulla sabbia, infastidito dalla confusione che albergava nella sua mente e dalla sabbia, umida, che si attaccava alla sua pelle e che si incastrava tra le sue squame, a volte anche graffiandolo. Ultimamente, iniziava a non capire più nulla, a non essere più logico e a non ricordare niente della sua routine prima di aver incontrato Rin, e questo lo rendeva irrequieto, nervoso. Non sapeva con precisione come occupasse le sue giornate prima che quell'uomo diventasse per lui differente dagli altri, e non era più sicuro che la sua pelle dovesse essere così fredda e gelida. Allo stesso tempo però, mentre fissava senza quasi battere ciglio gli alberi del boschetto avanti a sé nella speranza che un uomo si mostrasse, tentava di rassicurarsi e di restare aggrappato alla sua realtà, al suo mondo fatto di disinteresse per i problemi, per gli altri.

(Un mondo non vero, fittizio; qualcosa che si era imposto per non restare ferito e che