era la sua
ombra – come sempre. Era un segreto, ma quando avevo voglia
di
fingere di provare speranza, pensavo a loro due. Non si erano
lasciati, nonostante tutto. Sapevano che sarebbero morti, presto o
tardi, e che l'orologio stava per rintoccare la mezzanotte per noi
tutti. Il loro tuttavia era uno solo ed aveva quattro lancette che
andavano di pari passo.
“Ci
siamo tutti? Possiamo andare?” Domandò Anders,
guardandosi intorno
in quella desolazione da cui noi sembravamo spuntare come funghi.
Forse un dio (se un dio c'era rimasto, lassù) ci avrebbe
visti come
piccoli miracoli. Fiori in mezzo al sale. Per quanto mi riguardava
eravamo gli ultimi figli di puttana di tutto il Creato. Maledetti e
condannati.
Aveline ci raggiunse, al fianco del marito. La donna
aveva continuato a combattere nonostante avesse perso un braccio, un
anno e mezzo prima circa. L'avevano infettata ferendola all'altezza
del gomito, ma aveva scampato la corruzione con l'amputazione di
tutto l'arto. Al posto del braccio ora aveva un moncherino annerito e
fragile come un fiammifero bruciato. “Allora
creperò perché mi
farò staccare la testa!” aveva urlato
in preda alla furia
quando Donnic aveva provato a dissuaderla dal continuare a lottare.
Era stata la prima e l'ultima volta che ci aveva concesso di vederla
fragile. Ad ogni modo quel giorno avevamo definitivamente capito che
eravamo semplici scogli in mezzo ad un oceano e che presto o tardi le
acque ci avrebbero inghiottito. In cosa credi, d'altronde, quando
anche i pilastri vengono meno?
Fenris aveva i capelli impiastrati
di quel nero viscoso e la pelle candida e dal colore malsano
causatagli dal morbo creava uno strano contrasto. Ormai il pallore
impediva di vedere sul serio i ghirigori di liryum che gli adornavano
la pelle.
Distolsi lo sguardo e mi caricai Bianca sulla spalla,
facendo cenno al gruppo di tornare in città; il porto e la
città
bassa erano stati presi anni prima, ma la città alta
resisteva e la
magione di Hawke, sebbene in malora, riusciva a contenerci tutti.
“Allora? Quanto ci siamo divertiti oggi da uno a
dieci?”
Ironizzò Isabela, guadagnandosi un grugnito sdegnato
dell'elfo.
“Quindici.” Rispose col medesimo tono della
piratessa Carver,
che passava la manica sul filo del suo spadone per ripulirlo
(peggiorando la situazione).
Era filato tutto estremamente
liscio. Ormai la normalità era stupirsi di essere
sopravvissuti
tutti un altro giorno. Non osservavo il gruppo alle mie spalle, ma il
chiacchiericcio mi faceva sapere che mi stavano dietro. Gli occhi
erano aperti, i sensi all'erta, le orecchie dritte... e non
bastò.
Non bastava mai. L'avevo detto pochi giorni prima a Fenris: il mondo
non ci voleva più. Il nostro tempo era finito. Eravamo noi
gli
sciocchi a continuare a mantenerci ancorati al fondo. Eppure questo
sprofondava inesorabile. Mi ricordai di come l'elfo si fosse detto
d'accordo, con quella sua voce roca e stonante su quel corpo solo
apparentemente gracile. Voce che sentii di nuovo, allarmata.
Un'imprecazione nella sua lingua sibilata e poi il mio nome.
Un
lampo di luce fu forte, tanto da accecarmi, e non capii quale dei due
maghi l'avesse lanciato. Nel voltarmi, però, un'ombra nera
mi
atterrò. Il fiato di pura putredine sul collo, ferri
incandescenti
al centro dello stomaco, una tenaglia stretta sulla coscia. Avevo
picchiato la nuca a terra e l'unica cosa che sentivo davvero era
l'intontimento dovuto al colpo. L'atmosfera intorno a me si era fatta
improvvisamente concitata, febbrile come se un pezzo di pane fosse
stato lanciato in mare e un banco di muggini avesse cominciato a
cibarsene. Mani, dolore, singhiozzi vaghi. Roteavo gli occhi, senza
mettere a fuoco. Il cielo sopra di me era una matassa di brutte
nuvole grige. La lanugine sotto al letto. Riuscii a sentire il peso
di Bianca abbandonarmi e provai davvero ad agitarmi, a chiedere ai
miei amici cosa cazzo stesse succedendo, che potevano calmarsi... e
poi espettorai una boccata di sangue, che mi colò lungo il
collo e
il petto. Qualcuno mi sostenne la nuca e potei vedere di essere stato
sollevato. La barba nera poteva essere solo di Hawke.
“Haw--”
risucchiai l'aria. Una nuova boccata di sangue. Abbassai lo sguardo
sul petto ed a parte lo sporco era integro. Peccato per i tre buchi
all'altezza dello stomaco. Chiusi gli occhi.
“Anders! Anders,
per il merdoso Creatore, vieni qui! Ti prego Anders---” era
la voce
di Hawke. Strana. Tremava. La ricevevo direttamente nel cranio. Il
biondino gli disse qualcosa che non riuscii ad afferrare e poi mi
venne imposto un calore sconosciuto, benefico, sulla pancia. Provai a
sospirare di sollievo, ma la strada fino ai polmoni sembrava essermi
preclusa.
Il mio nome. Ancora una volta. Una mano calda sulla
guancia.



Sognai.
Sognai prima di essere di nuovo nella mia patria, tra i cunicoli
umidi e grezzi. Nei budelli stretti di terra, dove l'aria non passava
ma la felicità quasi stagnava. Sognai mia madre e le dita
tozze che
preparavano il pane nero. Bartrand e i suoi piccoli occhi
assottigliati nella cattiveria. Mio