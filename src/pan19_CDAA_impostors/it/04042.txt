fatto venire fin qui, Zelgadiss.”



“A
parte il piacere della mia compagnia?” chiesi, ironico.



“A
parte quello, di cui sono rimasto molto soddisfatto.” Rispose, serissimo. “Ciò
che devo fare, tuttavia, riguarda le ultime volontà di Garv Dragon Chaos.”



Per
un istante rimasi pietrificato (^^;;): con tutto
quello che mi ero immaginato, non mi sarei mai aspettato questa eventualità.



Dynast
mi guardò in modo penetrante: “Alcuni giorni fa, Garv venne da me per chiedermi
un favore: se gli fosse capitato qualcosa, avrei dovuto rivelare in sua vece a
Valgarv un certo avvenimento che lo riguarda. Sono a conoscenza di ciò che è
accaduto ieri notte; ti ho convocato perché tu, oltre ad essere l’unica persona
che sappia dove si trova il giovane in questo momento, sei anche in grado di
aiutarlo a gestire le informazioni che ora ti darò e che ti prego di
riferirgli.”



Il
suo volto e il tono algido di quelle parole mi fecero capire che stavo per
mettere le mani su una patata bollente di quelle davvero scottanti.
Ricordai ciò che avevo pensato prima di entrare in quell’edificio; inspirai e
dissi: “Ti ascolto, Dynast.” 



“Accadde
diciotto anni fa; Shabranigdo aveva cominciato a
porre le basi del suo regno del crimine, la Società Nera: fu un quel periodo
che scelse noi Dark Lord tra i più giovani dei suoi seguaci.
Contemporaneamente, il governo del Senato di Seillune
attraversava un periodo di crisi: la fazione conservatrice attualmente al
potere subiva un forte moto di contestazione portato avanti dai senatori
progressisti che proponevano un programma di riforme amministrative. Le
elezioni si avvicinavano e l’attuale Presidente del Consiglio degli Anziani era
determinato a difendere lo status quo che privilegiava le famiglie
altolocate i cui rappresentanti sedevano nelle file del suo schieramento. Per
tale ragione decise di risolvere il problema in modo drastico e definitivo: il
fulcro del movimento riformista era il senatore Valinor Ancestral;
senza il suo impegno e la sua guida, i parlamentari dissidenti sarebbero
rimasti divisi e disorganizzati.”



S’interruppe
e aspettò. Commentai: “Ho sentito parlare di lui: era un leader eccezionale.
Morì in un incidente d’auto…” le parole mi si spensero sulle labbra. “Non fu un
incidente.”



Chiuse
gli occhi: “Non lo fu.”



La
rivelazione mi riempì di rabbia impotente: all’epoca ero solo un bambino, ma
ricordavo bene i giorni di lutto e i discorsi commemorativi di quegli stessi
politicanti ipocriti che per anni avevano dominato il governo gestendo la città
come il loro Monopoli personale. Ma Dynast aveva solo cominciato: “Shabranigdo affidò l’incarico a Garv e a Fibrizio
Hellmaster. I due organizzarono l’incidente automobilistico di cui i coniugi Ancestral rimasero vittima.” Dynast riaprì gli occhi e mi
fissò: “Lei non morì subito.”



“La
signora Ancestral?”



“Esatto.
Quando la vettura si schiantò, Valinor protesse col proprio corpo la moglie e
il figlio di pochi mesi. Ma i miei due ‘colleghi’ non erano divenuti Dark Lord
per carenza di professionalità: Fibrizio uccise la donna, tuttavia Garv gli impedì
di eliminare il bambino.”



In
un lampo capii: “Quel bambino era Valgarv, non è così?”



Dynast
annuì: “Ottima intuizione. Il vero nome di colui che conosci come Valgarv è
Valtier Ancestral; Garv convinse Fibrizio a non
rivelare la sua sopravvivenza, lo adottò come figlio proprio e ne cambiò il
nome.”



Dopo
alcuni minuti di pensoso silenzio rialzai gli occhi su di lui e chiesi: “Perché
lo fece? E perché rivelare ora il segreto della vera identità di Valgarv?”



“Per
quel che riguarda la prima domanda, solo Garv avrebbe potuto rispondere. In
quanto alla seconda, ho semplicemente eseguito la richiesta del mio defunto
collega.” Alzò una mano: “Non posso rispondere alle tue domande, Zelgadiss. Ti ho detto ciò che dovevo. Ora devi trovare da
solo le risposte che cerchi.”



 




Giovedì ore 15.00




Ho
scritto la cronaca del mio colloquio con Dynast Graushella sulle pagine
sgualcite di questa agenda nel tentativo di analizzare le informazioni che ho
ricevuto e per definire con chiarezza il punto della situazione:



Valgarv
è il figlio del defunto senatore Ancestral.



Dietro
la morte di Ancestral ci sono sì i gangster della
Società Nera, ma il mandante è il presidente del Senato o, per esteso, l’intero
Consiglio degli Anziani.



Garv
è stato ucciso e ora alla lista dei sospettati si aggiungono i rispettabili
politici che volevano tappargli la bocca. 



Ma
perché ucciderlo proprio adesso? Forse avevano saputo della collaborazione di
Garv con la polizia e temevano che spifferasse anche il loro piccolo segretuccio.  



Dynast
è l’unico oltre a Fibrizio a conoscere la verità su Valgarv, o ci sono altri?



Perché
Garv non ha rivelato prima a Valgarv la sua vera identità?



Che
c’entrano in tutto questo Xelloss e Zelas Metallium?



Le
domande si accavallano le une alle altre, le ipotesi si sprecano e di prove
nemmeno l’ombra… Non so cosa fare.



Beh,
forse questo non è esatto: so cosa devo fare. Ho promesso a Dynast che
racconterò tutto quanto a Valgarv; chissà che lui non possa aiutarmi (se non si
fa nuovamente prendere dalla furia omicida: non ci tengo a finire
dall’ortopedico in sede fissa!).



 



Parcheggiai
a qualche isolato dalla casetta di Philia e, stando