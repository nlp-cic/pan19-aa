R.V.I.S.: Sì, signore.

 

(Steve sospira, guarda Tony negli occhi. Questi non ha reazione, non sembra neanche essere davvero lì. Non sembra neanche essere vivo. Una ruga va ad aggrinzire la fronte del Capitano –Un dubbio? Un sospetto?-. Scuote la testa, bollando di ridicolo il pensiero appena formulato –Forse sta solo sperando, pregando che i suoi sospetti siano infondati)

 STEVE: Devo andare. Sarò qui quanto prima. (Gli lascia un bacio all’angolo delle labbra. Tony non risponde, non si muove)

 (Steve chiude gli occhi. Sospira. Poi esce.Tony è ancora dietro al tavolo di linoleum. Annuisce di nuovo.)

 TONY: (Con tono spento, incolore) Vendetta.

 


 



 


Giorno 2 Giugno 20**Manhattan, Stark Tower.Camera di Tony Stark e Steve Rogers.Notte.


 


Destra. Sinistra.Il dondolio è ricominciato, forse non è mai cessato. Steve non è lì, Tony non sa dove sia. Lo stomaco si torce. Forse dovrebbe preoccuparsi. Dov’è? Perché non ricorda di averlo visto andarsene? È tutto confuso.Destra. Sinistra.Il dondolio continua, forse non si fermerà mai.Non pensa più a Steve. Lo stomaco è calmo, pesa nel ventre. Non sa dove sia Steve, ma la mente non formula più alcuna domanda, non reagisce più ad alcun pensiero, ad alcuna preoccupazione.Destra. Sinistra.Il dondolio non smette, non lo farà mai.Di nuovo, gli occhi appaiono dietro la finestra: sono carboni ardenti, sono spilli conficcati nel tessuto stesso della realtà, sono squarci felini attraverso il pulviscolo notturno.Steve non è lì.Destra. Sinistra.Steve non è lì, ma ora gli occhi sono dentro la stanza.Steve non è lì, ma ora c’è un uomo al posto suo e Tony rimane seduto sulla sponda del letto, a guardarlo, ad osservarlo, a fissarlo. Il prurito al collo quasi ringhia, si fa insopportabile e se Tony ne avesse ancora la forza, porterebbe la mano alla sua altezza e si strapperebbe via la pelle con un unico, feroce gesto di sfida.Ma Steve non lì.C’è un uomo al posto suo.E’ alto, distinto, viso triangolare e occhi abbaglianti di una strana luminescenza rossastra. Emerge dall’ombra, la vezzeggia con un bacio ed un sussurro, ne fa una marsina di seta antracite aperta su un gilet borgogna, ornato di pomelli grigio scuro. Tiene la testa piegata con indolenza sulla spalla, così da scoprire la clavicola ben modellata, stretta dal collo montante e cinta con presa ferrea dalla cravatta inamidata, splendente di bianco virginale. Le brache di lino color crema sono chiuse al ginocchio da un cinturino di cuoio, inguainate in un paio di alti stivali in pelle marrone, ombreggiate dalla linea liquida del bastone da passeggio; l’uomo ne stringe il pomello ricurvo in argento, a guisa di rettile, picchiettando l’unghia affilata contro l’occhio dell’animale –Serpente? Drago?La corta frangia rosso-brunita nasconde appena le sopracciglia inarcate in un deliziato, sensuale divertimento, i riccioli ruggiscono e ondeggiano ai lati delle tempie, sopra le orecchie. Tony lo osserva e pensa ancora che Steve non è lì, ma destra e sinistra ticchetta l’orologio che l’uomo tiene distrattamente appeso alle dita, destra e sinistra e non pensa a nulla.Non pensa più.E' bianco.E' vuoto.E' riempito solo di quel color borgogna, della voce melliflua che lo culla e lo ammalia.«Mi senti?» chiede l’uomo e la voce nasconde un riso da dominatore, la bocca dalle labbra sottili si solleva a disegnare un arco saputo, soddisfatto, sulla mascella aristocratica.«Sì»«Mi obbedirai?» si avvicina e nasconde l’orologio nel taschino.Piega languidamente le spalle, in un inchino ricercato e studiato, per arrivare a sfiorargli la curva del mento a punta di dita e giocherellando con la barba ispida.«Sì»«Cosa sarai per me?» ora la voce carezzevole è il sibilo della spada sguainata, del metallo battuto dal martello rovente, latrato di cane rabbioso.«…Vendetta.»

 

 

 


 



 



 



 



 



 



 



 



 



 



 



 



 



 



 



 



 



 



 



 



 



 



 



 



 



0.5



EPILOGO



 


Diario.Feudo di Falsworth,  Aprile 20**

 Ho ripreso le forze.Il sangue dei pazienti mi ha rinvigorito.Il mondo è cambiato e allo stesso tempo non è accaduto nulla che potesse destare il mio interesse. Esiste solo una cosa in grado di tenermi vigile, tenermi vivo: la vendetta.Ho letto molto di lui, di loro.Devo colpire.Partirò oggi stesso.

 

Diario.

Manhattan,  Maggio 20**

 La notte li protegge, ma non sono consci del mio famelico osservare.Oh. Oh, fra tutte le cose, poi, mai avrei immaginato un simile risvolto. Non era nei piani, ma ora, ora…! Oh, sciocco, sciocco. Mi hai offerto tu stesso la vendetta, l’hai servita su di un piatto d’argento, accompagnata da un suadente calice colmo di sangue zuccherino. Suggella pure l’incontro clandestino, apice ed apoteosi di molteplici incontri parimenti clandestini.Abbeverati al suo respiro, finché puoi.L’ansito che ti sgorgherà dalla gola, nella quiete peccaminosa delle vostre stanze, non è che il preludio