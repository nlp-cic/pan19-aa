sfregando la guancia ghiacciata che una possibile spiegazione, per quanto assurda gli sembrasse, iniziò a farsi strada nella sua mente con prepotenza.

 

“No… devo essere impazzito per pensare una cosa del genere…” mormorò.

 

Per tutta risposta Gentarou gli accarezzò il volto ancora una volta nello stesso identico punto. Kengo sussultò di sorpresa a quel nuovo contatto.

 

“Ki… Kisaragi… sei tu…?”

 

“Sì… sono io… sono sempre stato qui” rispose lo spirito sorridendo malinconicamente appoggiando poi la testa nell’incavo del collo dell’altro ragazzo. Ormai poteva soltanto immaginare quanto dovesse essere calda quella pelle e ancora una volta realizzò quanto gli mancasse quel tipo di calore che solo Kengo era stato capace di donargli.

 

In preda ad un’inspiegabile terrore che quello strano gelo se ne andasse, Kengo si ritrovò ad abbracciare il nulla come un disperato, cercando di catturare quella presenza tra le sue braccia. Per quanto fino a poco prima gli fosse sembrata un’idea folle adesso era certo cosa fosse.

 

“Sì, sei tu… razza d’idiota!”

 

Gentarou si portò una mano al petto, se lì ci fosse stato ancora un cuore avrebbe preso a battere in modo incontrollato, gli aveva sempre fatto quell’effetto il tono con cui l’altro lo chiamava  “idiota”. Quel tono misto di rimprovero e preoccupazione che usava con lui e nessun altro.

 

“Sì… ma non sono un’idiota!” rispose con finta rabbia, sorridendo tristemente.

“Sì… ma non sono un’idiota” ripeté poco dopo Kengo, sorridendo appena, immaginando che l’altro, se fosse stato ancora vivo, gli avrebbe risposto esattamente con quelle parole. Quante volte in passato lo aveva sentito pronunciare, ridendo, quelle cinque parole e mai avrebbe immaginato gli sarebbero mancate tanto da desiderare di morire. In quel momento, il pensiero che l’unico posto in cui avrebbe potuto ascoltare ancora una volta la voce della persona che più aveva amato erano i suoi ricordi, gli sembrò così doloroso da essere quasi insopportabile. Non avrebbe mai più visto sorridere Kisaragi. Non avrebbe mai più potuto vivere per il resto della vita al suo fianco. Si ritrovò a prendere a pugni il materasso nel bel mezzo di un pianto incontrollato.

“Sì che lo sei, dannazione! Sei… sei il più grande idiota mai esistito! Soltanto uno stupido poteva morire in quel modo… vorrei tanto sapere a cosa stavi pensando mentre lasciavi che quella testa di cazzo ti uccidesse! Credevi… credevi che saremmo stati bene anche senza di te?”

Gentarou sospirò profondamente prima di rispondersi mentalmente.

“Ogni giorno guardandovi da lontano ho pensato a cosa mi ero lasciato indietro… e rimpiango profondamente ciò che ho fatto, ma in quel momento mi sembrava l’unica soluzione possibile. Vorrei poter tornare indietro. Vorrei poter vivere con te per sempre, diventare vecchi assieme. Vorrei che tu potessi sentirmi così sapresti che  neanche la morte è riuscita a tenermi lontano da te…”

I suoi pensieri vennero interrotti da Kengo che, calmatosi momentaneamente, riprese a parlare.

“O forse l’unico stupido qui sono io… pensavo avessimo ancora così tanto tempo davanti… continuavo a rimandare, giorno dopo giorno… ed alla fine non sono mai riuscito a dirti chiaramente che io… io… io ti amavo, Kisaragi… e ti amo ancora. Quello che è successo tra noi non l’ho mai visto come un gioco e non sai cosa darei per poter tornare indietro e dirtelo. Se fosse possibile, vorrei essere io per una volta quello che fa felice te, e non il contrario…” un nuovo singhiozzo, più forte dei precedenti, lo scosse causandogli un violento colpo di tosse.

“Lo ero..” Gentarou lo abbracciò sempre più stretto “il giorno che sono morto ero felice…lo ero davvero tanto.. eri e sei la cosa migliore che mi sia mai capitata…”.

Pensandoci adesso si rese conto che aveva iniziato ad essere un po’ più felice del normale sin dal giorno del loro primissimo incontro, per ritrovarsi poi completamente su di giri quando Kengo aveva accettato la sua amicizia ed infine sorrise ricordando di come avesse rischiato un attacco di cuore quando, poche sere prima della sua morte, si erano scambiati il loro primo bacio.

“Sai, Kisaragi…  all’inizio non potevo sopportarti… tu e tutto il maledetto casino che ti portavi appresso ovunque andassi, qualsiasi cosa facessi, ma poi, poco alla volta, tutto quel rumore per me è diventato così indispensabile che spesso, camminando senza pensare, mi ritrovavo sulla porta di casa tua… e il bello è che ci restavo delle ore, indeciso se suonare o meno quel campanello che pareva quasi volesse sfidarmi…” sorrise amaramente ripensando a quanto stupido era stato “ma tu questo non puoi saperlo, perché io quel campanello non l’ho mai suonato. Se solo fossi riuscito ad essere onesto con me stesso ammettendo subito quelli che erano i miei sentimenti, se tu avessi saputo quanto io avessi bisogno di te realmente, forse tutto sarebbe andato diversamente… probabilmente adesso staremmo litigando da qualche parte per i motivi più stupidi, ma almeno saremmo ancora assieme… la mia non è più vita, non senza di te.”

“Non ero così rumoroso come dici!” un altro sorriso malinconico ed un altro impercepibile abbraccio “era il mio modo per farti sapere che c’