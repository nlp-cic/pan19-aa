per quello di Sif, ma evitava di esprimere il suo turbamento interiore perché era un essere di natura cortese ed educata.

E così, senza sapersi fornire una spiegazione, si ritrovava in mezzo a Volstagg e Hogun, con una schiera di cinghiali davanti a sé ed una scorta più o meno illimitata di birra.

- Alla salute di Lady Sif! – ruggì il Padre degli Dei brandendo il suo boccale come uno scettro.

I presenti lo imitarono e Loki si preparò all’inizio della tortura, mentre la festeggiata rideva piuttosto sguaiatamente seduta sulle ginocchia del possente Thor.

 

Quindici boccali dopo era un miracolo che il banchetto non fosse sfociato in un’orgia. Nel putiferio generale Loki ridacchiava, più simile a qualcuno in preda ad una crisi isterica che ad un ubriaco. Aveva tentato di spintonare e di affibbiare amichevoli pacche ai suoi vicini, ma con ogni probabilità questi erano troppo sbronzi per rendersene conto.

La situazione non sarebbe potuta peggiorare ulteriormente, questo era l’innocente pensiero di Loki.

Invece peggiorò.

Il possente Thor, facendo sfoggio di grande equilibrio, di alzò di scatto e, sbattendo per terra il suo boccale di birra, annunciò che Lady Sif andava festeggiata come si deve.

Incitò i suoi a seguirlo e insieme abbandonarono la sala per dirigersi verso gli appartamenti regi.

Loki elaborò mentalmente una lista di cose che suo fratello avrebbe potuto fare, che però comprendeva solamente bere altra birra e fare la lotta. Mentre tentava di decidere quale potesse essere l’opzione meno allettante, suo fratello esclamò: - Sif, dicci cosa vuoi fare e noi obbediremo! –

Per quanto Loki trovasse che il ruolo di dominatrice calzasse a pennello su Sif, non voleva essere coinvolto in niente che fosse scelto da lei – ed era abbastanza sicuro che non lo sarebbe stato perché il piano di una Sif ubriaca poteva coinvolgere soltanto due persone, fra le quali di sicuro non erano compresi né lui, né Fandral, né Hogun, né Volstagg.

- Non potrei essere più soddisfatta dei festeggiamenti ricevuti, vi chiedo solo di trascorrere la serata come più vi aggrada! – replicò la guerriera in uno slancio di altruismo o, a seconda delle ipotesi, d’inspiegabile timidezza, visto che la nota allusiva nelle sue parole era stata colta da tutti.

Quasi tutti.

Thor la fissò per un lungo istante con aria molto ammirata, poi annuì convinto, mentre un enorme sorriso – un po’ ebete – gli si dipingeva sul volto.

- Questo ti fa davvero onore, Sif! – commentò con trasporto – Non avrei mai voluto ammetterlo di fronte ai nostri ospiti, ma comincio ad avvertire una certa stanchezza. –

Loki ebbe il primo shock genuino – gli altri erano stati solo moti di ribrezzo – della serata: suo fratello non era mai stanco dopo un’ubriacatura. Suo fratello si sbronzava, faceva baldoria, si preoccupava che la sbornia non gli passasse, tentava di fare a botte con chiunque fosse a meno di dieci metri da lui, per ogni evenienza beveva un altro po’ e poi, quando albeggiava, poteva anche darsi che decidesse di dormire, altrimenti il rito si ripeteva per qualche altra ora fino a che Thor non rimaneva solo – probabilmente l’unica occasione in cui i suoi seguaci sceglievano volontariamente di abbandonarlo – e senza nessuno con cui fare a botte.

Invece quella sera era stanco.

Sif gli lanciò un’occhiata che esprimeva tutto il suo sconvolgimento interiore, aprì la bocca, la richiuse, abbozzò un sorriso e non riuscì a proferir parola.

- Io allora vi saluto, amici. – concluse il possente, che evidentemente aveva parecchia fretta, lanciando a Loki uno sguardo d’intesa il cui significato era all’incirca “quando utilizzo la prima persona singolare tu sai benissimo che intendo quella plurale”.

Più volte il povero emarginato si era interrogato sul senso di quella premura che il fratello era solito riservargli: desiderava cavarlo d’impaccio perché era d’animo caritatevole e sapeva che lasciarlo solo con gli altri sarebbe stato meschino o era solo troppo abituato alla presenza costante che lo aveva seguito ovunque andasse durante l’infanzia e l’adolescenza?

Fatto sta che Loki lanciò agli altri uno muto cenno di saluto, lasciando scivolare lo sguardo sul volto sconsolato di Sif, e s’incamminò dietro al fratello.

- Stanco? Eppure il tuo comportamento è troppo dignitoso perché tu possa essere realmente ubriaco. – commentò mentre percorrevano a passo spedito i corridoi del palazzo.

- Infatti. – si limitò a replicare Thor.

S’infilò fulmineo nelle cucine, sottrasse una grossa botte di birra con la stessa barbara grazia con cui avrebbe potuto salvare una fanciulla in difficoltà minacciata da un temibile drago e la sollevò senza il minimo sforzo.

- Hai intenzione di berla? – chiese  il fratello, nonostante la risposta fosse più che ovvia.

Thor ignorò con nonchalance la domanda, proseguì fino ai suoi alloggi con la botte sottobraccio ed entrò senza troppe cerimonie.

Resosi conto che Loki l’aveva abbandonato per andare nelle sue stanze, si precipitò fuori, lo raggiunse, gli afferrò un braccio e lo trascinò con sé.

- Devo assistere al consolidamento della tua sbronza? – chiesi questi, combattuto tra l’essere scettico, infastidito o stupito.

- Esattamente. –

E così, senza una spiegazione, l’algido Loki si ritrovò seduto sul pavimento ricoperto di pelli mentre suo fratello