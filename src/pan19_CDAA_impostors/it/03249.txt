: la giornata non è stata inclemente. La notte sarà mansueta. 

 

Ha raccolto le sue cose dentro una borsa di tela.  Leia l’ha avvertita: “Fermarsi là con il Primo Ordine alle calcagna è un’imprudenza”.  Tende le orecchie; il metallo si espande, rilasciando il tepore. 


Fuori, piccoli predatori scavano tane nella sabbia. 


Ogni tanto, le sembra di sentire passi di soldati che vengono a strapparla dal suo torpore. Un’ultima volta- una soltanto.

 C’è una piccola luna, sopra di lei. Dormire un’ultima volta in quel candore, solo per stanotte. Bagnarsi nel silenzio, nell’innocenza, per guarire. Prima che torni domani.

Prompt: In the End, Linkin Park

Time is a valuable thing Watch it fly by as the pendulum swings

 

 

Deserta: di notte, l’infermeria è il luogo più desolato dell’universo. Il suo letto è circondato da una tenda biancastra, montata su un bastone di ferro. Hanno spento le luci ma c’è ancora qualcosa di acceso, oltre la tenda. Il bianco è doloroso. La luce è dolorosa. Spegnete tutto.

 


La nave sta solcando un banco di asteroidi; ogni tanto, il motore sembra ingolfarsi e qualcosa scricchiola sotto il pavimento.



La vibrazione fa oscillare la tenda e i suoi piccoli ganci di metallo.


Non c’è un millimetro della sua carne che non gli faccia male. Il bianco della tenda, il cigolare degli anelli, quella luce: tutto sollecita in lui un’infinita nausea. 

 

“Che ore sono?”

Il droide accanto a lui si attiva con un sibilo. “Mezzanotte, Lord Ren”.

Prompt: Comatose, Skillet

I'm asleep and all I dream of Is waking to you 

Non può essere più tardi di mezzanotte. Il visore che trasmette ininterrottamente i dati della sala centrale è spento. Il suo viso è là dentro, nel riflesso dei cristalli. Si guarda intorno, disorientata. Sembrava così reale…

La coperta è scivolata ai suoi piedi. Si china per raccoglierla; mentre si rialza, avverte una fitta alla schiena.

 

Per un attimo, prima di tornare a reclinarsi sulla poltrona, fissa lo schermo. Stavo sognando. Stavo sognando di guardare nello schermo: ero quella di sempre.  La Leia di sempre, con quella ridicola pettinatura.

C’era anche lui, proprio qui. Com’era vicino. C’eravamo tutti e due, sì. Guardavamo dentro lo schermo.

 Allunga la mano verso il quadrante. È scuro, ma anche nella penombra della stanza riesce a vedersi bene: sola, stanca. Piena di rughe.

 

Prompt: Why do you love me?, Garbage

"I am rotten to my core if they're to be believed So what if I'm no baby bird hanging upon your every word?"

 

 

 

Il terminale è acceso. Il datapad, aperto davanti a Hux. La luce del visore illumina solo quel tanto che basta a distinguere i contorni della scrivania. Dietro di lui c’è una finestra, l’unica cosa ampia in quella stanza. Ma è stato lui stesso a sceglierla: gli spazi ristretti lo aiutano a pensare.  Resta molto, da fare. La sciagurata iniziativa di Ren necessita giustificazioni, agli occhi dell’apparato. Del resto, la distruzione delle basi ribelli porrà in secondo piano la perdita di una struttura operativa da milioni e milioni di crediti.

 

Il Leader Snoke ha reagito esattamente come mi aspettavo. Una chioccia che richiude le ali sul suo pulcino. Fintanto che non potrò farne a meno, pensa. 


          (See the end of the chapter for  notes.)
          

"Everyone's got their chains to break Holdin' you"

 

 La casa è piccola come una conchiglia; la porta è arrotondata. C’è un uomo sulla soglia. Alza lo sguardo; dietro all’uomo, nel sole, c’è suo padre. È avvolto in un caftano di tela color sabbia. Le maniche sono larghe. Sventolano. Gli ha portato qualcosa. Ma suo padre non gli sorride; i suoi occhi sono fissi sulla schiena dello straniero.  

Sua madre è seduta con una ciotola fra le gambe; sta strizzando il riso. Lui si volta a guardarla: gli occhi di sua madre, per un attimo, brillano. È il sole, pensa. Guarda suo padre e poi, ancora, sua madre. Anche lei ha gli occhi spenti, adesso. L’uomo lo prende per il braccio e lo trascina via.


Perché?


 


- Comunichi al Generale che il ragazzo, Finn, si è svegliato dal coma.


Prompt: The Best of You, Foo Fighters

Prompt: Leave Me, Imagine Dragons

Leave me, leave me, I'm shut it all down
You've got a tendency to bring a man down

 

 

 

L’acqua gocciola sul ventre. Scivola nel solco dell’inguine e si perde lungo le cosce.
Il Capitano osserva i suoi lunghi piedi, divaricati sul fondo della doccia.

Le stille che cadono dall’erogatore percorrono circa due metri, per raggiungere lo scolo.
Per una goccia d’acqua, è un’altezza considerevole.

 

Sospira, la fronte contro il muro ricoperto di condensa.
Rabbrividisce.


Le hanno raccontato di Lord Ren e di quel ribelle che si è introdotto nella base.
Le hanno raccontato