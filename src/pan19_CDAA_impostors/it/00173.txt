silenzio al quale, ormai, deve aver fatto l'abitudine.
“Tento di ricordare come sia dormire di lato, o a pancia in giù, sono cose che non ricordo più...” spiega con la sua voce macchiata di un'insolita malinconia.
Louis sgrana gli occhi e meccanicamente si alza di nuovo. Harry ha fatto tanto per lui che sente di doverlo ricambiare.
Stavolta senza alcun tentennamento, abbandona il quaderno, si avvicina al letto e si sdraia, col volto già completamente viola. Harry lo guarda stranito, ma non fa domande quando l'altro gli si sdraia accanto. Poi si sente afferrare, all'altezza dei fianchi, dove percepisce ancora il tatto, e “ma che caz...?” tenta senza concludere, perché repentinamente si ritrova girato di lato e sorretto in quella posizione dalle braccia toniche di Louis strette in vita, e dall'addome accostato alla sua schiena. Le gambe di Louis, Harry, non le sente perché non ha la percezione delle proprie, ma anche quelle, solide e muscolose, sono accanto alle sue paralizzate e poste come vuole il caso.
Respirano, prima velocemente poi sempre più piano. Si tranquillizzano a quelle azioni accadute così bruscamente.
Harry chiude gli occhi, allora, e fa un profondo respiro. “Grazie, Lou” sussurra felice per quella stupida posizione assunta da entrambi ed emozionato per quelle mani che lo stringono a sé.
Louis è agitato, ha agito come fosse una macchina, per sottrarsi alle emozioni che avrebbero potuto coinvolgerlo ma, quando sente il respiro di Harry rilassarsi e farsi cheto e quando percepisce la vicinanza a quel corpo che, benché mezzo sia assopito per sempre, ha la capacità di essere assolutamente perfetto ai suoi occhi, si abbandona ad esse e le vive.
Scopre improvvisamente che gli piace quella vicinanza al riccio, che è sempre stato curioso di toccarlo e che ora che lo sta facendo si sente appagato.
Prende un profondo respiro e chiude gli occhi anche lui, poi si avvicina. E quella presa solida e brusca diventa, prima che possa chiederlo, un abbraccio.
E Harry non lo allontana e Louis non è più imbarazzato. Louis lo abbraccia, cingendolo in petto e sostando le mani all'altezza del cuore, come fosse la cosa più naturale al mondo, come se fosse normale che accadesse, ora, per mantenere Harry in quella posizione.
E Harry è emozionato ma non più per quel ricordo che pensava di aver dimenticato, ma per il respiro di Louis sulla sua schiena curva e per metà spaccata.
Lo sente, addossato a lui così dolcemente, e si sente vivo. I suoi occhi commossi, prima per ciò che Louis gli ha concesso, senza il tempo di prepararsi, ora lo sono per un altro motivo: ha un amico. Si chiama Louis. E lo sta abbracciando senza alcuna intenzione di sparire, andarsene, abbandonarlo.
Così, ripete: “Grazie, Lou” e, in silenzio ringrazia chiunque sia stato ad avergli mandato quel meraviglioso angelo.
E lo sa che è merito di Nick. E lo sa che non lo ringrazierebbe di nulla, ma, forse, in un momento vivido come quello, ringrazierebbe anche una persona come Nick, che ha odiato tanto per non averlo amato a sufficienza.
“Sì, ma dovrai accontentarti di questo, Harry, perché non ho alcuna intenzione di provare a girarti a pancia in giù, non saprei come mettermi” esclama, imbarazzato, soffiandogli sul collo.
E Harry ride per il solletico, ma anche per l'immagine mentale che si ritrova a costruire: “Beh, io saprei dove metterti, Louis” risponde col suo tono basso e malizioso, ridacchiando quando Louis si muove semplicemente, agitandosi sul materasso, e borbottando maledizioni impacciate che non fanno altro che scatenare maggiormente il divertimento di Harry.



 

*

 
Un pomeriggio si ritrovano a parlare, sdraiati nella stessa posizione in cui Harry non sa più mettersi, ancora abbracciati senza più imbarazzi, e stanchi per aver studiato troppo. Stavolta, però, Louis si è posto davanti a lui e lo sorregge allo stesso modo, con l'unica differenza che lo sta facendo guardandolo negli occhi.
È Harry quello curioso che pone delle domande e Louis, quello gentile, che tenta di rispondergli.
“Perché ci tieni tanto a prendere un bel voto in Chimica?”
“Perché non posso permettermi nemmeno una F, sono il capitano della squadra di calcio e rischierei di essere messo in panchina. E poi perché anche un solo difetto, potrebbe giovarmi un posto all'Università”
“Vuoi andare lontano da qui?” gli chiede subito e Louis pensa che Harry sia preoccupato della sua risposta. Nega. “Voglio solo andare all'Università, tu no?” chiede, ma Harry non gli risponde, come sempre.
Perciò, spinto da quel silenzio, è Louis a domandare ancora: “Perché pensi che tutti vogliano abbandonarti?”
Harry si prende degli attimi, poi risponde: “Perché è questo che hanno fatto tutti”
“Vuol dire che non erano veri amici”
Harry lo guarda domandandosi se Louis si consideri come tale, ma non glielo chiede per paura, come sempre, della sua risposta. “Eppure lo sembravano, quando... quando funzionavano – e abbassa lo sguardo appena per indicarsi le gambe – ero sempre circondato da persone, mai solo. Ero ammirato, mi sentivo