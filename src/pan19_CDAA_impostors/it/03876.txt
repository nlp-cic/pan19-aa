idea.



I don't wanna hear about the bad blood anymore / I don't wanna hear you talk about it anymore.
(Bastille – Bad Blood)

È di sicuro una festa, quella al Natural History Museum di Londra; cioè, c’è buona musica, l’alcol non manca e le belle ragazze neppure ('La più carina me la sono beccata io, ah', si ritrova a pensare Mario con una punta di autocompiacimento). L’atmosfera, tra i giocatori e i dirigenti del Dortmund (più varie consorti), è decisamente più rilassata di quanto non fosse tre ore prima negli spogliatoi. Manca però la celebrazione: niente sana baldoria gioiosa, niente aria di trionfo o cose simili. Beh, ovvio: non ci sono buoni motivi per festeggiare, dato che hanno appena perso la Champions League. (E le stronzate in buona fede di Sebastian non hanno un minimo di fondamento: essere secondi fa schifo. Punto. ‘Vincere il cuore dei tifosi’ – parole testuali – non è un premio di consolazione accettabile. Non importa. Cioè, importa sì, ma ormai è fatta e Mario ha già capito che non è stata colpa di nessuno. A posto.)
C’è una strana malinconia che aleggia tra tutti loro, quasi fosse una commemorazione – è la loro ultima serata come BVB così formato: a Dortmund non ci saranno più feste di quel tipo, dato che la Bundesliga è finita e con lei la stagione, e che da luglio cambia tutto. Gli sembra di essere in un film americano, uno di quelli dove i liceali, prima della festa del diploma, si lasciano i rancori e gli attriti alle spalle e ricordano solo i bei momenti trascorsi insieme, perché, nel bene e nel male, quello è ormai passato e non tornerà più.
(Non ha bevuto tanto, solo abbastanza da avere i pensieri rallentati - riesce a separarli gli uni dagli altri in modo da renderli distinti. Quando Mario si accorge di questa metafora particolare, rabbrividisce: deve smetterla di guardare minchiate alla televisione, lo fanno regredire. E pensare che Marco ha cercato di redimerlo più volte, spegnendogli Disney Channel a tradimento.
“Sei serio, Götze? 'Quattro amiche e un paio di jeans'? Aspetta solo che lo riferisca a Lewa!”
Mario allontana bruscamente dalla testa il flash di Marco in tuta che gli strappa il telecomando di mano, ridendo, per poi nascondersi dietro al divano per evitare i suoi cazzotti. Non ci pensare, non ci pensare – la sua mano si stringe di più a quella di Ann-Kathrin, unico contatto con la realtà.)
In ogni caso, è una serata piacevole – contro ogni previsione: la malinconia non è tale da rendere la cosa deprimente, e la squadra si sta avvicinando di più, in questo momento difficile, anche attorno a lui. Mario non si aspettava questo tipo di trattamento, ad essere sincero; dopo che si è presentato negli spogliatoi – ha fatto la mossa giusta, rimediando almeno in parte all’errore iniziale – si comportano tutti come sempre, senza frecciatine né nulla. Anzi, appena pochi minuti prima, Roman lo ha stritolato tra le braccia con fare stranamente paterno – sarà l’alcol? – sollevandolo da terra.
(“Lo sapevo che non eri del tutto una merda, ragazzo!” ha tuonato, e Mario non è riuscito a trattenersi dal ridere, perché quando mai Roman si è comportato così, e quando mai l’ha chiamato “ragazzo”, e perché ci ha comunque azzeccato, Mario è una merda ma non del tutto, e anche se è una merda loro gli vogliono bene comunque e hanno rispettato la sua scelta e va tutto bene e andrà tutto bene e lui ha già fatto ammenda e quindi adesso va tutto bene.)
Anche con Ann-Kathrin va tutto bene; cioè, rimane gelosa – non appena nota uno sguardo in tralice da parte di qualche altra, si attacca alle sue labbra e non lo molla più; ma, ehi!, lui non ha mai detto che gli dispiacciano, tutte queste attenzioni – ma è stupenda stasera e fa pure delle battute di spirito, di tanto in tanto. Battute carine, leggere, che fanno sorridere tutti, non acide o dubbie come quella di Marco proprio su di lei.
(Mario ha ovviamente notato la nota aspra che gli incrinava la voce, quando l’ha detto; non gli è neppure sfuggita l’occhiata di panico che gli ha lanciato subito dopo, ma è stato molto più semplice buttarla sul ridere, che fare domande a cui non è sicuro di volere delle risposte. Poi così aveva fatto sorridere ancora Marco e non c’è niente meglio di Marco che sorride, sereno.)
A proposito di Marco, dove diavolo si è cacciato? L’ultima volta che l’ha visto gli sembra di ricordare che fosse al bancone, con un drink in mano, a parlottare con Mats; ora che ci pensa, aveva l’aria di uno a cui hanno appena detto che giocare a calcio è diventato illegale. (Ma che cazzo di metafora è, questa? Ogni tanto il suo ordine di priorità – sballato – sul mondo affiora e gli fa fare strani pensieri.)
Basta, ha bisogno di alzarsi e fare due passi, per schiarirsi un po’ le idee (non può