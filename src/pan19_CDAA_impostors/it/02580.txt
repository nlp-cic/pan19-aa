chiamarlo solo quando non sapeva a chi altro rivolgersi.
“Temo di dover insistere signore, sembra davvero importante” insistette allora Jarvis.
Tony sbuffò. “Si?”’chiese quindi, premendo il pulsante di risposta del suo StarkPhone.
“Stark, mi serve che tu venga immediatamente in Norvegia. Prendi il primo volo disponibile,o vola col tuo aereo privato, non mi interessa. Ti voglio qui immediatamente” la voce di Fury era tesa e
preoccupata, ma nonostante ciò Tony storse il viso.
“ Direttore,sai che non mi piace che mi si parli così. Che fine hanno fatto le buone maniere?” chiese corrugando la fronte.
“Stark, è importante.”
“Oh immagino di si. Cosa abbiamo questa volta? Narcotrafficanti travestiti da babbuini? Donne che assorbono energia vitale da poveri uomini ignari? Psicopatici assassini che ti leggono nella
mente?”
“Stark, abbiamo trovato Rogers”
Tony smise immediatamente di fare ciò che stava facendo. Poggiò con delicatezza infinita i palmi
delle mani sul piano da lavoro,respirando a fatica. Il cuore sembrava volergli uscire dal petto e il
cervello era andato in tilt, mentre i suoi occhi schizzavano frenetici da un’armatura all’altra, calcolando quella che sarebbe stata più adatta e più veloce ad arrivare in Norvegia.
“E’ vivo?” chiese solo, mentre mille pensieri cominciavano a ronzargli per la testa.
“È congelato” fu la fredda risposta di Fury, in tutti i sensi.
Tony chiuse la comunicazione e si alzò di scatto,stringendo forte la mascella. E così lo avevano trovato. Suo padre aveva dedicato una vita intera alla ricerca di quell’uomo, da quando ormai settant’anni fa era stato dato per disperso nell’Artico, dopo aver dirottato l’aereo sul quale si trovava per evitare che quello si schiantasse sulla città di New York, dopo una battaglia col Teschio Rosso. Eppure il grande Howard Stark non era mai riuscito a trovare Steve Rogers. Si chiese se
lo SHIELD avesse mai smesso di cercarlo, e fu certo della risposta ancor prima di formulare la
domanda. Chi avrebbe smesso mai di cercare il grande Captain America, la leggenda, l’uomo che suo padre amava come non aveva mai amato suo figlio e che sicuramente lo avrebbe preferito a quello? Tony si diede dello stupido e dell’immaturo. Come poteva essere geloso di qualcuno morto settant’anni prima?! Semplice, quel qualcuno probabilmente non era morto.
E Tony sentì il bisogno viscerale di dover controllare. Il bisogno di mettere una pietra sopra
al suo passato per godersi quel roseo presente. Il bisogno di accertarsi che Captain America fosse morto. Stavolta per sempre.

*
Il vento sferzava gelido e cattivo sul viso di Tony, che aveva appena tolto l’armatura e ora si addentrava nell’immensa base artica dello SHIELD. Ad attenderlo all’ingresso, con il solito completo blu e un cappotto pesante che fasciava il suo corpo minuto, c’era l’agente Phil Coulson.
< Signor Stark> lo salutò questo. Sembrava nervoso e questo mise Tony sull’attenti: non aveva mai visto l’agente Coulson nervoso. Tony quindi non rispose, facendo solo un segno del capo in un accenno di saluto. Seguì l’agente all’interno e sospirò, mentre l’ascensore che avevano preso scendeva in un punto indefinito di quell’enorme base. Mentalmente Tony si chiese quanto fosse grande quell’edificio, ma non ebbe il tempo di realizzarlo, perché le porte dell’ascensore si aprirono fino a mostrare un’enorme sala bianca e anonima, in cui diversi agenti e dottori dello SHIELD lavoravano con frenesia, incapaci di restare immobili e professionali come al solito. Al centro della sala, era posizionato un enorme blocco di ghiaccio,accanto al quale c’era il comandante Fury e l’agente speciale Maria Hill. Quest’ultima alzò lo sguardo e lo posizionò su Tony, facendo un segno impercettibile a Fury, il quale si girò di scatto, storcendo per un attimo il viso, probabilmente a causa dell’espressione indecifrabile che ritrovò sul volto di Tony.
< Stark.> lo salutò quindi il Comandante facendogli un cenno in direzione del blocco di ghiaccio.
Nonostante il freddo che regnava in quella sala, Tony sentì i palmi delle mani sudare. Si avvicinò con circospezione al blocco di ghiaccio, rimanendo pietrificato nel momento in cui i suoi occhi si depositarono su quest’ultimo.
Il capitano Steve Rogers era esattamente come Tony l’aveva immaginato. Certo, in realtà aveva già visto delle sue foto e delle pellicole che suo padre conservava gelosamente nel suo laboratorio, eppure la vista di quell’uomo immenso, completamente immobile avvolto nel ghiaccio, lo stupì ugualmente. Non poteva avere più di trent’anni, la sua pelle era perfetta e il suo viso sembrava disegnato. Tony si concesse qualche minuto per osservare in religioso silenzio il suo corpo perfetto e muscoloso, le sue mani strette a pugno alla fine di due braccia possenti abbandonate lungo i fianchi e il suo viso, ancora il suo viso, con la mascella dura ma allo stesso tempo delicata, perfetta, e le sue ciglia bionde che coprivano due occhi che, Tony lo sapeva, erano azzurri come il mare d’estate. I suoi capelli corti erano tirati all’indietro, completamente composti, non fosse stato per