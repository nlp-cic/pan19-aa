criminali con più prontezza. Ti rende il lavoro un po' più facile. Solo un po'.

State inseguendo un bastardo ostinato e lui si infila in un quartiere piuttosto isolato. Scatti in avanti, distanziando velocemente Tsunemori e Hinakawa. 

“Ginoza-san! Faccia attenzione!” senti Tsunemori gridarti dietro ma ormai sei già parecchio avanti. Ti arrampichi su una scala antincendio che corre lungo le pareti dei vecchi edifici, continuando a tenere d'occhio l'obbiettivo. Sei ancora troppo lontano per poterlo eliminare senza intoppi. Salti giù atterrando giusto dietro di lui ma sei più rumoroso del previsto. Si gira di scatto, assesta un colpo ben mirato al tuo addome. Fa male e sei costretto a piegarti in due. Uno scintillio: ha un coltello. Eviti il fendente appena in tempo. Il criminale affonda di nuovo la lama, i suoi occhi infuriati e selvaggi. Cerchi di difenderti, i tuoi movimenti calcolati dovrebbero avere la meglio sui suoi colpi alla cieca. Nonostante tutto, ti accoltella la spalla, quella buona. Ignori il dolore, stringi i denti ed estrai la lama, la getti lontano. Il criminale si sente messo all'angolo, inizia a correre. Impugnando il Dominator nella tua mano metallica, senti Tsunemori arrivare alle tue spalle. Ignori qualsiasi cosa ti stia urlando e premi il grilletto. Il quoziente di criminalità è oltre il trecento, la modalità Lethal Eliminator disintegra il corpo dell'uomo. 

“Ginoza!”

Ti volti, incontrando il volto di Tsunemori. Lei aggrotta le sopracciglia, il suo sguardo si indurisce. Sei ricoperto di sangue, tuo e del criminale. 

“Non lasciare più indietro la tua squadra così! Sapevi quanto fosse pericoloso!”

Aggrotti le sopracciglia, onestamente confuso: “Certo. Per questo me ne sono occupato senza metterla in difficoltà—”

“Ginoza-san, si ricordi con chi sta parlando.”

Tsunemori sembra davvero arrabbiata con te ed era da un po' che non succedeva. Prima che tu possa rimuginare sulla cosa lei sospira e si volta, dichiara l'operazione completata e comunica alla seconda squadra con a capo Shimotsuki di ritornare al punto d'incontro. 

La segui silenziosamente, ignorando gli sguardi preoccupati di Hinakawa. 

È solo molto più tardi che ti rivolge la parola, quando per chissà quale dannato scherzo del destino siete rimasti entrambi per il turno di notte in ufficio, Sugo sparito chissà dove. 

“Ginoza-san” la sua voce ti fa ridestare dallo stato semi assonato in cui sei caduto a furia di scorrere tutti i rapporti. 

“Sì?”

Non ti risponde subito. Smette di battere lettere sulla tastiera e si gira a guardarti, i suoi occhi sono seri, assottigliati dalla preoccupazione.

“Ti prego, fa attenzione sul campo.”

Istintivamente porti la mano alla spalla accoltellata, ricoperta di bende sotto il completo. Fortunatamente, la ferita non era stata troppo profonda. 

“È stata solo una piccola svista.”

“Non è questo il punto Ginoza-san.” Tsunemori sospira, abbassa lo sguardo. Sembra stanca. “Quando ti lanci senza il minimo riguardo per te stesso nel pericolo io...”

Non sembra che voglia finire la frase. Ma ha quello sguardo negli occhi. Sta guardando lontano, al passato, oltre i grattacieli. E tu capisci.

“Ti chiedo scusa. Ma so badare a me stesso.” Ti mordi il labbro, dibatti con te stesso e poi aggiungi: “Lo sai, non sono come lui.”

“Lo so.” Dice, sorride tristemente. “Comunque, se ti perdessi Ginoza-san non so come potrei farmene una ragione.”

Ce la faresti, ce l'hai fatta sempre, è ciò che pensi e non dici. Sai che non ama questa parte di sé. 

“Farò del mio meglio.”

Le offri un sorriso che vuole essere incoraggiante. Lei ridacchia. 

“Non chiedo altro.”

 



****

 

Ti chiedi che cosa la leghi veramente a te. Fiducia e rispetto, certo. Sono almeno tre anni che lavorate insieme e ne avete viste tante. Pacche sulle spalle e sguardi d'intesa e schiene premute l'una contro l'altra sono cose reali che vanno tutte aggiunte all'intruglio di ingredienti che costruisce il vostro legame. 

Eppure.

Eppure.

Il sentimento che sia una fantasma a incollare tutto insieme, che occupi lo spazio lasciato dalla distanza rispettosa a cui ti mantieni da lei, seduto tra di voi quando bevete assieme e condividete una sigaretta— non sai come scrollartelo di dosso. 

Dopotutto, sei sempre stato perseguitato dai fantasmi. Tuo padre e tua madre e Sasayama. C'era sempre un qualche fantasma, pronto a chiudere le sue fredde mani attorno al tuo cuore, insinuarsi nella tua ombra e seguirti dappertutto, a intromettersi ingombrante in tutte le tue relazioni. Sai che è colpa tua; in fondo un fantasma è lì perché qualcuno vuole vederlo. 

Pensi a Kogami, e come anche lui sia diventato un fantasma ed era stato bello per un po', credere che non sarebbe successo. Non facile, perché la consapevolezza era sempre stata lì. Ma era più piacevole e facile ignorare la voce che gli ricordava quella costante della sua vita durante le pigre mattinate passate avvolti nelle lenzuola, braccia e gambe e pelle e dita tra i capelli, durante chiacchierate infinite, le sere dei turni di notte e le mani che si sfioravano. Era stato