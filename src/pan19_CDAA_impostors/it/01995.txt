era un piede ben piazzato sul suo volto meraviglioso.

«Romanito, smettila di schiacciare Francis!» le parole di Antonio giunsero ben chiare alle sue orecchie, sebbene il dolore mandava onde pulsanti su per il cervello.

«Ve~ fratellone, come sei bello vestito da contadinella!».

 

Francia vagava solitario per le strade della città londinese, le mani in tasca e lo sguardo affranto perso nell'immensità del cielo blu punteggiato di stelle. La via lattea era meravigliosamente luminosa quella sera, che strano. Come dei piccoli diamanti, gli astri rischiaravano il telo blu notte, quella coperta intrisa di profumi cittadini che inglobava il mondo intero in un vuoto senza fine.

Oh, com'era romantica la sua mente, si compiacque tra sé e sé, pur mantenendo uno sguardo impassibile verso la folla di persone che lo circondava. No, un secondo, non era una folla, era una graziosa ragazza vestita da contadinella che gli stava correndo in contro.

Oh che leggiadra fanciulla, sì mia bella, vieni qui, vieni da Francis!

Tese le braccia pronto ad accogliere la moretta dai capelli corti quando, in modo del tutto imprevedibile, questa prese uno slancio e con un salto fin troppo agile, un salto in effetti decisamente inumano, gli andò incontro il piede scalzo di quella giovane bellezza mediterranea con una lentezza esasperante, come al rallentatore, finché, giunto a destinazione, non gli disintegrò il setto nasale.

In sottofondo si sentiva un “olè” deliziato, del profumo di ottima pasta al pesto e uno strano rumore ritmico molto simile a quello che produce una mano su un pene in erezione.

Che strana città era Londra.

 

«Vedo la gente... nuda» bisbigliò Francis al nulla o a qualcuno, non riusciva bene a distinguere chi fosse cosa, ma ad essere sincero non sapeva neanche quali fossero i concetti di chi e cosa. Sapeva solo che la sua testa era leggera e che il mondo era un posto meraviglioso.

«Je t'aime» continuò Francis accarezzando con dolcezza una lampada posta vicino al letto morbido e profumato di pulito su cui, si rese conto all'improvviso, era disteso.

«È come panna» sussurrò toccando le lenzuola bianche e fresche del suo giaciglio, e iniziando a muovere il bacino in su e in giù per saggiare la morbidezza di quell'antro caldo.

«Wow... sembra Arthùr...».

Spagna osservava Francis parlare da solo con un po' di apprensione, le braccia strette al petto e uno sguardo che oscillava tra il preoccupato e il divertito «Venezito... tu sei sicuro che gli abbiamo dato del semplice antidolorifico?».

Feliciano rivolse ad Antonio la sua classica espressione serena ed innocente, in effetti i due avevano un sorriso molto simile, e rispose con limpidità «vado a fare il caffè!».

 


* 


 

La situazione con Inghilterra stava diventando decisamente più dolorosa di quanto si aspettasse. Non era concepibile quella relazione inesistente, non era concepibile avere la faccia tumefatta per colpa di un fratellino riottoso all'amore francese e di uno stupido consiglio spagnolo.

Come diceva quel famoso detto italiano? “Chi fa da sé, fa per tre”. Bah, in genere non ascoltava mai i consigli popolari della penisola a forma di stivale, tra l'altro uno stivale davvero alla moda, non ci aveva mai pensato, ma questa volta avrebbe fatto un'eccezione alla regola.

Era inutile dare retta alle parole di Antonio e Gilbert, bé ad essere sinceri Gil non aveva parlato poi molto, ma comunque entrambi rasentavano il “meno infinito” nella scala delle utilità. Doveva mettersi d'impegno e fare di testa propria, nessuno sapeva conquistare una principessa meglio di lui, nessuno! Perciò era ora di andare a rispolverare il vecchio manuale di “Conquista la Patata- solo per palati raffinati” e iniziare a creare uno dei suoi preziosi manicaretti. Subito dopo un buon pasto, si sarebbe messo all'opera per conquistare il suo Angleterre.

 


*


 

Ovviamente lo scopo di ogni buon piano ben progettato è di fallire miseramente. Almeno era quella l'unica spiegazione plausibile che era riuscito a darsi Francis, perché non era possibile che dopo ore di preparativi, di ringhi isterici contro la propria meravigliosa cucina, di telefonate mezze singhiozzanti fatte ai suoi amici per avere un po' di aiuto nell'arredare al modo giusto il balcone di casa, di scelta d'abiti e ricerca di vini pregiati, tutto andasse così elegantemente a puttane.

Francis fissava ringhiante Alfred seduto comodamente sul divano vicino ad un ubriaco Arthur che continuava a parlare da solo con fate e folletti immaginari.

Aveva provato a dire ad America di andarsene, di lasciarli soli, che quella serata era per due e non per tre, ma Jones, caparbio, si era intestardito dicendo che non era giusto privarli della sua presenza a cena.

Per l'amor del cielo, nel suo essere invadente e arrogante aveva avuto una certa dolcezza, difatti aveva detto “anche io voglio mangiare i manicaretti di Francis”, ricordandogli tanto i tempi passati, ma ciò non toglieva che era decisamente fuori luogo quell'atteggiamento infantile e del tutto privo di tatto. «EHI! FRANCIS! NON MI PIACE QUESTA COSA, VOGLIO UNA COCA!».

L'urlo di Alfred fu per il francese come il rigare delle unghie sulla lavagna. Preferire della volgare Coca-Cola a dell'ottimo vino era come violentare il buon gusto