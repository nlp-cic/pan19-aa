di un po’ d’acqua, di andare in bagno... di qualsiasi cosa, meglio che tu lo dica adesso».
«Sono a posto», disse lei e aspettò.


«Dai un’occhiata allo specchio e dimmi cosa ne pensi», disse Daryl, mentre finiva di applicare lo stencil.
Aveva seguito esattamente le sue istruzioni. Due rondini che volavano in direzioni opposte. Beth aveva deciso di farsele tatuare sulla spalla sinistra, perciò era lì che Daryl aveva applicato lo stencil. Si trattava solo di linee e qualche altro tratto, sui quali poi lui avrebbe applicato i colori e degli effetti, ma era sufficiente per farsi un’idea di come sarebbe stato il risultato.
«Se lo vuoi più grande o più piccolo», disse lui, osservandola ispezionare il disegno. «O se hai cambiato idea sul posto... posso modificarlo».
«No, è fantastico». Beth si voltò per averlo di fronte. «Mi piace lì».
«Va bene. Siediti, allora. Petto contro lo schienale della sedia».
Beth fece come le aveva chiesto, ma nel preciso istante in cui udì il ronzio dell’ago, trattenne il respiro e avvinghiò le braccia intorno allo schienale della sedia.
«Prova a rilassarti», lo sentì dire. «Va meglio se non si è tesi».
Beth si limitò ad annuire; non era sicura di poter fare altro. Poi percepì il tocco di Daryl sulla pelle e provò a prestare attenzione soltanto alle sue dita, piuttosto che al ronzio della macchinetta. Ma quando l’ago entrò in contatto con il suo corpo, chiuse gli occhi e di nuovo trattenne il respiro.
«Come mai le rondini?», chiese Daryl e Beth aprì gli occhi.
«Cosa?».
«Il tuo tatuaggio. Perché due rondini?».
Sapeva cosa stava facendo. Stava tentando di distrarla facendola parlare, in questo modo non sarebbe stata troppo concentrata sul dolore. Che a essere onesti era sopportabile. Non faceva male nemmeno la metà di quello che aveva creduto, ma in fondo... aveva appena cominciato.
«Ti piace andare in barca?», chiese lui e Beth lo ringraziò silenziosamente.
«Non saprei come rispondere, non sono mai andata in barca».
«Allora perché?».
E così Beth gli spiegò il motivo. Gli disse che la rondine non simboleggiava soltanto le esperienze dei marinai in mare. Spiegò che era il simbolo della divinità dell’amore, Afrodite; che era l’animale totem per le madri addolorate perché rappresentava tutti i bambini che erano morti alla nascita. Gli disse che la rondine incarnava anche la speranza e la fertilità.
«Alcune persone considerano la rondine un simbolo di sacrificio e rinascita, ed è ciò che ci vedo io... un nuovo inizio. Mi piace anche come alcuni associno la rondine alla forza e alla velocità».
«Quindi le due rondini rappresentano per te la possibilità di un nuovo inizio e la forza?».
«Sì. É esattamente ciò... ciò che intendevo. Ciò che simboleggiano».
«Non male... Non sapevo della roba sulla forza, è interessante».
Beth sorrise e appoggiò la fronte contro la superficie imbottita della sedia.
«Molto più di una farfalla?», chiese lei e lo sentì sbuffare.
«Decisamente», si limitò a rispondere.
Beth aveva immaginato che una volta soddisfatta la sua curiosità sul significato delle due rondini Daryl avrebbe lasciato cadere nuovamente il silenzio, con sua grande sorpresa invece andò avanti a raccontarle la storia del suo primo tatuaggio (il demone e l’angelo sulla scapola). Dopo di che, le cose tra loro presero semplicemente a scorrere. Si raccontarono a vicenda di come entrambi non fossero originari della California e di come fossero finiti là; Beth apprese qualcosa su Merle Dixon, fratello maggiore di Daryl e suo partner in affari nel negozio, che si recava spesso a New York; Daryl apprese molto più di qualcosa a proposito dei fratelli di Beth, Maggie and Shawn; scoprirono anche di condividere una passione per l’arte (Beth e la sua attitudine per la musica; Daryl e il suo talento per il disegno).
«Okay», disse Daryl dopo quasi due ore. «É finito. Forza, dai un’occhiata allo specchio».
Attese che scendesse dalla sedia e la accompagnò fino a uno specchio a lunghezza intera.  La osservò attentamente, mentre Beth se ne stava impalata davanti alla superficie riflettente per qualche secondo prima di girarsi per ammirare il suo operato. Il tatuaggio delle due rondini era uno dei migliori lavori di Daryl ed era abbastanza orgoglioso del risultato, ma attendeva la reazione di Beth con un po’ di nervosismo. E con un po’ intendeva un sacco, solo che non lo avrebbe mai ammesso ad alta voce.
Poi Beth spalancò la bocca e la coprì velocemente con entrambe le mani, continuando a fissare le due rondini variopinte sulla spalla.
«Oh mio Dio! É...».
«Bello? Brutto?».
Beth stava ancora sondando il suo riflesso; sembrava incapace di smettere di guardare, così per una frazione di secondo sollevò gli occhi e trovò quelli blu di Daryl allo specchio, proprio accanto a lei.
«É fantastico», disse di getto. «Molto più che fantastico. É... wow. Grazie. Grazie mille!».
Senza pensare di chiedere se fosse okay, Beth abbracciò Daryl. Lo fece e basta. E non fu per niente strano... almeno per Beth. All