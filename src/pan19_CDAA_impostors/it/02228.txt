***

 

« Non avevi detto che la casa era vuota fino a domenica? » ringhiò Zayn, tra i denti, affiancandosi a Louis.

« Così doveva essere ma, a quando pare, non siamo soli » commentò il castano.

« Oh, davvero Tomlinson? Non l’avevo proprio notato ».

Il maggiore rabbrividì quando sentì il suo cognome uscire dalle labbra carnose del moro perché lo chiamava così solo quando era arrabbiato con lui. E, a giudicare dal tono che aveva usato, doveva esserlo parecchio.

« Che cazzo facciamo, adesso? » domandò Louis.

« Mmh, non lo so. Magari ci sediamo al tavolo e facciamo quattro chiacchiere con gli Styles, che ne dici? » Zayn si grattò il mento, teatralmente « Ce la diamo a gambe, razza di idiota! »

« Credo proprio che non andrete da nessuna parte » li interruppe una terza voce, costringendo entrambi i ladri a voltarsi nella sua direzione e a tirare fuori le pistole.

La luce della stanza venne accesa e tutti i presenti strizzarono gli occhi, momentaneamente accecati da quel bagliore del lampadario appeso al soffitto. Non appena la vista di Zayn mise a fuoco chi si trovava davanti a lui e al compare, per poco non scoppiò a ridere: un ragazzo riccio, armato di ombrello, ed un ragazzo biondo, probabilmente tinto dato che si notava la ricrescita all’attaccatura del ciuffo.

« Fossi in te, abbasserei l’ombrello, ragazzino ».

« Fossi in te, me ne andrei da questa casa il prima possibile » gli rispose a tono Harry, fulminandolo con i suoi occhi verdi.

« Audace il ragazzino, non trovi? » fu il commento di Louis. « Io gli darei ascolto, credimi » aggiunse poi, rivolto verso il riccio.

« Andatevene » abbaiò Harry, « Altrimenti sarò costretto a chiamare la polizia ».

« Ma come siamo coraggiosi! » lo schernì Zayn, facendo un passo verso di lui.

Improvvisamente, l’intera situazione subì un cambio repentino: un attimo prima, il moro puntava la sua pistola contro Harry, quello dopo era a terra, disarmato e sovrastato dal biondo che gli stava stringendo entrambe le mani intorno al collo, nel tentativo di strangolarlo.

« Fermo, fermo, fermo » cantilenò Louis, puntando la canna fredda della sua pistola contro la tempia di Niall, il quale sollevò immediatamente entrambe le mani in aria, in segno di resa. « Alzati, avanti » gli ordinò subito dopo.

Il biondo si alzò, senza opporre alcuna resistenza e continuò a tenere le mani alzate mentre il castano aiutava Zayn a rimettersi in piedi.

« È stato un piacere fare la vostra conoscenza ma ora, se non vi dispiace, leviamo le tende, d'accordo? » disse ancora una volta il moro, con tono di superiorità ed alquanto strafottente. « Anzi direi che tu... » si sporse verso Niall, lo prese per un polso e lo tirò a sé, facendo aderire il suo petto alla sua schiena « ... Vieni con noi » e gli puntò la pistola, recuperata nel frattempo da Louis, alla gola.

« Niall, no! » urlò a quel punto Harry, terrorizzato dalla possibile sorte a cui sarebbe potuto andare incontro il biondo.

« Niall? Quindi è così che ti chiami? » e respirò profondamente il profumo che i suoi capelli emanavano.

L’interpellato non disse alcuna parola a Zayn, preferendo il riccio al suo posto. « Non ti preoccupare, Harry. Starò bene ».

« Oh, sì Harreh » Louis arrotondò di proposito il finale del nome del riccio per prendersi ancora più gioco di lui di quanto già non stessero facendo, « Si divertirà un mondo con noi, puoi starne certo ».

Il castano, il moro ed il biondo uscirono dalla stanza, sotto gli occhi del riccio, completamente impotente di fronte a quello che stava avvenendo sotto il suo naso.

 

***

 

Non appena il rumore della porta che veniva chiusa giunse alle sue orecchie, Harry si lasciò cadere sul pavimento, scoppiando a piangere. Le lacrime che solcavano il suo viso erano amare e dettate dalla paura provata fino a qualche attimo prima ma, soprattutto, erano dettate dall’ignoto destino a cui il suo Niall stava andando incontro in compagnia di quei due ladri che lo avevano preso come ostaggio. Pianse tanto, Harry Styles, con le ginocchia contro il petto e l’ombrello con cui aveva cercato invano di difendere se stesso e Niall accanto a lui. Solo quando le tempie iniziarono a pulsargli per il mal di testa, si tirò su ed iniziò a girare per il salotto, completamente in disordine, alla ricerca del telefono. Lo trovò sotto un mucchio di scartoffie e digitò il numero della polizia locale, portandoselo poi all’orecchio in attesa che, dall’altra parte, qualcuno lo degnasse delle attenzioni di cui aveva bisogno in quel momento.

« Stazione di polizia di Holmes Chapel » disse una voce un po’ assonnata attraverso la cornetta.

« Sono Harry Styles » esordì il riccio, « Due ladri sono appena stati a casa mia e hanno preso in ostaggio un mio amico, portandoselo con loro ».

Ci fu qualche istante di eterno silenzio, in cui il ragazzo si asciugò le lacrime con il dorso della mano e tirò su con il naso.

« Arriviamo subito da lei, signor Styles » fece