una brava ragazza e a Dean piaceva; continuava ad essere affezionato a lei come amico.

Prese posto al tavolo indicato da Ellen e cominciò a chiacchierare con Sam e Bobby, le due persone che rappresentavano la sua famiglia, contento di quella giornata praticamente perfetta.


Da un’altra parte della città, la giornata di un’altra persona era stata un susseguirsi di corse, rimproveri, minacce di licenziamento e ipoglicemia.

Castiel era uscito dalla sede del giornale distrutto, dopo aver subito l’ira di Zachariah per l’assenza ingiustificata della mattina e le battute di Uriel per l’aroma di cappuccino che emanavano i suoi documenti marroncini.

Certo non poteva dire della telefonata e del CD, era una pista ancora da verificare e non voleva né divulgare informazioni errate, né che a qualcuno venisse l’idea di rubargli lo spunto per quello che sarebbe potuto essere uno scoop sensazionale.

Trascinando un piede dopo l’altro approdò all’unica landa felice che era rimasta per lui in quella città, il bar – tavola calda Little Roadhouse.

Faceva colazione lì quasi ogni mattina da così tanto tempo che non avrebbe saputo richiamare alla memoria la prima volta in cui vi aveva messo piede. Balthazar, il barista, era diventato il suo migliore amico e confidente. A prima vista poteva sembrare un idiota arrogante ma in fondo, molto in fondo, era una persona affidabile e di buon cuore. Lo stesso valeva per le altre persone che lavoravano in quel posto.

Superando l’uscio affollato di gente che entrava e usciva, si diresse al bancone.

«Castiel, buongiorno!» Lo salutò al volo Anna, la cameriera dai capelli rosso fuoco, mentre portava un vassoio carico di pietanze verso un tavolo.

Castiel rispose con un sorriso e sedendosi su uno sgabello ordinò un caffè.

«Hai la faccia di uno che è appena stato investito da un treno. Due volte.» Gli disse Balthazar, dopo aver posato la tazzina di fronte a lui. «Giornataccia?»

«Non ne hai idea. Zachariah ha minacciato di tagliarmi la testa, letteralmente. Ma se tutto va come spero molto presto mi pregherà di non lasciare mai il suo stupido giornale.»

Afferrò una bustina di carta da un cestello e versò i piccoli granelli bianchi nella sua bevanda, mescolando con un cucchiaino.

«Ho tra le mani roba che scotta amico, e non mi riferisco al caffè.»

Balthazar ridacchiò sotto i baffi. Le tipiche battute di Castiel, divertenti come un procione impagliato eppure si ostinava a sfornarne ogni giorno una peggiore. Era davvero un’arte invidiabile.

Improvvisamente il giornalista storse la faccia assumendo un’espressione a metà tra il contrito e il disgustato, allontanando la tazzina con una mano come se contenesse uranio impoverito.

«Stai cercando di avvelenarmi? Questo caffè sa di peste bubbonica!» Esclamò Castiel cercando di raschiarsi via dalla lingua quel sapore nauseabondo con un fazzolettino di carta.

«Tranquillo amico, prima o poi ci prova con tutti.» Disse una voce proveniente dalla sua sinistra.

«Con te sicuramente, Dean, ma forse nel caso del nostro Cassie sarà stata colpa del sale che ci ha versato.» Si difese Balthazar sollevando la bustina di carta vuota.

«Ma era insieme allo zucchero.» Si lamentò Castiel.

«Penso che sia colpa mia in questo caso, quando abbiamo finito di mangiare ho appoggiato il cestello con le bustine di sale qui sul bancone. Devi esserti confuso.»

In effetti c’erano due cestelli davanti a lui, uno contenete zucchero e uno contenente sale.

«Pensate tutti male di me.» Disse Balthazar dandosi un’aria indignata e sparì dietro la porta che si affacciava alle cucine.

Fu in quel momento che Castiel focalizzò lo sguardo sul nuovo venuto. Era un uomo alto e dal fisico asciutto. Aveva dei capelli corti castani, qualche lentiggine sul viso e due occhi verdi con delle venature nocciola. Indossava un completo grigio scuro sopra una camicia celeste a righine bianche e una cravatta rossa, il tutto in ordine impeccabile

«Non farci caso, è sempre così.» Lo rassicurò lo sconosciuto.

«Lo so bene purtroppo, vengo qui da così a lungo che me lo ricordo quando era ancora una persona civile.» Rispose inarcando le sopracciglia.

«Anche tu un cliente abituale? Strano che non ci siamo mai visti.» Commentò l’altro stirando un angolo della bocca.

«Già.»

«Beh, piacere, Dean.» Gli porse una mano.

Dean? No, andiamo, non poteva essere. Quante possibilità c’erano che l’avesse incontrato proprio in quel momento? No, non poteva essere lui.

«Castiel.» Replicò, stringendo la mano di Dean.

«Dean, hai fatto con il conto? Ti ricordo che tra dieci minuti abbiamo l’incontro con i direttori degli stabilimenti.» A parlare era stato un uomo sulla cinquantina inoltrata con delle striature di grigio tra i capelli e la barba corta.

Castiel lo riconobbe immediatamente come Robert Singer.

«Signor Singer? Allora tu devi essere Dean Winchester.» Esclamò cercando di trattenere lo stupore. Non era mai stato così fortunato in tutta la sua vita, si chiese quale disgrazia il fato gli avrebbe fatto capitare per bilanciare.

Bobby gli fece un cenno, accompagnato da un grugnito sospettoso e Dean annuì, il sorriso incrinato da un velo difensivo.

«Sono un giornalista del Daily Voice e il caso