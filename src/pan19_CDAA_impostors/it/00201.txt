«No», disse Sam, il suo sguardo sfarfallò tra il fratello e Becky. «Stavamo solo parlando».
Dean inarcò un sopracciglio. «Sì, ho visto. Bene... posso parlarti io adesso? Da solo». Lanciò un’occhiata a Becky, che però non se ne accorse.
«Okay», rispose brusco Sam, mentre lui aspettava in piedi. «Scusaci un attimo, Becky».
«Certo», sussurrò lei. 


~~~~~


Sam condusse Dean fuori dalla portata d’orecchio, sapendo che qualsiasi cosa Dean avesse intenzione di dire non era qualcosa che lui voleva che Becky origliasse. «Allora?».
«Allora? In questo momento abbiamo abbastanza di cui occuparci, Sam».
«Ne sono pienamente consapevole, Dean».
«Allora vorresti spiegarmi cosa ci fa lei qui?», chiese Dean in un flebile sussurro.
«Te l’ho detto, le ho scritto un messaggio».
«Oh, certo...», Dean sospirò. «...perché volevi parlare con qualcuno. E da quanto tempo scrivi alla tua ex stalker pazzoide?».
«Per favore, smettila di chiamarla pazza, Dean».
Dean sgranò gli occhi. «Scusa? L’ultima volta che ho controllato, pensavi che fosse fuori come un balcone***».
«Questo era prima». Sam sospirò, affondando le mani nelle tasche.
«Prima? Prima di cosa, se posso chiedere?». 

Sam si sarebbe pentito di quello che stava per dire, lo sapeva, ma andò avanti lo stesso. «Prima di conoscerla meglio».
Dean si limitò a fissarlo per qualche istante. «Conoscerla meglio? Credevo avessi detto che non era successo nulla».
Sam alzò gli occhi al cielo. «Non intendevo fisicamente, Dean, quello è più nel tuo stile. Becky è una ragazza a posto».
«Cosa?». 

Sam portò lo sguardo oltre le spalle del fratello per guardare Becky che si spostava verso la sua borsa.
«Non è così cattiva come pensavo».
«Ti ha drogato un’altra volta?», chiese Dean con rabbia crescente.
«No!», urlò Sam, attirando parecchi sguardi su di loro. Rivolse un sorriso di scuse all’infermiera Cheryl, poi tornò su Dean. «No, non mi ha drogato. Ho solo riflettuto un po’, ultimamente».
«Riguardo a Becky?». Dean lo chiese con un pizzico di divertimento e disgusto nella voce. «Sul serio?».
Sam scrollò le spalle. «Riguardo all’avere una vita all’infuori della caccia. E sì, parlo seriamente».
«Pensavo che lo avessimo superato, Sam. Siamo Winchester, per noi non ci sarà mai una vita all’infuori della caccia. Ci abbiamo provato entrambi ed entrambi ci siamo ricascati con tutte le scarpe».
«Questo non significa che non possiamo avere una vita, Dean. Una famiglia. Altri cacciatori ne sono stati capaci».
«Perché sono degli egoisti figli di puttana. Questa vita è troppo pericolosa per coinvolgere altre persone. Ho imparato la lezione nel modo peggiore».
«Forse Lisa non era quella giusta per te, Dean».

Il maggiore dei Winchester fulminò Sam con un’occhiata di disprezzo. «Ti avevo avvertito, Sam», ringhiò, per poi prendere un respiro profondo. «E posso ricordarti che sei stato tu a volere che mi creassi una vita normale con lei? Pensavi che lei fosse giusta per me», aggiunse brusco.
Sam deglutì a fatica e annuì. «Lo so, ma... mi sbagliavo».
«Cosa?».
«Pensavo che saresti stato felice con Lisa. Sapevo che ti saresti preso cura di lei e Ben. Sapevo che desideravi una famiglia. Ma non eri felice, Dean. L’ho visto, eri infelice».
«Non è vero».
«Stavi recitando, ma io ti conosco, Dean. Odiavi quella vita. Sei un cacciatore nato, molto più di me. Hai bisogno di cacciare. Hai bisogno di salvare le persone».
Dean stava fissando intensamente quello spilungone del suo fratellino.
«Non sto dicendo che odiavi avere una famiglia, o che odiavi Lisa, solo che... be’, forse non eri fatto per quel genere di vita e lei non era pronta per affrontate il nostro mondo». Sam ignorò la crescente furia negli occhi del fratello. «Forse... semplicemente lei non era il tipo di persona capace di gestirlo. E non vi amavate abbastanza per fare un tentativo».


~~~~~


Fu la goccia che fece traboccare il vaso. Non aveva soltanto oltrepassato la linea di confine, ci aveva anche pisciato sopra. Dean si scagliò contro Sam con addosso mesi di frustrazione repressa, colpendolo dritto sul naso. Sam gridò per il dolore, Becky urlò il suo nome e Cheryl chiamò la sicurezza. Due uomini corpulenti trascinarono Dean lontano dal fratello.
«É tutto a posto», disse Sam, agitando le mani verso i due uomini. «Solo un fraintendimento, sto bene, non succederà più», giurò attraverso un fiume di sangue. 

Dean guardò prima le guardie di sicurezza, che sembravano aver preso le parole del fratello per vangelo, e poi Sam. Non aveva avuto intenzione di colpirlo, ma Sam aveva toccato un nervo scoperto, un nervo scoperto dannatamente doloroso. Scrollate di dosso le mani dei due uomini, Dean oltrepassò Sam e prendendo dei respiri profondi uscì dall’ospedale per la terza volta in un giorno. Si lasciò cadere sul gradino di pietra più alto e si