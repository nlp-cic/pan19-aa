cura dell'altro.«Non ho mai messo una cravatta, non so come si debba annodare!» sbottò indignato.«Vieni qui, te l'annodo io».Con gran sorpresa del ragazzo, Dante gli si accostò e gli slacciò il nodo orribile e sciatto che si era fatto, lasciando pendere per un attimo la cravatta slacciata dal suo collo.«Sei sexy così, sai?» sussurrò, guardandolo con interesse.«Non volevi andare a teatro? Dovremmo essere puntuali...» gli ricordò Nero in tono pungente.«Non ti preoccupare, siamo in orario» lo tranquillizzò Dante.Nero si sentiva a disagio davanti al fascino dell'uomo e le dita che gli sfioravano il petto gli facevano venir voglia di mandare tutto in malora, spogliarsi e saltare addosso al compagno. Probabilmente in tal modo sarebbe riuscito a dissuaderlo dall'andare a vedere l'Amleto di Shakespeare.Era una tortura farsi toccare da quelle mani senza poter fare niente di più che stare immobile e attendere che finisse.«Fatto» disse Dante, abbassando le mani per ammirare Nero finalmente pronto: era bellissimo. Aveva quel che d'impacciato che glielo faceva sembrare ancora più sexy di quanto non fosse già di per sé con quegli abiti eleganti addosso.Gli afferrò le natiche, attirandolo a sé con forza per vincere eventuali resistenze da parte sua - opposizioni che non ci furono.«Sei provocante vestito così, sai?» gli fece presente Dante, guardandolo con uno scintillio libidinoso negli occhi azzurri.Nero ebbe la strana sensazione di essere sondato da quello sguardo da capo a piedi attraverso gli abiti.Incapace di resistere alla vicinanza ristretta tra i loro volti, si protese di getto verso il suo annullando qualsiasi distanza residua, per quanto insignificante fosse. Si baciarono. All'inizio era un contatto languido, lento e pieno di una passione consumante, poi si fece sempre più frenetico, le lingue che continuamente passavano dalla bocca dell'uno a quella dell'altro nel loro ossessivo cercarsi. Dante sollevò Nero mantenendo salda la presa sul suo sedere ed arretrò verso la parete, contro la quale si appoggiò per mantenere l'equilibrio.Nero assaporava l'odore di menta della sua bocca e quello più pungente e fresco - più maschio - del profumo che aveva messo. La rada barba che gli punteggiava il mento gli pizzicava il viso attorno alla bocca.Spezzare quel bacio fu doloroso per entrambi ma necessario: «Ragazzino dobbiamo andare, altrimenti faremo tardi sul serio».A malincuore lasciò la presa sulle natiche di Nero e lo posò a terra. Quest'ultimo constatò che aveva il fiato corto - come del resto anche lui.«D'accordo, andiamo» sbuffò Nero, afferrando la giacca appesa dietro la porta ed uscendo per primo dal bagno. Dietro di lui, Dante uscì continuando a lanciare occhiate desiderose al suo fondoschiena.Attraversarono assieme l'ufficio ed uscirono fuori. La gelida brezza notturna li sferzò e Nero rabbrividì impercettibilmente, affrettandosi ad indossare la giacca.Dante scese per primo i pochi gradini che separavano la porta dell'agenzia dal marciapiede, indossando a propria volta la giacca. Con quella indosso sembrava ancora più grosso.«È lontano da qui il teatro?» domandò Nero. Non aveva mai fatto caso al teatro della città perché non gli era mai importato niente degli spettacoli che vi andavano in scena; pertanto non ne conosceva né l'ubicazione né tantomeno la distanza dall'agenzia.«È abbastanza vicino» garantì Dante, osservandolo nella luce gialla del lampione situato lì vicino «Andiamo, per di qua».Assieme si avviarono lungo il marciapiede, fianco a fianco. Dopo poco Nero avvertì le sue dita accarezzargli il polso e scendere in cerca della sua mano. Lui gliela porse, lasciando che la stringesse e poi lo imitò, stringendo la sua.Camminarono in silenzio per tutto il tragitto, che fu stranamente breve, proprio come gli aveva preannunciato Dante.Il teatro era un grosso edificio vecchio con i muri ricoperti di graffiti; tuttavia, nonostante la mancanza di rispetto da parte della cittadinanza, conservava ancora un po' del suo antico fascino quasi solenne.C'erano diverse persone in abito da sera che si stavano attardando dinanzi all'ingresso, chi impegnato al cellulare, chi intento a fumare un'ultima sigaretta prima dell'inizio dello spettacolo, chi ancora in impaziente attesa dell'arrivo di un accompagnatore ritardatario.Nero si sentiva come un pesce fuor d'acqua in mezzo a tutti quei lustrini e quegli abiti costosi, anche se era ben mimetizzato. Dante, invece, sembrava a proprio agio: con espressione tranquilla, camminava facendosi largo tra le persone senza farsi alcun problema circa le occhiate perplesse e talvolta anche infastidite che gli venivano rivolte. Nero non poteva dar loro tutti i torti: sembravano veramente fuori luogo in un posto del genere; tuttavia, il fastidio che provava nei loro confronti era maggiore di quanto potesse condividere le loro opinioni.Il ragazzo avrebbe voluto picchiare un gruppetto di donne che probabilmente non avevano più di trent'anni e che vedendoli passare cominciarono a confabulare fittamente tra loro ridacchiando e lanciando ad entrambi occhiate significative.«Ehi, rilassati» gli sussurrò Dante una volta arrivati al botteghino, cacciando una mano in tasca mentre col gomito si appoggiava al bordo davanti.Diede i biglietti al commesso e questo fece loro cenno di entrare.Varcarono la porta a vetri lì di fianco e s'immisero in