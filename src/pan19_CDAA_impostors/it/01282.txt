per il latte, la zuccheriera ed un piattino con delle fettine di limone. Lo appoggiò sul tavolino fra le due poltrone, poi stropicciò il grembiule nervosamente:

“Ci sono notizie di John?”

“Ancora no. – rispose Lestrade gentilmente – Quando ne avremo, la informeremo subito.”

“Va bene, grazie.” Non sapendo che altro fare o dire, la signora Hudson tornò nel suo appartamento.

 

James Holmes sbuffò infastidito:

“Fermati! È svenuto e non c’è più gusto. Riprenderemo domani.”

L’uomo dall’altra parte del vetro si asciugò la fronte dal sudore e dal sangue dell’uomo riverso sul pavimento. Non era molto soddisfatto: il dottore si stava rivelando debole e indifeso, assolutamente incapace di opporre un qualsiasi tipo di resistenza. Non capiva perché il suo capo lo ritenesse così importante da assistere personalmente ad ogni seduta. Uscì dalla stanza, abbandonando la sua vittima sul pavimento. Il maggiordomo si avvicinò a James e gli mostrò un dvd:

“È tutto pronto, signore.”

“Perfetto. – rispose Holmes – Faglielo avere.”

“Come ordina, signore.”

James lanciò un’ultima occhiata a John, poi si alzò dalla sedia e lasciò la stanza spegnendo tutte le luci.

 

Aveva trascorso la notte a girare per le strade per incontrare i suoi informatori. Non era riuscito a stare a casa ad aspettare. Al suo rientro, trovò Mycroft ad attenderlo.

“Notizie?” chiese senza molte speranze

“No. – Mycroft esitò – Mi dispiace, Sherlock.”

“Tu sai che qualsiasi cosa stia succedendo a John è colpa nostra, vero?”

Mycroft sospirò:

“Non nostra. – sottolineò – Mia. Avrei dovuto controllare meglio James. Avrei dovuto prevedere il fatto che fosse troppo intelligente per rimanere in prigione per sempre.”

“Questo dimostra che non sei onnipotente come hai sempre pensato. – ribatté aspramente Sherlock –  Ora, la cosa più importante è trovare John ed in fretta, affinché non sia lui a pagare per i tuoi errori.”

La signora Hudson entrò nel salotto:

“Buongiorno ad entrambi. – disse – Stanotte sono stata svegliata da un ragazzo che ha portato questo per te, Sherlock.” E porse un dvd al più giovane dei fratelli Holmes.

“Un ragazzo?”

“Sì. Un ragazzo sui vent’anni. Sembrava un senzatetto, poverino. Gli ho offerto da mangiare, ma non ha voluto fermarsi.”

“Grazie” Sherlock rigirò il dvd tra le dita.

Scambiò uno sguardo con il fratello, poi lo infilò nel lettore. Dopo qualche secondo, sullo schermo apparve il volto di Mycroft, che sorrise affabile:

“Ciao, Sherlock, finalmente ci conosciamo! Come ti avrà, sicuramente, raccontato Mycroft, io sono l’altro tuo fratello maggiore, James. Che nome ordinario che ho, non trovi? James. Decisamente più anonimo di Mycroft o Sherlock. Non ho mai capito perché i nostri genitori siano stati così fantasiosi con i vostri nomi e così mediocri con il mio. Forse hanno sempre saputo che sarei stato il più intelligente ed hanno cercato di ridimensionarmi con un nome banale. – si fermò come perso in altri pensieri – Comunque, questo non ha importanza. Questo dvd è per fare conoscenza. O meglio, io ti conosco benissimo, fratellino: sono anni che ti seguo! Devo dire che sono stato contento che non mi abbiano permesso di lavorare su di te quando eri un bambino, perché ora sarà più divertente capire se assomigli più a me od a quel tenerone di Mycroft. Tenuto conto di quello che hai fatto a Magnussen, direi quasi che tu sia più simile a me. Mycroft non si sarebbe mai sporcato le mani in prima persona. Bravo! Quindi, ora, che vuoi che ti dica? Saprai già che non mi importa molto delle persone: per me sono solo un mezzo per raggiungere un fine. Immagino che sarai preoccupato per il dottor John Watson. Bhè, fratellino, posso dirti che lui è davvero in buona compagnia.”

Sullo schermo scomparve il volto di James Holmes ed apparve una stanza: John Watson era legato, appeso per i polsi, a torso nudo. Un uomo lo stava torturando. Quando l’uomo si girò verso la telecamera, Sherlock rimase senza fiato: quell’uomo aveva il suo volto! Riapparve il volto trionfante di James:

“Sorpresa! Sherlock ti è piaciuto il colpo di scena? Immagino che avrai già capito cosa stia succedendo in quella stanza: il tuo caro amico John Watson è convinto che sia TU a torturarlo! Non è fantastico tutto ciò? Ho fatto molta fatica a trovare un uomo che avesse la tua stessa corporatura e che potesse diventare identico a te con solo qualche piccolo ritocco di chirurgia plastica, ma ogni minuto perso a cercarlo è valso la pena, perché ora quell’uomo sta seviziando il tuo caro amico e sembra proprio te. – si fermò un attimo fissando lo schermo con un lampo crudele negli occhi – Vuoi sapere perché io stia facendo questo al caro, dolce e compassionevole dottor John Watson? O è così ovvio che lo hai già capito? – rimase in attesa, come se potesse sentire la risposta di Sherlock – No? Tutto ciò sta accadendo perché quell’uomo ha una pessima influenza su di te! Ti ha fatto diventare più … più … umano. – James lo disse come