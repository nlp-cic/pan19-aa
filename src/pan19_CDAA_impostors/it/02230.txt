braccio di Stannis e inizia a lamentarsi. Stannis si limita ad alzare gli occhi al cielo e a liberarsi con un lieve strattone.

«Ah, quindi Renly è un omosessuale» commenta Robb, spiazzato dalla notizia «Ma guarda…»

«Robb!» lo rimbecca Catelyn «Non essere indelicato.»

«Tua madre ha ragione» dice Melisandre «Si dice “peccaminoso sodomita”.»

«Chiedo scusa» replica Robb, sinceramente dispiaciuto «È solo che questa notizia è così inaspettata che…»

«Lo sapevano tutti» lo interrompe Theon.

«Tutti?»

«Si capiva lontano un miglio. Lo aveva capito anche Rickon. Per i sette dei, lo sapeva anche Snow.»

«Ma… ma si capiva anche con Loras?»

«Soprattutto con Loras.»

Robb è sbalordito. «Wow. Non avrei mai creduto che si potessero scoprire simili altarini. La prossima sorpresa quale sarà? Cersei che mette le corna a Robert?» Il ragazzo prorompe in una risata fragorosa. «Ve lo immaginate?»

Per l’ennesima volta, cala il silenzio nella stanza.

Robb smette di ridere e si guarda intorno. «No, eh?»

 

Lo studio di Roose non è il luogo più confortevole del mondo, fra trattati di dermatologia e inquietanti carte anatomiche, ma garantisce un minimo di riservatezza per imbastire un interrogatorio.

La prima a entrare nella stanza è Daenerys, che si siede teatralmente sulla sedia di fronte alla scrivania, alla quale si sono già seduti Stannis, Davos e Shireen.

«Mi dica» esordisce Shireen «Quali erano i suoi rapporti con la vittima?» 

Daenerys inizia a farsi aria con un ventaglio, osteggiando una noncuranza oltremodo affettata. «Del tutto inesistenti, mai visto prima in vita mia.»

«E qual era il suo ruolo in questa serata?»

«La bella ereditiera, ovviamente. Non si vede, forse?»

«Metacagna…» sussurra Davos a Stannis, il quale annuisce gravemente. «Metacagna maledetta.»

Dopo aver trascritto velocemente le informazioni ricevute, Shireen alza gli occhi dal taccuino. «Quindi lei sostiene di non aver mai visto la vittima prima di stasera.»

«Proprio così.»

«E allora come spiega questa fotografia?» Così dicendo, porge al padre una Polaroid. «È stata ritrovata in tasca alla vittima.»

Stannis mostra a Daenerys la foto, che la ritrae intenta a baciare Jon Snow.

«Non ci posso credere» commenta Davos «Questo è metacagno pure in foto!»

Daenerys inorridisce con la stessa naturalezza che l’ha accompagnata per tutto l’interrogatorio. «Ebbene sì, lui sapeva.» Porta le mani al volto in una discutibile imitazione del Grido di Munch. «Mi ricattava e io ho giurato che avrei ottenuto la mia vendetta!»

Improvvisamente si calma. «Poi mi è passata e ho parlato con il mio ragazzo.»

 

«Qual era il suo ruolo in questa serata?»

Sbuffando, Hizdahr risponde: «Indovinate un po’. Il misterioso straniero.»

«Già, avremmo dovuto immaginarlo» riconosce Stannis. «Così, la sua ragazza le ha confessato il tradimento e il ricatto che stava subendo.»

«Sì.»

«E lei si è arrabbiato» lo incalza Davos.

«Sì.»

«Ah. Mi aspettavo che negasse.»

«Sì, in effetti me lo aspettavo anch’io» riconosce Shireen. «Almeno un po’ all’inizio.»

Davos si schiarisce la voce. «Beh, meglio così. Continuiamo. E lei ha giurato di vendicarsi di chi aveva ricattato quella povera ragazza indifesa.»

«Veramente» spiega Hizdahr «Volevo vendicarmi di Jon Snow.»

«Perché le stava portando via la ragazza. È comprensibile.»

«No, perché ci stava rinunciando. Io non la sopporto più. Non vedevo l’ora che levasse le tende ma, a quanto pare, Bellicapelli ha deciso di farsi venire gli scrupoli di coscienza.»

«E lei si è arrabbiato. Di nuovo.»

«Sì. Ma non è morto lui, giusto?»

Gli altri tre non possono non dargli ragione.

 

«Non è il caso di continuare a nasconderlo» ammette quasi subito Roose «Ramsay aveva qualche problema comportamentale.»

«Ma non mi dica» commenta Shireen.

«Non potete capire. Piromania, voyeurismo, lettere minatorie, stalking, corruzione…» Roose sospira sconfortato «Vecchie tradizioni di famiglia che mi aspettavo seguisse. E invece per lui c'erano solo cassette della posta da far esplodere e squallidi messaggi vocali.»

Estrae di tasca il cellulare. «Ecco, questo è un messaggio che ha mandato a mia moglie un paio di notti fa.»

Spinge il pulsante play e si sente la voce di Ramsay, distorta dall’alcool. «Hai un culone così grosso che fa provincia.»

«Questo però potrebbe averlo mandato chiunque» riconosce Davos sottovoce.

 

 

 

Stannis si schiarisce la voce. «Mi dica, signora Bolton, a parte quei trentotto messaggi vocali arrivati nel giro di un’ora e tutti con il medesimo contenuto, aveva altri motivi per nutrire rancori nei confronti del suo figliastro?»

«Certo che no.»

Stannis sembra soddisfatto. «D’accordo. Shireen, scrivi pure che la signora…»

Con uno slancio degno dei suoi giorni di gloria nel teatro lirico, Walda esclama: «D’accordo, lo confesso! Non avete pietà! Mi avete costretta! Sapeva che io stavo dando consigli ad un giovane innamorato e io ho giurato che