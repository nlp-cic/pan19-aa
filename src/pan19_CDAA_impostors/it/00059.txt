diritto stare lì accanto a Sherlock. Lui aveva dovuto assistere alle torture inflittegli da Magnussen, lui era stato il primo a soccorrerlo.   

 «D’accordo.» concluse il maggiore degli Holmes, poi si volse verso la porta, avendo notato una figura avanzare con la coda dell’occhio. Mary Morstan si era fermata di fronte alla porta della stanza e sembrava attendere di poter entrare. «È arrivata Mary.» annunciò. «Vuoi che la faccia entrare?»

 «No.» ringhiò John. «Non lasciarla avvicinare.»

 Mycroft aggrottò le sopracciglia. «John-»

 «Devi tenerla lontana da Sherlock.» ringhiò John, interrompendolo prima che potesse tentare di opporsi. «Non farla entrare qui. Non farla parlare con lui. Tienila lontana da tuo fratello prima che faccia altri danni.» concluse. «Anzi, dille di andarsene il più lontano possibile da qui, perché se dovesse incrociare la mia strada la ucciderei.» ringhiò, furioso.

 Mycroft per un momento smise di respirare. Doveva essergli sfuggito qualcosa. «John, rifletti bene-»

 Watson lo interruppe. «Non importa, lascia stare. Glielo dirò io stesso.» e detto questo si mise in piedi e uscì dalla stanza, chiudendosi la porta alle spalle. Uscì nel corridoio e si avvicinò a Mary, che stava parlando con Anthea poco lontano dalla porta della stanza di Sherlock.

 «John» disse la moglie, quando lo vide, sospirando di sollievo. «Come sta?» domandò andandogli incontro.

 Anthea, notando l’espressione furiosa del dottore, si allontanò estraendo il suo fedele cellulare dalla tasca e fingendo di digitare un SMS.

 «È stabile.» rispose John. «I medici hanno detto che si riprenderà.»

 Mary sorrise e si avvicinò per baciarlo, ma il marito si scostò. Lei aggrottò le sopracciglia, sorpresa da quella reazione. «Che succede, tesoro?»

 E fu in quel momento che tutta la rabbia che John aveva trattenuto, in quei mesi e di fronte a Magnussen, esplose. «Cosa succede?» chiese di rimando. Rise. «E me lo chiedi anche?»

 Mary aggrottò le sopracciglia, confusa.

 «Succede che tutto questo è colpa tua. Perché se mi avessi raccontato la verità fin dall’inizio, tutto questo non sarebbe successo.» le ringhiò contro, infischiandosene del fatto che almeno una decina degli uomini di Mycroft lo stessero osservando. «Ma no. Hai preferito tenerti tutto per te, perché ovviamente il povero idiota che hai sposato non avrebbe mai potuto capire, perché è troppo stupido per farlo.»

 La donna scosse il capo. «Ma di cosa stai parlando?»

 «Del fatto che sei una bugiarda. Una maledetta bugiarda.» sibilò Watson, stringendo i pugni. «È a causa delle tue bugie se Sherlock è ridotto così. L’ha fatto per proteggere te.» ringhiò. «Se tu mi avessi raccontato la verità, Magnussen non avrebbe mai potuto ricattarci. Sherlock ci avrebbe dato una mano fin da subito. E invece hai preferito mentire. Non fai altro, dopotutto.»

 «Anche Sherlock ha mentito, se ben ricordo.» replicò la moglie, in tono duro, avendo ritrovato la forza di ribattere. «Ti ha lasciato solo, facendosi credere morto per ben due anni. E mi sembra anche di ricordare che l’avessi perdonato quasi immediatamente.» ribatté. «Io ho mentito per proteggerti, proprio come ha fatto lui, ma non sembra avere importanza.»

 Il dottore scosse il capo. «No, quello che hai fatto tu è ben diverso.»

 «No, non lo è.» affermò Mary. «Devo ricordarti chi è stata la persona che ti è stata accanto nei due anni in cui Sherlock Holmes ha smantellato la rete di Moriarty? Chi ti è stata vicina e ha sopportato le tue lacrime e i tuoi incubi, prendendosi cura di te e amandoti?»

 «E io devo ricordarti che non ti ho costretta?» replicò Watson. «Non ti ho chiesto di rimanere al mio fianco. Avresti potuto andartene, se lo avessi voluto, non ti ho mai puntato contro un’arma chiedendoti di rimanere. Una cosa del genere potresti farla soltanto tu, ma ovviamente era molto più comodo usarmi come copertura per evitare che il tuo passato tornasse a galla.»

 La moglie sospirò, scuotendo il capo. «Ti ho sposato perché ti amo, non perché avevo bisogno di una copertura.» replicò. «Mi credi davvero capace di sposare un uomo che non amo solo per convenienza? Mi conosci, John, non lo farei mai.»

 «No, Mary, non ti conosco. Credevo che fosse così, ma a quanto pare mi sbagliavo.» la contraddisse. «Non so chi sei. Per me è come se fossi un’estranea.»

 «Sono sempre la stessa.» affermò lei. «E poi tutti hanno dei segreti. Anche tu ne hai. Anche il tuo amico Sherlock ne ha. Eppure non riesco a capire quale sia la differenza tra me e lui.»

 «Sai qual è la differenza, Mary?» chiese lui. «La differenza è che Sherlock, al contrario di te, non mi ha mai rinfacciato il fatto che avesse dovuto fingere di essersi suicidato per proteggermi, né che avesse dovuto starmi accanto al mio ritorno dall’Afghanistan o che avesse dovuto rimettere insieme i miei pezzi, dato che ero distrutto dopo ciò che avevo