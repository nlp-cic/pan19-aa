qui, non se ne è andato, non è rimasto solo

) e riesce a strozzare fuori una mezza risata, che è comunque più che sufficiente per Franklin.



È forse in questo momento che Matthew comincia ad innamorarsi.


 







1812



È Dicembre, la temperatura è circa trenta gradi al disotto dello zero e Matthew e Franklin assistono alla triste ritirata delle truppe napoleoniche dal suolo russo. Soldati male equipaggiati muoiono per il freddo estremo.



Matthew si fa più vicino a Franklin, stringendo una mano attorno al suo braccio. Franklin gli si accosta un po' di più e posa l'altra mano su quella di Matthew, e il calore dentro di lui si fa più intenso.


 







“Non colleziono anime, non ne ho interesse. Mi occupo di teatro, voglio solo far divertire.” Stringe le spalle solo per un attimo, vagamente disinvolto “Non proprio un granché come demone, eh?”



Matthew gli dà un colpetto con il gomito e si appoggia contro la sua spalla, alla ricerca del suo calore.



“Non è male” mormora con un sorriso.



Franklin ride e Matthew si innamora un altro po'.


 







1863



La battaglia di Gettysburg dura tre giorni, è una delle più sanguinose della guerra civile americana e Matthew sente più di cinquantamila cuori smettere di battere, più di cinquantamila anime allontanarsi dal mondo terreno per seguire il loro cammino aldilà di tutto questo.



Dalla cima di Big Round Top giù fino a Devil's Den, correndo lungo la ferrovia e per le strade, arrivando fino a Cashtown. Matthew può sentire tutti i cuori morenti, Franklin può vedere tutti i corpi cadere e le anime rialzarsi.



È tutto tremendo.



Abramo Lincon è l'uomo più alto che abbia mai visto, come si premura di fargli sapere Franklin. L'orazione di due ore di Everett, che lo precede, non è altrettanto incisiva e chiara come il discorso che il sedicesimo Presidente degli Stati Uniti pronuncia in soli due minuti.



Matthew ha la certezza che quel giovedì 19 Novembre 1863 rimarrà una data da ricordare nel futuro dell'America.


 







Nello stesso anno Franklin lo porta a Parigi perché

 c'è una nuova corrente artistica che ha attirato la mia attenzione, ovviamente voglio solo ampliare il mio bagaglio culturale, Matthew.




Matthew non può fare a meno di ridere quando si ritrovano davanti a

 Le déjeuner sur l'herbe

 dal momento che Franklin è tutto eccitato come un bambino perché

 ci sono donne nude e sono prostitute e tutti sono scandalizzati, non è meraviglioso?








 

 


1881



Franklin ritiene doveroso far sapere a Matthew che la sua relazione con Oscar Wilde è finita quando quest'ultimo si è sposato, perché Franklin non vuole essere quel tipo di demone.



Matthew è intimamente deliziato dalla notizia.


 







“Sono un Incubus, quindi quale modo migliore di sfamarmi se non quello di avere molti amanti? Non aderisco alla scuola di pensiero dei piani bassi. Fate l'amore, non fate la guerra, giusto? E poi il sesso è fantastico. Nessuno si è mai lamentato”



Matthew dovrebbe lamentarsi perché i suoi sensi non ne vogliono mai sapere di escludere Franklin. E lui riesce a sentire qualsiasi cosa.

 Qualsiasi

.



Non è bene per la sua salute mentale.


 







1884



A quanto pare Franklin deve avere un debole per i poeti.



Questa volta Matthew non si lamenta più di tanto perché apprezza la poetica di Rimbaud.


 







Tra il diciottesimo e il diciannovesimo secolo, Matthew e Franklin diventano Matt e Foggy (

è totalmente più figo di Frank, Matty, non puoi dirmi il contrario

).


 







“Matt, ti presento Marci. Granduchessa infernale al comando di quarantotto legioni. Non farti ingannare dal suo bel faccino, Marci è spietata e non esita a dimostrarlo”.



Marci è anche troppo vicina a Foggy e Matt si sforza di evitare di ringhiarle. Il fetore di fiori morti che la segue è nauseante.



“Oh, Foggy, dici sempre le cose più carine su di me.”



Matt stringe di più la presa sul braccio di Foggy, vorrebbe tirarlo via, allontanarsi il più possibile da lei, ma sa anche che non può permetterselo. È un Figlio Illegittimo e non può nulla contro un Granduca dell'inferno. È già fortunato che Marci non l'abbia annientato appena l'ha visto.



A nessuno piace un Figlio Illegittimo. Foggy a parte.



Prima di sparire lasciandosi dietro puzzo di terra bruciata, Marci posa un bacio sulla guancia di Foggy. Passano settimane prima che Matt non riesca più a sentire l'odore di fiori morti sulla pelle del

 suo

 demone.


 







1912



Il rumore dell'oceano che gorgoglia e risucchia quel che resta della scintillante nave da crociera manda brividi lungo la schiena di Matt e lui trema con tutto il corpo.



“Hai freddo?” sussurra Foggy al suo fianco.



Matt cede alla tentazione e annuisce appena, facendosi più vicino al suo demone. Non può farne a meno, perché quel fuoco che gli brucia sempre dentro non è mai abbastanza per lui. Ha bisogno di più.



Foggy lo stringe tra le braccia, e per Matt è come se una coltre di coperte calde lo avvolgesse completamente, facendolo stare bene dalla testa ai piedi. Un bacio gli sfiora i capelli, così leggero che non capisce se l'ha solo immaginato.



“Meglio?” Matt annuisce di nuovo, mentre un incendio gli divampa nel sangue e gli brucia il cuore.


 







1914



La folla urla