cercando quello da cui partire. 

Era piacevole affidarsi, smettere di sforzarsi e lasciarsi
andare solo alle sensazioni: il respiro di Ignis, il suo tepore e il rumore
appena percettibile, il tocco sottile sulla pelle; la punta delle sue dita finite
ormai tra le scapole ad armeggiare con la stoffa e sfiorare i punti nudi, non
protetti da niente.

“Ti confesso che sarei molto curioso di vederti ma non lo
direi ad alta voce”.

“E perché no?”

“Perché penseresti che ti prendo in giro”.

“E allora perché me lo stai dicendo adesso?”

“Sono due giorni che mi ripeti che non esisto e che questo
è il tuo sogno. Permettimi di prendermi libertà, finché esisto”.

“Ignis”.

Brontolò, incrociando le braccia per bloccare la sensazione
di leggera nausea nello stomaco. L’aria condizionata era gradevole ma ora
sentiva freddo. Per fortuna che le dita di Ignis erano calde e che sembravano
aver trovato il primo nodo.

“Abbi pazienza, eccolo…” e guidò giù le spalline fino ai
gomiti. Noctis sperò di potersene sbarazzare in fretta ma non era finita e i
fruscii nelle asole continuarono a lungo. Provò a concentrarsi abbastanza per
sentire il tocco di Ignis, ma con il corpetto sotto... “Cerca di tenerlo, ho
quasi fatto qui”.

Si poggiò le mani sullo stomaco (se ancora ne aveva uno) e
considerò che tanto valeva andare a fondo alla questione.

“Ma dimmi. Perché avresti voluto vedermi?”

“Un abito da sera d’epoca, da donna, con sotto gli anfibi…
Uno spettacolo inusuale, non credi?”

“Molto divertente! Senti ma non possiamo tagliarlo?”

“Hai idea di quanto può costare? Si riprenderanno tutti i
nostri premi. C’è da sperare che non lo hai strappato da qualche parte”.

“Avresti dovuto metterlo tu!”

“Il rosso melograno sta meglio con i capelli scuri. Avanti,
è un piccolo sacrificio”.

“Sto soffocando!”

“Allora risparmia il fiato” e lo strattonò e costrinse a
piegarsi un po’ in avanti. Noctis allungò il braccio per sostenersi alla
parete, sopportò a denti stretti. Qualcosa sembrò cedere di colpo, poi il peso
della stoffa tra le mani. Noctis la lasciò andare e sollevò il viso cercando
aria da spingere dentro i polmoni. Ignis lo guidò verso il letto e al suo
sguardo interrogativo un semplice: “avanti, sdraiati che facciamo prima”.

Noctis si sedette. Aveva le ginocchia deboli e la testa
leggera. Stava per morire, era finita, moriva di asfissia nel proprio sogno,
chissà se si sarebbe svegliato o sarebbe morto anche nella vita reale?

Ignis gli toccò la spalla, lo spinse giù e fece voltare.
Noctis chiuse ancora gli occhi, aspettando che arrivasse il primo cedimento,
che le mani di Ignis lo salvassero anche se si sentiva così nudo ed esposto.
Sarà stato che questo Ignis non era proprio il suo Ignis oppure sì, aveva solo qualcosa
di diverso, ma… Sarà stato il modo di parlargli o guardarlo, sarà stato averlo
attaccato al fianco per tutto il tempo, solo loro due per una volta come non lo
erano stati per tanto tempo, anche se era un sogno e basta era… imbarazzante.

La stoffa che frusciava nelle asole era un ago che
percorreva a ritroso la cucitura. Ogni respiro diventava più agevole, l’aria
nei polmoni pizzicò fino a renderli vagamente intorpiditi, come il resto del
suo corpo. Posò la guancia sul dorso della mano. I fuochi d’artificio
impazzavano fuori la finestra e Noctis si vietò di pensare a Insomnia.

“Forse volevi vederli stasera?”

“No, sono un po’ stanco anche io. Hai fame? Dovrebbe esserci
qualcosa nel frigo bar”.

“Sandwich e panini, sì” sospirò.

Le dita di Ignis si infilarono tra i lacci ancora tesi e la
parte bassa della schiena dove nessuno era mai arrivato a toccarlo. Noctis
sentì la guancia bruciare sulla mano.

“Chissà perché te lo hanno chiuso da sotto a sopra, forse
perché sei un uomo?”

“Che ne sai… di come sono di solito” cercò di tenere la
voce piatta anche se si sentiva improvvisamente turbato (quasi arrabbiato?), ignorò
il leggero solletico per le nocche che allentavano gli ultimi passaggi.

“Non ti riguarda, Noct”.

L’immagine vaga di Ignis che chissà come o perché sapeva
quelle cose divenne un po’ più specifica. Noctis si sollevò su un gomito,
voltandosi. Oh si sentì così ridicolo, ma non poteva farne a meno, lo guardò
male dal basso in alto anche se poteva immaginarsi: il corsetto mezzo
slacciato, gli stivali e nient’altro a parte gli slip. 

Ignis era in piedi e lo guardava, una mano sul fianco.

“E invece sono curioso”.

Fu ignorato. L’altro scosse il capo, si piegò su di lui e Noctis
si trovò costretto a girarsi verso il materasso per nascondergli l’imbarazzo
(per cosa? Solo perché era terribilmente vicino e la camicia sulla pelle nuda
era fin troppo gradevole?), mentre le sue braccia gli circondavano la vita per
raggiungere il corsetto e finire. Trattenne il respiro a sentire il suo sul collo
che entrava dritto nei nervi, così brutalmente che davvero, quanto
doveva essere stanco Ignis, queste cose non le aveva mai fatte… 

“Mi stai chiedendo se ho frequentato certe compagnie