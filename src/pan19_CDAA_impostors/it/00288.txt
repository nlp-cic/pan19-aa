con accento irlandese, nella sua mente.La verità era che Liam iniziava seriamente ad aver paura di ciò che gli stava succedendo, non che avesse mai trovato niente di sbagliato negli omosessuali, ma si era dovuto rendere conto che c’era una netta differenza fra il chiedersi “mi da fastidio vedere due ragazzi che si baciano?” e il rispondersi con un semplice no poco meditato, rispetto al ritrovarsi a domandare a se stessi “sei innamorato del tuo migliore amico?” ed essere catapultati in un inferno fatto da notti passate a torturarsi le mani nel tentativo di capire cosa provasse davvero, se avere una morsa allo stomaco nel vederlo dormire beato con la guancia rosea schiacciata contro il vetro del finestrino del tour bus  fosse da ricollegare al grande affetto che provava verso di lui, al senso di proiettività che lo aveva sempre caratterizzato nei confronti di quel biondino oppure –nella peggiore delle ipotesi- se tutto quello non fosse altro che ciò che veniva normalmente definito “farfalle nello stomaco” dalle ragazzine in preda alla loro prima cotta.Così Liam si era ritrovato ad accampare scuse per potersene stare solo in casa sua il sabato sera, mentre gli altri erano fuori a divertirsi, per prendersi qualche ora di pausa da quel suo continuo nascondersi, perché sotto sotto lui si nascondeva sempre; si nascondeva quando la mattina nel vederlo con la faccia ancora assonnata, gli occhi stanchi per la notte passata con chissà chi e i capelli pettinati male, provava quella morsa allo stomaco che ormai era una sua prerogativa, si nascondeva quando in concerto cantando le sue strofe di I wish desiderava con tutto se stesso voltarsi verso di lui e intonare quelle poche parole guardandolo dritto negli occhi, mandando tutto a puttane, si nascondeva perfino quando la sera gli chiedeva se aveva voglia di andare a cena da Nando’s assieme a lui, perché aveva nostalgia di casa, tanto gli mancava il coraggio di dirgli che avrebbe fatto di tutto –perfino farsi diventare il fegato grosso come una palla da baskett a forza di hamburger e patatine- pur di passare qualche altra ora con lui.E Liam non poteva far altro che rinchiudersi in casa facendo scivolare via qualsiasi cosa che non fosse Niall, perché ormai aveva accettato l’idea che non si potesse definire altrimenti –se non amore- ciò che lui provava quando, nel vedere quegli occhi turchesi, si sentiva morire dentro perché –e questo era forse ciò che lo angustiava come nient’altro- non lo avrebbe mai potuto avere, c’era qualcosa di dannatamente dolce in Niall, quel suo fare da bambino lo rendeva stupendo ai suoi occhi, quei capelli biondi da accarezzare alla sera per cullarlo nel mondo dei sogni non erano niente se non afrodisiaci, ma dopo tutto questo c’era perfino la consapevolezza che non lo avrebbe mai potuto ricambiare, che era troppo etero per potersi perfino solo interessare a lui e dopo tutto –e questa consapevolezza aveva fatto perdere nottate intere e litri e litri di lacrime a Liam- Niall sembrava perfino troppo piccolo, troppo ingenuo, per poter capire cosa lui provasse ogni volta che lo vedeva sorridere, ogni volta che –per un motivo o per un altro- riusciva a strappargli un abbraccio o una carezza.

 

Ciò che Liam probabilmente non sapeva –una delle poche cose che non era arrivato a calcolare- era che Niall da mesi non usciva più il sabato sera, certamente non poteva saperlo, dalle lussuose stanze di casa sua poteva immaginarsi un Niall sorridente e mezzo ubriaco che amoreggiava con una qualche biondina appena conosciuta, non poteva certo arrivare ad immaginarsi che da molto tempo ormai le sue serate fossero condite da hamburger mangiati di fronte alla televisione –di fronte agli stessi film registrati per essere rivisti ancora e ancora- con un magone degno di una tredicenne afflitta dalle pene d’amore della sua prima cotta, perché tutto di Niall si poteva dire ma non che non assomigliasse –in alcune cose e in varie misure- a una ragazzina alle prime armi con la vita, perché era stato proprio come una ragazzina –o meglio, come un ragazzino- che s’era accorto che forse per Liam provava qualcosa di più di una semplice amicizia, qualcosa di più di semplice affetto, era stato in uno dei modi più rudi e sciocchi che conoscesse che s’era reso conto di sentire qualcosa nel vederlo ridere ad ogni sua battuta, perché quando un giorno dietro le quinte dell’ennesimo concerto Liam si era spogliato al suo fianco, le guance tinte di rosso –e Niall non poteva sapere che quella reazione fosse data dal suo essere a torso nudo- e gli addominali scolpiti lasciati liberi, allora qualcosa era nato in lui, un misto di ansia e eccitazione che sul momento lo lasciò basito, tant’è che rimase fermo con la camicia in mano e un’erezione non troppo nascosta, con gli occhi sbarrati e la mente persa a vagare tra mille possibili spiegazioni da dare a ciò che era successo.Che fosse l’astinenza?Impossibile, non era passato poi così tanto tempo dall’ultima volta che aveva fatto sesso.Che fosse la stanchezza?Ancora più stupido da pensare, non era certo la stanchezza che poteva fargli quell’effetto.Che fossero i capelli scompigliati dell’altro che ricadevano scomposti su quegli occhi castani che tanto amava osservare?Si colpì da solo con quella sua domanda non formulata, e quando tornò