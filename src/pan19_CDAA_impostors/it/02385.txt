hard» affermò Isaac.

Lydia sorrise tranquilla, e mandò giù il suo bicchiere.

«Interessante...» commentò Peter. «Dettagli prego.»

«Jackson è un’esibizionista quasi quanto me, se non di più. È stata una cosa naturale girare un video mentre ci divertivamo.»

«Ho una vaga possibilità di vederlo?»

«Non credo proprio. Non so nemmeno se esiste ancora.»

«Posso sempre provare a cercarlo» ammiccò Peter.

Lydia alzò gli occhi al cielo. «Adesso tocca a me. Non sono mai stata in un sexy shop» affermò.

A sorpresa fu Stiles a bere.

Scott scoppiò a ridere. «Amico, sei l’unico, quindi vogliamo saperne di più.»

«Ok. Ok» rispose lui, incoraggiato dall’alcool. «È stato il primo viaggio che ho fatto con la mia Jeep, una settimana dopo aver preso la patente. Sono andato nella cittadina vicina a Beacon Hills, in questo sexy shop. Quando sono arrivato alla cassa mi vergognavo come un ladro.»

«Eri solo?» chiese inaspettatamente Derek.

Tra la curiosità generale, Stiles arrossì ancora di più. «Sì.»

Agli altri parve strano che non avesse coinvolto Scott in quell’esperienza. Isaac espresse il quesito che si stavano ponendo tutti. «A questo punto la domanda sorge spontanea: cos’hai comprato?»

«Ooooh no. Questo non lo saprete mai. Mi avvalgo della facoltà di non rispondere» disse Stiles, per poi nascondere la testa sotto al tavolo.

«Va bene, va bene. Per questa volta ti graziamo. Ma la prossima volta vogliamo più dettagli» gli concesse Lydia.

«Derek tocca a te» intervenne Peter.

Derek ci pensò su per un po’. «Non ho mai avuto la pelle d’oca sentendo la lingua di un’altra persona.»

Bevvero Scott, Kira, Lydia e…  Isaac.

«Ok loro tre, ma tu Isaac… Credo di essermi perso qualcosa» commentò Peter.

«Non sono tenuto a darvi nessun dettaglio» rispose lui imbarazzato.

L’intero gruppo scoppiò a ridere. Nessuno si accorse dello sguardo intenso che si scambiarono Derek e Stiles.

Era il turno di Stiles. «Non ho mai detto “ti amo”.»

Furono Lydia, Scott e Derek ad alzare i bicchieri e portarseli alle labbra.

«Paige o Kate?» chiese Stiles con un tono che celava gelosia.

Dopo quella domanda, il silenzio cadde nella sala.

«Non credo abbia importanza. Sono morte. Entrambe.»

In velo di tristezza che calò sugli occhi verdi di Derek non passò inosservato a Stiles, che posò una mano sulla sua. «Hai ragione. Scusa, sono stato inopportuno. Ancora.»

Derek non rispose, ma non spostò la mano. Le bevande avevano cominciato a fare il loro effetto. Le domande dei ragazzi diventarono più audaci: a darne la prova fu la timida Kira, che inaugurò il secondo giro.

«Non ho mai baciato qualcuno del mio stesso sesso» affermò con lo sguardo fisso sulla figura di Scott.

Il giovane Alpha aveva la faccia di uno colto con le mani nel sacco mentre beveva, seguito da Stiles, Derek e Isaac.

«Ahah… Era questo che mi nascondevi!» urlò Stiles, saltando sul posto mentre posava violentemente il bicchiere sul tavolo.

Scott boccheggiò con il viso vistosamente arrossato. «Ero ubriaco?» tentò.

«Sì, certo. Come se potessimo ubriacarci normalmente» sbuffò Isaac, ferito da quelle parole.

Stiles volse le sue attenzioni al ragazzo seduto di fianco, per evitare una situazione spiacevole. «Quindi tu Derek cos’hai da dire?»

«Uomo o donna non ho mai fatto differenze. E non l’ho mai nascosto.»

«E perché noi non ne sapevamo niente?»

«Non mi sembra che tu me l’abbia mai chiesto. Piuttosto la vera sorpresa sei tu.»

«È stato un pomeriggio di esperimenti insieme a Danny» si sentì in dovere di giustificarsi.

«E ti è piaciuto?»

«Non lo so. Forse dovrei riprovare...» rispose malizioso con le guance sempre più rosse, flirtando spudoratamente con Derek.

Derek lasciò cadere l’argomento con un piccolo sorriso sulle labbra. Stiles rimase a fissarlo come se ne fosse incantato, ma non disse nulla.

Scott prese la parola. «Non sono mai stato bendato.»

Stiles bevve. Peter fischiò sorpreso e ammiccò. «Trasgressivo il ragazzo.»

«Pomeriggio di esperimenti. A mia discolpa devo dire che eravamo anche un po’ brilli, ecco» spiegò imbarazzato.

«C’è ancora qualche esperienza di quel pomeriggio che devi condividere con noi?» chiese Derek stizzito.

«Non sono tenuto a rispondere alla domanda. L’affermazione si riferiva all’essere bendato, non ai miei esperimenti.»

Derek ringhiò, ma non potè insistere ulteriormente. Peter sorrise soddisfatto e fece un’occhiolino a Lydia, prima di fare la sua affermazione.

«Non sono mai stato con più persone nello stesso giorno.»

Fu la volta di Derek di bere.

«Insieme o in volte diverse?» chiese Stiles infastidito.

«Entrambe.»

«Uomini o donne?»

«Entrambe.»

«Non sei molto collaborativo» sbuffò.

«Come no? Mi sembra di aver risposto a tutte le tue domande.»

«Alcuni li conosco?»

«No. In quel periodo non ero ancora tornato