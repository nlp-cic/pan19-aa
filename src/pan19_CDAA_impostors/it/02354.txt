prima che John possa aspettarselo, annulla la distanza tra i loro volti e lo bacia: le labbra di entrambi sanno ancora di caffè e, non sa bene il motivo, ma lo trova decisamente eccitante. Forse perché ama il caffè, forse perché ama John, quindi probabilmente unire due cose che ama è un ottimo modo di iniziare la giornata. Quando poi si stacca dalle labbra del suo dottore, intuisce dalla sua espressione stupita che non si ricorda nulla della notte precedente: poco male, d’altronde non sembra neanche essere totalmente contrario a questo suo exploit. E, per evitare di parlarne, riporta la discussione al punto precedente.

“Andiamo in Sussex,” sussurra prima di alzarsi e sprofondare nella propria poltrona, di fronte a quella di John “dici sempre che non andiamo mai in vacanza. Potremo prenderci tutto il tempo che ti servirà ad imparare a guidare.”

John segue i movimenti di Sherlock ed è incontrollabile il modo in cui si infila il labbro inferiore tra i denti per succhiare il sapore dell’altro che sente persistere sulle labbra. Deglutisce, poi, sospirando appena “Va bene.”

Sherlock sorride con occhi e bocca, soprattutto perché John non ha dato di matto per quel bacio “Bene.” Quando poi lo vede alzarsi dalla poltrona ancora sotto shock, allunga una mano verso quella di lui, afferrandogli solo indice e medio in una stretta tenera e un poco infantile “Mi fai quel toast di cui parlavi prima?”

John annuisce con un mugolio distratto prima di avviarsi in cucina: si gira ancora due volte verso Sherlock con palesi domande scritte sul viso. Domande che, tuttavia, non riceveranno una risposta quella mattina.

°oOo°

“Sherlock! Sherlock!” esclama John concitato “Sono riuscito a mettere la terza!”

Sherlock, seduto nel lato del passeggero con gli occhi stralunati all’indietro, non può fare a meno di pentirsi di aver insistito affinché John prendesse la patente: è ovvio che il suo dottore abbia molti talenti, ma che tra questi non si annoveri la guida. Così, al terzo giorno di tentativi di guida, dopo aver ottenuto scarsissimi risultati, il consulente investigativo non sa più che pesci pigliare.

“Bravo, John. Bravissimo. Se mantieni questa velocità forse il trattore che abbiamo alle spalle non ci supererà.”

John sbuffa perché è impossibile non cogliere il sarcasmo di Sherlock “Ehi, io almeno ci sto provando! Non sono io quello che ha insistito per prendere la patente.”

Sherlock si unisce allo sbuffo “Beh, ora è più che palese che la guida non è certamente la tua area di competenza.”

John è pronto ad accostare, ma fa segno al trattore di superarlo prima: non si sa mai! Quindi distoglie lo sguardo da Sherlock per tutto il tempo che gli ci vuole a guardare indietro dallo specchietto retrovisore, da quello laterale e, infine, buttando direttamente la testa fuori dal finestrino “Bene, allora io ora mi fermo e guidi tu fino a casa, così posso dire addio per sempre a questa pagliacciata.”

“Ehi,” ringhia Sherlock “che nessuno provi a dire che il mio dottore si arrende di fronte a qualcosa!” e, detto questo, Sherlock si piega e preme la mano sul ginocchio di John facendolo accelerare contro la sua volontà.

“Sherlock!” urla John che, dopo aver rinfilato la testa in macchina, tiene gli occhi incollati sulla strada mentre prova, invano, a sollevare il piede dall’acceleratore “Sherlock non fare il cretino! Finiremo con l’ammazzarci!”

“Naaa, che dici? Io mi fido di te.” Sherlock continua a premere sulla gamba di John ed è grato di sentire che quando la frizione inizia a gracchiare rumorosamente, il dottore si decida a mettere la quarta marcia “E poi, John, ormai ho capito come funzioni. Per fare qualcosa che non riesci a concludere devi essere messo alle strette. Come con la zoppia psicosomatica, ricordi?”

“C-cosa c’entra ora quello?” deglutisce John che, effettivamente, è incredibilmente stupito del fatto di riuscire ad andare dritto senza aver investito neanche una pecora ai bordi della strada.

“C’entra perché tu hai bisogno di adrenalina, non è forse chiaro? Hai bisogno di adrenalina per capire di cosa hai veramente bisogno e per intuire come risolvere l’intoppo in cui sei bloccato.” Sherlock deglutisce e pensa che forse è giunto il momento di cercare di oltrepassare un altro tipo di ostacolo “Sai, tipo quello che riguarda noi.”

John distoglie per un istante lo sguardo dalla strada per posarlo su Sherlock: apre la bocca, ma non dice nulla.

Sherlock si morde le labbra e lascia scivolare la mano libera prima sul sedile, poi sulla coscia di John, facendola scendere in mezzo alle gambe, vicino alle ginocchia, per poi farla risalire verso la cerniera dei jeans.

“Sherlock!”

Il consulente investigativo deglutisce, ma non si ferma, iniziando a strofinare la stoffa dei jeans: avvicina anche il volto a quello di John, sfiorando il profilo del dottore con la punta di naso e labbra. Lo sente voltarsi, poi, e i loro nasi stanno per incastrarsi quando Sherlock si ritrae di mezzo centimetro.

“Pecora.”

“Cos…?”

“A ore tredici. Pecora.”

John riesce a sterzare in tempo da evitare di mandare a zampe all’aria una pregiata pecora Southdown: ha