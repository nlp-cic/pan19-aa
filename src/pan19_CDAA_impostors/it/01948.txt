stati gli anni di Hogwarts, quelli in cui i suoi compagni si abbuffavano in modo quasi indecente con il cibo cucinato in modo perfetto dagli elfi. Ma lui non aveva fame, non più, ormai. Si era dovuto forzatamente abituare, per tutti i suoi giovani anni, ad ignorare gli stimoli della fame che ormai non sapeva neppure più riconoscerli e, probabilmente, il suo stomaco si era perfino ristretto e gli bastava davvero poco per percepire una sensazione di sazietà, quasi fastidiosa. Così toccava appena quello che c’era nel piatto e poi scappava veloce in biblioteca a nutrirsi di ben altro cibo, anche quello proibito al quale Lumacorno aveva facilmente accordato l’accesso al suo migliore allievo.Solo Lily sarebbe stata in grado di trattenerlo a tavola e di convincerlo a mangiare ancora, e il giovane Severus si sarebbe anche sforzato per farla contenta, ma lei sedeva tra i Grifondoro e lui tra i Serpeverde, irrimediabilmente divisi, ormai, prima dalla vita e poi dalle sue scelte sbagliate.Poi… In un lungo e doloroso sospiro Severus deglutì il groppo amaro del suo passato.Poi erano stati i suoi tremendi rimorsi a togliergli del tutto l’appetito ed ogni desiderio di vivere. Si cibava giusto per quello che era strettamente necessario ai suoi bisogni primari, senza minimamente gustare il cibo e senza concedersi nulla, del tutto indifferente ad ogni prelibatezza che gli Elfi cucinavano e facevano apparire sulla tavola riccamente imbandita inondando di profumi stuzzicanti la Sala Grande. Anche quello era stato un modo per punirsi? Come il freddo del suo sotterraneo, dove il fuoco era sempre spento? Come la gelida solitudine di cui si circondava mostrando agli altri solo la sua acida sgradevolezza e rifuggendo da ogni gesto gentile e dai tentativi di amicizia da parte dei suoi colleghi professori? Sì, era stato proprio così: aveva voluto punirsi in modo tremendo, perché lui era ancora vivo mentre la sua dolce Lily era morta, per causa sua.Severus chiuse gli occhi e chinò ancora di più il capo sul petto, la cortina dei lunghi capelli neri ad ombreggiargli del tutto il volto pallido.Più tardi, dopo i rimorsi erano arrivati anche gli angoscianti incubi che avevano ridotto il suo sonno a poche, interminabili e tormentate ore e tutto, ovvio, congiurava a farlo diventare sempre più magro e pallido, del tutto indifferente al cibo che era ormai diventato solo una formalità necessaria, giusto per continuare a vivere e mantenere così le sue promesse.L’apoteosi era arrivata con il ritorno di Voldemort e la continua, tremenda tensione della sua vita condotta sul filo di una lama sottile e tagliente; situazione aggravata dalla nausea indotta dalle crudeli Cruciatus dell’Oscuro Signore che, unite alle continue invasioni della sua mente per carpire una verità perfettamente protetta, gli toglievano ogni reale possibilità di mangiare, al punto che aveva dovuto addirittura sostenersi con una pozione ricostituente da lui stessa modificata per riuscire a far fronte ai suoi compiti di severo professore, ai suoi difficili incarichi di abile spia  nonché alle orrende prove notturne di crudele Mangiamorte.Con un lungo sospiro Severus cercò di scacciare la dolorosa amarezza di quei ricordi, di respingere il passato e tornare al presente, il meraviglioso presente in cui Elyn lo amava e si divertiva perfino ad imboccarlo e ad invogliarlo a mangiare anche con ogni sensuale ed eccitante mezzo. E ne aveva di fantasia, la sua Elyn, cosicché ci riusciva, ci riusciva benissimo a fargli venire appetito! E certo non solo di cibo…Severus si ritrovò a sorridere a quei dolci ed erotici ricordi[1] e sollevò infine il viso fissando lo sguardo scintillante dei suoi occhi neri in quelli azzurri di Silente che lo stava osservando un po’ preoccupato dalla sua cornice.- Va tutto bene, ragazzo? – chiese, con un’esitazione venata di dolcezza.Severus sorrise ancora; sì, finalmente andava tutto bene nella sua vita, da quando Elyn era riuscita ad entrare nel suo cuore, a sciogliere il gelo e la sofferenza che per tanti anni vi avevano albergato impedendogli di vivere. Da quando aveva letto l’amore, ed il perdono, nei dolci occhi nocciola della Guaritrice: il perdono per le colpe del suo passato. Tutte. Tutte le orrende colpe, tutte le scelte sbagliate e gli errori che Elyn aveva visto nei suoi tremendi ricordi, quando si era immersa nei suoi occhi neri, sbarrati nel delirio febbrile indotto dal veleno di Nagini che bruciava il suo corpo sottraendogli la vita, stilla a stilla, dal profondo squarcio che i Guaritori non riuscivano a far rimarginare.Nei primi giorni del suo ricovero al San Mungo, Elyn, in modo del tutto inconsapevole ed imprevisto, si era trovata immersa nei ricordi della sua mente ed aveva conosciuto ogni cosa del suo passato. E aveva compreso. Tutto. I rimorsi ed i rimpianti, la disperazione, la solitudine e la straziante sofferenza. E invece di fuggire lontano, inorridita dal suo passato, si era incredibilmente innamorata di lui: con il suo ostinato amore era riuscita a salvargli la vita…  e a fargli infine decidere che valeva la pena di viverla, fino in fondo. Lo aveva nutrito, con i suoi sorrisi traboccanti di amore e di perdono, dapprima, e poi anche con il cibo di cui aveva bisogno per rimettersi in forze dopo essere stato così a lungo vicino alla morte.Così, poco per volta, nutrito di cibo e d’amore