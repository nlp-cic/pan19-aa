all’aperto e l’aria fredda e pungente li investì. Kirk sollevò il viso osservando la neve scendere leggera, alcuni fiocchi si posarono sul suo viso, sciogliendosi.Mille domande affollavano la mente del capitano dell’Enterprise, che probabilmente non avrebbe mai formulato.“Le va di mangiare qualcosa insieme con me?” domandò invece, voltandosi a guardarlo.“Credevo passasse questa ricorrenza con la sua famiglia” iniziò il vulcaniano e si rese conto di aver toccato un tasto dolente solo quando il volto di Kirk si rabbuiò.“Mia madre è su un altro pianeta, mio fratello anche, zio Frank meno lo vedo e meglio sto. Tutto l’equipaggio dell’Enterprise è in licenza…” spiegò con un’infinita tristezza nella voce, che indusse il suo vice ad avvicinarsi di un passo.“Non voglio passare un altro Natale da solo” ammise con impeto. “Mi scusi” aggiunse subito riprendendo il controllo di se stesso.“So che per lei questo giorno non ha nessun significato, ma per noi terrestri sì. Lo si trascorre con la famiglia, con la persona che si ama o con gli amici…” Kirk sentì un groppo salirgli alla gola, non aveva nulla di tutto quello e mai come allora gli pesava “Per favore non mi lasci solo…”Il primo ufficiale parve colpito dalle sue parole e si limitò ad annuire.

Camminarono uno affianco all’altro attraversando il parco dell’Accademia, verso gli alloggi.La neve cadeva lieve su di loro, i rumori della città erano ovattati, a quell’ora non c’era molta gente in giro. Jim rimuginava sul dove andare, ma aveva scartato quasi tutte le opzioni. Potevano rifugiarsi nel bar del porto spaziale, ma era un luogo squallido per trascorrere la vigilia di Natale.Kirk si volse a guardare il suo vice che scrutava la neve.“È bella, vero?” chiese soffermandosi a osservare il collega; Spock aprì le labbra per parlare, ma qualcosa nell’espressione di Jim lo trattenne.Kirk si accostò a lui che rimase immobile gli occhi fissi nei suoi; succedeva spesso, anche sul ponte di comando. Per pochi secondi esistevano solo loro, si comprendevano senza parlare e come diceva McCoy: erano su una frequenza d’onda che solo loro potevano captare.Il loro respiro creava nuvolette bianche, il tempo sembrava essersi fermato, solo in quel momento Jim si accorse del lieve tremore che scuoteva le membra del vulcaniano.“Sta tremando.”“Ho freddo.”Kirk sbatté le palpebre arrossendo “È vero, lei non ama le basse temperature. Poteva ricordarmelo invece che morire congelato.”“Non ho ancora raggiunto uno stato di ipotermia tale da rischiare la vita, capitano. Inoltre sembra che camminare sotto la neve la rassereni.”Kirk restò a bocca aperta a quelle parole, poi sorrise dolcemente reclinando il viso di lato.“Venga” lo invitò tirandolo per la manica del cappotto.

Gli avevano assegnato un appartamento all’ultimo piano, da lì si godeva una vista meravigliosa della città illuminata.Alzò il termostato di qualche grado, anche se nell’ambiente vi era già un bel tepore.“Si accomodi. Le dispiace se mi cambio e mi metto comodo?”“Faccia pure, capitano.”Kirk sparì nella stanza attigua e ne riemerse poco dopo con un paio di jeans neri e un maglione azzurro.“E per favore, almeno per questa sera, mi chiami semplicemente per nome.”Spock annuì guardandosi attorno, il soggiorno era ampio e una grande vetrata forniva un esteso panorama di San Francisco.Era tutto ordinato e impersonale, non c’era nulla che potesse dare qualche indizio di chi viveva lì. Per Kirk era solo un alloggio temporaneo, la sua stanza era quella sul quinto ponte dell’Enterprise.“Non ho niente in frigorifero, non avevo in mente di avere ospiti. So che non è il massimo mangiare cibo replicato la vigilia di Natale, ma non ho niente di meglio da proporle.”Spock lo raggiunse nella piccola cucina e l’osservò destreggiarsi con le stoviglie.“Jim?” lo chiamò attirando l’attenzione su di sé “Come avrebbe trascorso questa festa se io non fossi qui?”Gli occhi chiari di Kirk si rabbuiarono, posò i piatti sul tavolo con un sospiro mesto.“Avrei mangiato latte e biscotti e mi sarei rifugiato a letto sotto il piumone, sperando di addormentarmi presto, affinché la notte di Natale passasse il più in fretta possibile” spiegò tossendo un paio di volte per schiarirsi la voce.“Patetico vero?”Il vulcaniano gli si avvicinò ancora, profondamente colpito da quelle parole e dal tono con cui erano state pronunciate.Se fosse stato completamente umano, si sarebbe proteso verso il capitano, l’avrebbe tratto a sé e stretto in un abbraccio per scacciare tutta quella tristezza, malinconia e solitudine ma era vulcaniano quindi rimase in silenzio attendendo che Kirk riacquisisse il controllo di se stesso e così accadde dopo poco.Mangiarono parlando di lavoro e dell’Enterprise di come i lavori stessero procedendo al meglio.

“Spostiamoci di là” lo invitò “La temperatura è di suo gradimento” chiese sorridendo vedendo che il vulcaniano si era tolto la giacca grigia dell’uniforme rimanendo con l’aderente maglia nera che metteva in evidenza perfettamente il suo petto.Kirk distolse lo sguardo, da quando aveva iniziato a osservare quei particolari nel suo vice?In soggiorno c’era una pendola, vecchio stile