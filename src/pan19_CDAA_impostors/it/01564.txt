come se gli avesse appena puntato una pistola alla testa. “Cosa avresti capito?”.
“Ti piace”, ghignò lei con voce compiaciuta. “Ecco perché ci sei rimasto tanto male”.
“Non dire assurdità”, replicò Steve, accorgendosi troppo tardi del fatto che il suo tono di voce si era praticamente alzato di un’ottava.
“Dai, era nudo”, dichiarò Tony, poggiando meglio la schiena sulla sedia e allungando il braccio lungo il tavolo. “Avete saltato le prime fasi, direi che potreste andare facilmente a quella fisica senza tutta la noia iniziale del corteggiamento”.
“Come fa Pepper a sopportarti?”, chiese Clint, ricevendo una scrollata di spalle in risposta e un sorriso sghembo alla Tony Stark.
“Questo James è proprio un cretino. Dov’è? Voglio dirgliene quattro”, sbottò Sam. “Se non gli è piaciuto il tuo ritratto allora non capisce proprio un tubo di arte”.
Steve sorrise, ringraziandolo per il sostegno mentre Tony sembrava ancora assorto, particolarmente colpito da questa vicenda. “Forse si è eccitato vedendo il ritratto”.
“Tony!”, lo richiamò Natasha, fingendo indignazione quando Steve sapeva quanto fosse sul punto di scoppiare a ridere da un momento all’altro. “Come ti viene in mente?”.
Steve rise di gusto di fronte a quella scenetta, mettendo momentaneamente da parte l’immagine di James che fissava il suo disegno e l’amarezza scaturita dalla sua reazione.
Sapeva che, tuttavia, ci avrebbe pensato per tutta la notte, senza darsi pace.

 

 




§


“Non ci penso nemmeno”.
Steve stava protestando in tutti i modi, mentre Natasha rovistava nel suo armadio alla ricerca di qualcosa di decente che potesse indossare. Peccato che il look di Steve fosse composto principalmente da camicie a quadri, felpe, jeans e magliette varie e dubitava che Nat potesse mai trovare qualcosa che le andasse a genio.
“La tua opinione non conta”, esclamò lei, continuando a frugare senza alcuna intenzione di arrendersi e Steve sapeva quanto Nat potesse essere pericolosa quando si metteva qualcosa in testa. “Hai bisogno di uscire e vedere persone. Basta con questi schizzi, soltanto perché un modello di nudo che forse non rivedrai mai più non ha apprezzato”.
“Ha ragione, sai?”, Sam si affacciò dalla porta del bagno mentre si sistemava la maglietta, pronto per la serata. “Non esiste che noi usciamo e tu rimani qui tutto solo”.
“E dove vorreste portarmi poi?”, chiese Steve, allargando le braccia senza preoccuparsi di far capire che non ne poteva più. “Sarei come una palla al piede, lasciatemi qui”.
“Red Room”.
La risposta di Nat lo gelò sul posto, perché Steve non era un grande fan di quel locale. Insomma, non che a Steve non piacesse divertirsi, solo che i locali affollati dove l’alcool scorreva a fiumi e le persone ballavano una addosso all’altra non facevano parte della sua serata tipo. Aveva un’idea di divertimento tutta sua … che comprendesse possibilmente Netflix e i pantaloni della tuta: per quel motivo, Sam avrebbe voluto picchiarlo.
“Andiamo, Rogers”, esclamò Nat, tenendo tra le mani una camicia blu e un paio di jeans meno scoloriti degli altri. “Non fare la femminuccia e vai a vestirti”.
Gli pose gli abiti contro il petto, scoccandogli un sorriso malefico che non dava via di scampo: Steve roteò gli occhi, rassegnandosi alla decisione di Natasha.
Cercò di prepararsi alla ben meglio, sapendo che i suoi vestiti non avrebbero certamente cambiato il suo umore e per evitare che Nat lo chiudesse in bagno con l’intento di aggiustargli i capelli. Quando uscì, Nat sembrava alquanto soddisfatta mentre Steve trovava quei jeans troppo stretti … ricordava di averli gettati, invece erano ancora nell’armadio.
“Smettila”, lo rimproverò Natasha con voce contrariata. “Dovresti vestirti così più spesso”.
“E mettere in mostra la mercanzia”, alla dichiarazione di Sam era seguito un urlo in stile coro da stadio che aveva costretto Steve a chiudere gli occhi, angustiato.
“Andiamo! Gli altri ci aspettano fuori al locale”.
Steve infossò le spalle, seguendo Natasha e Sam verso la porta della sua camera.
“E Steve … ti prego, sorridi. Sei ancora più bello quando lo fai”.
Quelle parole dette con la tipica dolcezza di Nat condita da una punta di malizia lo fecero sorridere quasi involontariamente, mentre lei lo guardava come se volesse dirgli “ecco, proprio così”. Le portò un braccio attorno alle braccia, dandole un bacio sulla fronte.
 
Il Red Room era esattamente come Steve lo ricordava.
Non era cambiato nulla, eccetto il bancone del bar che era diventato più ampio, ma per il resto ogni cosa è rimasta pressoché immutata: le alte pareti rosse e le luci sfrecciavano da una parte all’altra del locale, provocandogli già il mal di testa.
Natasha lo prese per il braccio mentre la sua mano era ancorata a quella di Clint, trascinandolo verso il bancone dove Tony e Sam stavano già ordinando chissà cosa.
“Forza, Rogers”, lo richiamò Tony, porgendogli un bicchiere dal dubbio contenuto.
Steve osservò il colore rossastro chiedendosi di cosa diamine si trattasse ma prima che potesse dire qualcosa, Tony gli fece segno di bere con sguardo minaccioso.
Steve sospirò, pensando che forse per una volta poteva mandare al diavolo la sua testa brulicante di pensieri e