a dare ad Alessio la visuale di lui piegato ad angolo retto, sperando che almeno l'altro lo stia guardando; si rimette in piedi con un po' di imbarazzo, poi, e raggiunge l'amico, ma vuole evitare di vedere la reazione - o l'ignoramento, per quando ne sa - di Alessio, e decide di appoggiarsi al bancone, dando le spalle al locale e guardando Giò in modo di fargli capire che ha bisogno di aiuto. «Non dirmi che va male Gè, ti ha fatto la radiografia».

Gennaro lo guarda tra l'incredulo e lo speranzoso, quando sussurra un «Davvero?» flebile, per poi mordersi piano il labbro al «Davvero. Di che avete parlato? Sembravi preso dalla conversazione, peccato che lui sembrava esserlo solo da te» di Giò; «Voleva sapere la storia della pizzeria e io ci ho messo almeno dieci secondi a dirgli il nome di mio nonno. Che è anche il mio, capisci? Penserà che sono ritardato o qualcosa del genere», spiega con un briciolo di risentimento per il proprio comportamento, e si sente pure stupido quando gli viene da sorridere del «Sarà, ma se te lo porti in ufficio qualcosa ci nasce, di sicuro» di Giò.

«Non alimentare le mie illusioni, Giò», risponde con un tono fin troppo enfatico, e dopo aver sospirato continua «È cosi bello, è illegale. Le sue mani io le voglio addosso, come il suo corpo e voglio aggrapparmi alle sue spalle grandi. E invece che faccio? Balbetto e scappo. Sono un fallimento», senza neanche più imbarazzarsi della risata di Giò.

Nel frattempo, curioso, gira la testa per cercare l'altro, ma non appena incrocia il suo sguardo si gira veloce, come scottato dall'intesità dei suoi occhi, con i propri spalancati e la mente confusa dalle troppo emozioni. «Vado a vedere gli altri clienti, se sono a posto. Non riesco a stare qui fermo», bisbiglia allora, e subito sguscia tra i tavoli.

Gennaro ha già parlato con una dozzina di clienti, quando Alessio si riprende con violenza la sua attenzione chiamandolo, mentre lui arriva a pensare che il suo bruttissimo nome, se detto da Alessio, diventa pure melodioso; è cosi imbarazzante che vorrebbe infilarsi sotto ad un tavolo per nascondersi, o sotto al tavolo di Alessio per fare altro e, ancora una volta, si sente morire d'imbarazzo. Chiede scusa alla coppia con cui sta parlando e raggiunge quel Dio Greco che lo guarda come se fosse Ambrosia, che gli fa desiderare davvero di esserlo.

E nemmeno si rende conto, in realtà, che per Alessio Ambrosia già lo è, perché lo guarda avvicinarsi con l'espressione adorante e gli occhi che vagano senza sosta sulla sua figura, per poi fermarsi ancora una volta quando incrociano le sue labbra, ora impegnate a chiedergli «Cosa ti serve?», e Gennaro si sente ancora più stupido quando la voce gli trema appena, un po' per le constatazioni di Giò e un po' per lo sguardo di Alessio, che quasi sente bruciargli la pelle; «Il dolce, non ho guardato sul menù», gli risponde Alessio, e Genn si sente veramente stupido non appena gli viene in mente che potrebbe provarci davvero – Alessio gli sta servendo l'opportunità su un piatto d'argento, Giò gli ha detto che si stava mangiando lui con gli occhi e le parole di Antonio, uguali alle solite e forse più convinte vista la portata del cliente, non fanno altro che incoraggiarlo un po' di più.

«Che dolci avete?», gli chiede Alessio, e lo fa con un minimo di incertezza, perché Genn nel frattempo si è seduto di nuovo davanti a lui e ora si sporge in avanti, lo guarda con un misto di imbarazzo e lascivia – che Alessio aveva già notato prima – stampato sul volto, gli dice «Il nostro dolce migliore qui non te lo posso portare» e lo fa, inaspettatamente, cambiando l'espressione nella più pura innocenza, tanto che Alessio è in grado di rispondergli solo con un «Ah» appena confuso; «Sta nel retro», continua Genn, e Alessio si sente pure un po' stupido, mentre si ritrova ad annuire e a seguire ancora una volta i movimenti delle sue labbra, a perdersi nel luccichio che gli scorge negli occhi, a trovare le sue pupille dilatatissime e a chiedersi se anche le proprie siano così – sì, probabilmente sì.

Nemmeno gli importa più, però, quando Genn si tira appena indietro e «Se lo vuoi devi venire nel retro» sussurra, con l'espressione più convincente che riesce a mettere in piedi, e questa volta, del suo mordersi le labbra e inclinare appena la testa, Alessio si accorge; non gli dà troppo peso, in ogni caso, pensa che non lo faccia apposta e che così ci sia nato, annuisce della constatazione dell'altro e «Va bene», dice solo, mentre già si alza e lo segue tra i tavoli; nemmeno se lo chiede, poi, il motivo per cui quel dolce non gli possa essere portato, perché lo conservino nel retro, perché stia seguendo Genn senza la minima idea di dove lo stia portando, visto che oltrepassa la porta della cucina e continua a camminare fino a quello