. Sherlock è un nome da ragazza, hai detto. Cosa volevi dirmi davvero?”Sherlock guarda fisso davanti a sé e poi lo sente. Un tocco dapprima lieve, poi il calore che si espande esattamente in mezzo alle sue scapole. La mano di John. Ferma e intima, proprio tra le sue spalle. Un tocco che potrebbe sembrare amichevole, un gesto confortevole, solo che non è così. E Sherlock è ammutolito. “Sherlock… cosa volevi dirmi?”“No.”“Sherlock...”La mano si fa più pressante, accenna un lieve massaggio su e giù, un movimento quasi impercettibile, dolce, in perfetta armonia con il suo nome pronunciato da quella voce. “No.”“Allora lascia che ti dica io una cosa.” A Sherlock si ferma un respiro a metà quando sente un altro tocco lì dove c’era il palmo della mano di John fino a un secondo fa. E’ la sua fronte. E il calore di tutto il suo corpo che quasi aderisce proprio. Le sue mani sui fianchi, e poi attorno ad essi, e poi che scivolano attorno alla sua vita. Sherlock guarda in basso e può vederle intrecciarsi sul proprio addome, che gli stropicciano la giacca scura e la camicia sotto. “Perdonami.” gli dice la voce dietro le spalle, e sembra che rimbombi dritta nei suoi polmoni.“Perdonami per tutto. Per ogni cosa che ti ho fatto.” Sherlock espira in maniera impercettibile e timidamente appoggia le proprie mani sulle sue. Il calore che sente irradiarsi in tutto il corpo attraverso i palmi è immediato, travolgente.  “John…”“Perdonami per averti lasciato solo. Per aver sbagliato così tanto e con così tanta convinzione.” L’abbraccio diventa più stretto. Sherlock può percepire il leggero movimento della testa di John dietro le spalle, e poi avverte un calore più esteso e sa che ha appoggiato il lato del viso.  Lo stringe più forte.“Perdonami per non averti perdonato subito dopo averti rivisto vivo .”Le braccia si fanno più serrate, la voce più roca.“Perdonami per Mary. Per non averti difeso abbastanza.”“John… davvero... ”“Perdonami per non aver ascoltato me stesso.” Sherlock non tenta più di ribattere. Quell’abbraccio è il calore più dolce che abbia mai provato, e quel corpo così stretto al suo è il più grande supplizio. Felicità pura mista a un’amarezza senza fine… un’emozione più grande di ogni sopportazione, eppure impossibile da respingere. Può solo accettarlo ad occhi chiusi. “Tutto quello che ho fatto… o non ho fatto per te… è stato il mio modo di gettarmi da un tetto davanti ai tuoi occhi.” sussurra infine John. “L’ho capito dopo, quando vivere in quella bugia è diventato insopportabile. Perdonami.” “Perché adesso?”Con un grande sforzo, Sherlock si muove e si gira lentamente nell’abbraccio di John, deciso a guardarlo negli occhi. E li trova, i suoi occhi. Grandi e blu e tinti di una sincerità che credeva di aver dimenticato. “Perché a un certo punto devi dirla, la verità. Devi riconoscerla, e dirla forte.” Sherlock ha paura di chiedere a quale delle tante verità si riferisca, ma le braccia di John ancora attorno ai suoi fianchi e il suo maglione scuro a pochi centimetri dal proprio petto bloccano ogni parola. E’ John che glielo spiega meglio senza ulteriori domande. Si sporge in avanti piano, senza mai distogliere gli occhi dai suoi, in attesa di un cenno di rifiuto - un piccolo movimento all’indietro, uno scarto del capo - che non arriva. Il bacio è lieve, appena un contatto accennato… un sospiro caldo sulle labbra di entrambi, contrappuntato dal battito del cuore di Sherlock che rimbomba forte e forse raggiunge anche John, perché è John che gli lascia i fianchi e appoggia le mani sul suo collo, trascinandolo piano verso di sé, e chiude gli occhi, facendo in modo che li chiuda anche lui.E’ come sanguinare, pensa Sherlock nel preciso momento in cui lo abbraccia a sua volta e lo accoglie… finalmente. E’ come sanguinare piano, dolcemente, verso una specie di morte che non fa paura. Perché da questo non c’è ritorno. E’ una linea cancellata che non si potrà ridisegnare mai più.E’ quello che ha desiderato con tutte le sue forze e che si avvera come un piccolo miracolo che potrebbe cullarlo per sempre, o ucciderlo. Non c’è via di mezzo. C’è solo John che lo accarezza con un bacio che non ha mai ricevuto da nessuno, mai… mai così.L’umido calore della sua lingua è diverso da qualunque altro, ha un sapore soave e un tocco gentile che cerca di rassicurarlo e di dirgli delle cose, quelle che si sono taciuti da due anni in qua. Quelle che, mai confessate, hanno permesso che si perdessero come bambini in una fiera troppo grande e rumorosa , fatta di pazzi e clown e chiromanti truffaldine. Come è potuto succedere?Sherlock si stringe a lui in cerca di aria e interrompe il bacio per affondare il viso suo suo collo e lasciarsi andare nel suo abbraccio, nel suo odore. Ha bisogno di chinare il capo e inspirare l’odore del suo maglione, del suo collo. John lo tiene forte, come