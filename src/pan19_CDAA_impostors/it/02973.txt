e farsi calda per l’avvicinarsi del nano.Il suo odore era forte come quello degli altri, e non rivelava una recente pulizia personale, né troppa sobrietà nei pasti e nelle libagioni, ma Thranduil non ne fu nauseato.Thorin, piuttosto, lo turbava e lo sconcertava. Thranduil sentiva emanare da lui un calore che non era solo fisico, e l’impressione che ne aveva era quella di un dominio esercitato senza fatica, di una calma forza controllata. Una sensazione che lo faceva stare male e bene nello stesso tempo.Socchiuse gli occhi. Immaginò che l’aria gelida della notte si rapprendesse, fino a diventare una lama di ghiaccio, appoggiata di piatto sulla sua gola scoperta.La precisa sensazione di quel contatto gli fece l’effetto più imprevisto e vergognoso.Si costrinse allora a riaprire gli occhi, e vide che nessuna lama sfiorava il suo nobile collo, poiché Thorin la rivolgeva un po’ più in alto, sfregandola vigorosamente contro le funi che imprigionavano i polsi.In ogni caso, pur in quella posizione ridicola, Thranduil non mancò di lanciargli uno sguardo di sfida. Poiché sarebbe morto piuttosto che rivelare, anche solo con un lampo degli occhi chiari, tutto ciò che gli agitava il cuore e gli accendeva i sensi.Che poi il resto del suo corpo rivelasse fin troppo, era un problema che avrebbe esaminato in seguito, e che comunque non gli sembrava incoerente con l’altezzosa arroganza dello sguardo.E in ogni caso la coerenza in quel momento era l’ultimo dei suoi problemi.Thorin era così vicino che poteva avvertire il misto di alcol e tabacco nel suo fiato, e quell’aroma lo stordiva in modo ben diverso dal solito odore rivoltante dei nani, al punto che dovette concentrare tutta la forza residua nell’evitare che le lunghe gambe si abbandonassero a un tremore incontrollabile.Così vicino il nano rivelava la sua vera statura, ma Thranduil, pur sovrastandolo di una spanna normalmente, e di un paio di spanne così da sospeso, si sentiva ancora, e sempre più disperatamente, dominato da lui.Ma sollevò ancora il mento, e concentrò ostinatamente e sfrontatamente lo sguardo sui fieri lineamenti dell’altro, la cui mascella ferma sembrava scolpita nella pietra.Le voci sempre più fragorose dei nani rivelarono che la compagnia era ormai a pochi passi, e solo la folta boscaglia celava provvidenzialmente ai loro sguardi quella scena bizzarra.Ma ancora per poco.Gli occhi di Thorin si fissarono gravemente nei suoi. Thranduil sentì frammenti dei commenti volgari che i nani si indirizzavano l’un l’altro nell’oscurità, tra gli alberi, e immaginò le loro crudeli esclamazioni quando, tra pochissimi istanti, li avrebbero raggiunti.“Uccidimi” disse a Thorin.Era un ordine, non una preghiera.Lo sguardo di Thorin si oscurò, divenne sempre più cupo, la nera pupilla che divorava il chiarore delle iridi. Poi di nuovo nei suoi occhi si diffuse una luce azzurra, placida e ironica.“Non adesso” rispose.Thranduil si sentì offeso da quell’ironia più ancora che dall’impudenza di quegli occhi.Le voci dei nani tornarono a farsi sentire, e in quell’istante le corde cedettero. Ora tutto il peso dell’elfo era sostenuto dalle corde che imprigionavano i piedi. Con sorprendente agilità il nano si arrampicò per mezzo metro su uno dei tronchi a cui si fissava la trappola, e, quando le corde cominciarono ad assottigliarsi sotto la lama del suo pugnale, allungò un braccio per sostenere la schiena dell’elfo.Stringendolo in quel modo ridiscese lentamente, e Thranduil, aiutandosi con le lunghe gambe, fu in grado senza troppa fatica di seguirne la discesa, e di ritrovare la posizione eretta.Ora l’elfo sovrastava il nano in tutta la sua altezza, ma ancora gli occhi blu di Thorin non avevano perso il loro potere su di lui, e percorrevano la pelle bianca del suo viso dalla fronte liscia agli zigomi larghi da luna piena, alle labbra piccole e tenere, per poi indugiare a lungo sul collo delicato, concentrandosi sulla zona più tenera e vulnerabile, e poi scendendo lentamente...Thranduil immaginò ancora la lama che affondava nella carne morbida del collo, e forse fu quella visione di morte, forse la tensione finalmente risolta dei suoi muscoli, o qualcos’altro ancora, a fargli tremare le gambe e a farlo vacillare.Allora la grande mano di Thorin si alzò a sostenergli il petto, e dalla radura illuminata Thranduil si sentì spingere nell’oscurità, tra gli alberi.Ora Thranduil indovinava appena il bagliore dello sguardo del nano, dei suoi anelli grossolani, della fibbia argentata della sua cintura, e insieme alla vista tutti gli altri sensi sembravano velati.Non udiva più le voci sgraziate dei nani, forse perché le sue orecchie ronzavano penosamente, come se fosse diventato consapevole del rumore che faceva il sangue dentro le vene, né gli faceva effetto la scorza ruvida dell’albero, sebbene Thorin lo spingesse con forza, e la corteccia dura gli graffiasse la pelle delicata, né sentiva più l’erba fredda e umida sotto i piedi scalzi.L’unica cosa che avvertiva con chiarezza era il calore al centro del suo petto, dove il palmo della mano di Thorin premeva fino a togliergli il respiro.Avrebbe potuto scansare quel contatto, il nano poteva essere più forte di lui,