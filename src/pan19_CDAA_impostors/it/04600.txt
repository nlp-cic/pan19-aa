con cui
si sta tormentando mentre guarda in modo vacuo il paesaggio scorrere
fuori dal finestrino. Dopo tanto pensare e analizzare la situazione
nella propria testa è arrivato ad alcune conclusioni.

Lui è un coglione, ma questa 
non è una novità per nessuna delle persone che lo
conoscono bene.

Lui ha ancora una volta rovinato tutto,
incrinato una situazione che era in bilico, ma che tutto sommato
poteva benissimo rimanere così – o no?
Quell'avvicinarsi, quel ritrovarsi comodi in un'intimità tutta
loro, quel guardarsi trovando negli occhi dell'altro le stesse
identiche domande, tutto quell'affetto, tutto ciò doveva per
forza trovare una spiegazione? Un senso?

Fatto sta che ora il loro patto segreto
e mai formulato di accettazione reciproca di quel loro rapporto
indefinibile si è rotto. Il re è nudo. Ora non
possono più fingere che sia tutto normale e che a entrambi
vada bene così com'era prima, fino all'incipit di quella
giornata.

Gennaro si morde per l'ennesima volta
il labbro inferiore. Ma perché non me ne sto mai zitto, io.

Se prima si sentiva
in una stanza piena d'acqua che gli faceva mancare il respiro, ora si
sente immerso in un intero mare di terrore senza una dannata barca.


Ultim'ora: Gennaro, le tue sono idee
di merda, e fanno soffrire te e chi ti sta intorno. Usale con
cautela. Anzi, meglio se non fai proprio un cazzo, così eviti
danni.


Una vocina nella
sua testa continua a fargli notare che ha peggiorato la situazione,
che se prima era confuso ora lo è molto di più. Aveva
un rapporto ambiguo, ma che funzionava alla grandissima. Lo ha
rovinato per paura che andasse troppo oltre, ma già gli manca.
Vorrebbe riaverlo indietro, ma non è sicuro di essere disposto
ad approfondirlo, ma nemmeno a tornare a quando tra loro tutto si
limitava ad amicizia e musica. Ma quindi che cazzo vuoi, eh? Qual
è il tuo problema?

La cosa peggiore di
tutte, l'idea che più lo assilla, è che ad Alessio
stesse tutto bene così. Che non solo gli stesse bene quel
rapporto, ma che lo volesse, o che volesse anche qualcosa in
più, e la reazione che il moro ha avuto quella mattina non fa
che convincerlo sempre di più di quest'idea. Gennaro si sente
morire dentro al solo pensiero. Lui non è pronto, non è
per niente pronto per qualcosa del genere. Soprattutto, non sa cosa
vuole, non sa se lo vuole, e lo scenario peggiore che riesce a
immaginare in questo momento è che mentre nell'ultimo periodo
lui era lì ad arrovellarsi nell'indecisione e a farsela sotto
– perché è terrorizzato, e questo è chiaro
– Alessio avesse già preso la sua decisione.

“Oh, tutto
bene, Genn?” Antonello si gira verso di lui e in quel momento
Gennaro si rende conto di essere sprofondato nel sedile. Ha la testa
a metà dello schienale, le ginocchia contro il cruscotto, e la
mano che tiene sulla pancia si alza e si abbassa troppo velocemente.
“Mh? Sì, sì.”

Si tira un po' su e
lancia un'occhiata ai sedili posteriori, a quell'enorme fagotto nero
che gli nasconde il proprio viso, in una posizione troppo innaturale
per essere quella del sonno.

È chiaro che
il prima possibile gli deve parlare, probabilmente strisciare ai suoi
piedi, pregando che non sia troppo tardi e che non gli abbia già
spezzato il cuore.

Ecco un'altra cosa
a cui non è assolutamente pronto: rinunciare a lui.

Così si
ritrova a pensare a tutto ciò che perderebbe se non riuscisse
a mettere a posto le cose. Non ci sarebbero più quegli sguardi
che si agganciano e lasciano fuori il resto del mondo, le mani di
Alessio che quando lo toccano hanno sempre un tocco fermo, ma
delicato, protettivo, che gli fa desiderare più contatto e che
quando lo abbandona lascia un velo di caldo affetto sulla pelle. E di
sicuro non ci sarebbero più quelle foto e quei post pubblicati
sui social, quando Alessio gli diceva “Sì dai, scrivilo,
che così quelle che pensano che stiamo insieme hanno qualcosa
con cui divertirsi. Le facciamo impazzire, ja”, lo diceva
sorridendo in maniera complice e un po' maliziosa, e lui ricambiava
con una risatina consapevole. Addio anche alle serate passate a
guardare la televisione in camera, abbastanza vicini da soddisfare il
reciproco desiderio di contatto, ma non a sufficienza da fargli
venire quella sensazione di stare facendo qualcosa di maledettamente
sbagliato.

Gennaro torce il
collo in maniera eccessiva per volgere il viso completamente verso il
finestrino e assicurarsi che nessuna delle persone all'interno della
macchina possa anche solo intravedere quelle pozze azzurre tremule e
umide che sono diventati i suoi occhi.







Nuova città,
nuovo albergo. Le pareti sono bianche, senza decorazioni, e tutto è
arredato con un gusto piuttosto minimal, con oggetti color pastello
messi lì per cercare di farlo sembrare un ambiente domestico.
Gennaro osserva la camera, soffermandosi sulle coloriture accese date
dalla luce del tramonto, che entra dalla finestra alla sua sinistra.
Se guarda fuori può vedere il mare, non troppo lontano,
movimentato da onde piuttosto alte, spinte dal vento contro la riva.

È da solo
nella stanza, Alessio è sparito appena sono