accorse che l'espressione di Achille si era incrinata in una frazione di secondo.

Alla sue parole, il sorriso sghembo dell'altro tornò. «Nah, sono di costituzione robusta... non mi ammalo» disse con una scrollata di spalle.

Poi aggiustò i cuscini e fece stendere Patroclo sotto di sé senza staccare per un attimo la bocca dalla sua.

#02prompt: Patrochille | Hogwarts!AU | Rimanere a scuola per le vacanze di Natale

 

Patroclo fece cadere con l'indice l'alfiere nero, pateticamente. Sospirò, guardandosi intorno: la Sala Comune di Tassorosso era deserta, così come quasi tutta la scuola. Oltre a lui dovevano essere rimasti giusto un paio di studenti dell'ultimo anno di Corvonero, intenti in una sessione di studio disperata, gli elfi delle cucine, i fantasmi e una coppietta di Grifondoro – Hogwarts a Natale offriva molti posti utili per incontri romantici tranquilli.

Patroclo sospirò. Anche lui e Achille avrebbero potuto sfruttare qualche aula vuota o la stanza che avevano scoperto per caso e che aveva l'abitudine di comparire ogni tanto... se solo Teti non avesse richiamato il Grifondoro a casa per il Natale.

«Ne approfitterò per studiare» si disse Patroclo, pensando che magari, se se lo fosse ripetuto abbastanza, sarebbe diventato vero (quando invece sapeva benissimo che avrebbe passato tutto il tempo a guardare languidamente il camino, gli alberi e i festoni, la mente occupata solo da una certa testa bionda).

Aprì comunque il libro di medimagia e si mise a sfogliarlo distrattamente, la guancia appoggiata sul pungo chiuso. Peccato che, ogni volta che voltasse pagina, ricordava le dita lunghe e fredde di Achille sopra le sue – era una cosa che faceva, appoggiare la mano su quella di Patroclo mentre studiavano. Così, senza fare nulla, l'appoggiava e basta. Patroclo amava immensamente il calore e il conforto di quel gesto, e se si appisolò cullandosi in quelle fantasie, non c'era da biasimarlo.

Nei suoi sogni la sensazione si fece così vivida, quasi gli pareva di sentire davvero la mano di Achille sulla sua... mugugnò, strizzando le sue dita. E poi aprì gli occhi e l'immagine di due mani intrecciate si fece lentamente nitida davanti a lui.

Sobbalzò, le pupille enormi: Achille. Era davvero lì, seduto in ginocchio al suo fianco, quell'aria placida e tranquilla e quel sorrisetto da gatto che faceva impazzire Patroclo.

«Sono scappat-» iniziò.

Ma Patroclo non lo fece finire; gli gettò le braccia al collo e prese a baciarlo con tanta foga che nell'impeto ricaddero all'indietro. Patroclo si sistemò su di lui, affondandogli una mano nei capelli, accarezzandogli un fianco con l'altra per accertarsi che fosse davvero lì.

Quando si staccò, piacevolmente a corto d'aria, vide che Achille era arrossito. «Wow... dovrei scappare più spesso, se questo è il risultato.» 

#03prompt: Patroclo/Achille: Era nei loro sguardi e nel modo in cui le loro mani si sfioravano, era nelle loro parole sussurrate e nel sesso fatto di corpi sudati. Era ovunque, più dell'amore, la morte. + La canzone di Achille, Patroclo/Achille. Achille scopre che andando in guerra morirà, ma avrà gloria eterna. "Vorrei poterti salvare da questo destino"

 

Nel sole, nella velocità della lotta, nei muscoli flessi per lo sforzo fisico, nel suo egoismo senza malizia Achille era più dio che uomo. E nella sua divinità stava tutta concentrata la morte.

Patroclo l'aveva capito subito, che non ci sarebbe stato scampo per nessuno dei due. Che la divinità di Achille avrebbe ucciso entrambi. Quando Achille aveva scelto la possibilità opaca di una gloria futura (uno spettro!) al posto della sua vita presente, allora Patroclo l'aveva capito.

'Morirò con lui.'

E la morte era stata loro fedele compagna in ogni abbraccio, in ogni sguardo complice, in ogni ansimo, ogni preghiera, ogni grido di rabbia e gemito spezzato nella notte e urlo di piacere soffocato nelle pelle sudata, sempre – la morte. Che alimentava il loro amore, ironicamente, come un fuoco lento e costante.

Amalo adesso, svelto, prima che sia troppo tardi. Amalo e sentilo nel tuo corpo per sempre.

Patroclo voleva credere di averlo accettato. Voleva sentirsi certo, protetto nell'abbraccio di Achille e nella sicurezza della propria razionalità – era l'unica cosa da fare, l'unica strada da percorrere che il destino aveva offerto loro.

Eppure, come non lottare?

Come non opporsi con tutto se stesso al corso degli eventi, se nella sua mente era Achille che vedeva, occhi verdi e sorriso sghembo e velocità viva...

 

«Vorrei tenerti con me.» Un sussurro sulla spalla abbronzata di Achille, le parole che si infrangono sulle leggere lentiggini, umide di sale, piacere e disperazione. «Vorrei poterti salvare da questo destino.» Una mano che accarezza riccioli biondi, teneramente, e una richiesta che rimane inascoltata.

Poi cala la notte e Achille apre gli occhi. Guarda Patroclo, se lo imprime nella mente, e pensa, ignaro e splendente, che vorrebbe poterlo salvare da questo destino.

#04prompt: Patroclo/Achille. Modern!AU Vestirsi di coppia ad Halloween.

 

«Che ne dici di una coppia di