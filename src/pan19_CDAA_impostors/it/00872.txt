passata-, ma in compenso una nuova e discreta conoscenza di Paganini e più o meno delle biografie di tutti i violinisti su cui era riuscito a mettere gli occhi.
Non che ci trovasse nulla di particolarmente interessante, ma se poteva aiutarlo a stabilire una relazione con Holmes, allora avrebbe fatto tutto il possibile.
Tranne imparare a suonare il violino, forse. 

E poi, si disse, avrebbe dovuto prendere il coraggio a due mani e accettare il fatto che come prima cosa per stabilire una relazione con Holmes, era necessario vedere Holmes. Entrare nella sua stanza, respirare la sua stessa aria. Cose così.
Non sapeva per quale motivo il loro primo incontro l'avesse turbato tanto, forse quella domanda indiscreta -Afghanistan o Iraq?-, forse il fatto che il medico non aveva la minima idea di come quell'uomo alto e magro facesse a saperlo -anche se probabilmente era stato Mike a dirglielo-, o forse il fatto di non essere nemmeno riuscito a vederlo in faccia. O di non aver sentito il suo odore. 

Fu con questi pensieri nella testa che John timbrò il cartellino quella mattina, passò al bar dell'ospedale a ordinare due caffè e con questi in mano si diresse verso la zona riservata dell'edificio, non prima di essersi fatto consegnare una copia delle chiavi della stanza del suo paziente.
Quando entrò si rese immediatamente conto che qualcosa non andava. La figura scura sul letto era rannicchiata in una posizione innaturale, certamente scomoda, e il petto dell'uomo si alzava e abbassava con irregolarità, come se stesse cercando di prendere respiri il più grandi possibili.
John posò immediatamente i bicchieri che teneva in mano e si precipitò verso il letto.
-Infermiera!- urlò, mentre sollevava la testa di Sherlock Holmes e tentava di rimetterlo dritto.
Aveva dei meravigliosi occhi gelidi -ridotti a fessure- che John non riuscì a impedirsi di  non notare. E degli zigomi alti, prominenti, il viso circondato da riccioli scuri che contrastavano così tanto col pallore mortale della sua pelle, con le vene che si intuivano scorrere sotto le sue guance pallide, sotto il taglio sottile delle sue labbra appena colorate.
Non sembrava stare male. O meglio, stava sicuramente male, ma non pareva esserci una causa apparente.
-Signor Holmes, mi sente?-
Nessuna risposta.
-Signor Holmes?-
-Sherlock?- provò ancora John.
Un battito di ciglia più significativo degli altri convinse John che quella fosse la risposta che stava cercando. Lo sentiva.
-Mi ascolti, cerchi di respirare profondamente ma con lentezza. Respiri regolari. Provi con me-
-Dottor Watson!-
Il biondo sospirò di sollievo a udire la voce dell'infermiera.
-Signorina, il signor Holmes sta male e io non ho assolutamente idea di cosa gli sia successo, e non ero di turno prima delle nove. Lei era già qui?-
Lei annuì febbrilmente.
-Certamente, il paziente è stato svegliato alle otto come da protocollo governativo e gli è stata somministrata la dose di feromoni. Non c'è assolutamente nulla di cui preoccuparsi, lui sembra solo non reagire con immediati benefici alla cura. Lo lasci lì un'altra mezz'ora e starà bene. È sempre così-
Detto questo, la donna così come era arrivata se ne andò.
John restò a fissare la porta vuota per qualche secondo, assolutamente sbalordito, ancora seduto al bordo del letto senza essersene reso conto.
Fu una mano fredda e mortalmente pallida che gli afferrò un lembo del maglione a distoglierlo dal suo intontimento, e allora il medico tornò a dedicare la sua piena attenzione a Sherlock.
Lo fece distendere, tenendogli le gambe sollevate e uno straccio bagnato sulla fronte, mordendosi le labbra per la rabbia e la preoccupazione.
Dopo una ventina di minuti in questo stato, come l'infermiera aveva predetto, il moro riprese a respirare regolarmente e si tirò su, poggiando la schiena alla testiera del letto.
John si scostò immediatamente.
-Dottor Watson-
-Signor Holmes-
-Sherlock, la prego. E mi dia del tu-
-Vale anche per me-
Sherlock annuì, distogliendo poi lo sguardo.
-Non ce n'era assolutamente bisogno- aggiunse poi.
John lo guardò esterrefatto, osservandolo per la prima volta e rimanendo estasiato dalla sua bellezza e dall'assurdità della sua incredibile ripresa.
-Non direi. Sono un medico, il mio lavoro è cercare di far star bene la gente-
-Ma io non sono qui perchè vogliono farmi stare bene, John-
John sospirò a sentir pronunciare il suo nome da quella voce vellutata, baritonale.
-E perchè allora?-
Sherlock rise di una risata amara.
-Guardami John-disse poi con voce fredda, allargando le braccia -sono un Omega. Vogliono il mio corpo, del resto non gli importa nulla. Prima avranno ottenuto quello che vogliono, prima potrò andarmene da qui e sperare di riprendere con la mia vita-
John non disse nulla.
Sapeva che non sarebbe stato così, ma non accennò al fatto che avere un Alpha, specialmente un Alpha assegnato d'ufficio, e un legame, spesso significava la perdita di autonomia dell'Omega. E il biondo aveva il terribile sospetto che questo caso sarebbe stato analogo a uno dei tanti.
-Qual è il tuo lavoro?-chiese invece, cacciando quei pensieri.
-Sono un consulente investigativo