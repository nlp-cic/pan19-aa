tendendosi, aprendosi a lui.

Poi sentì un fruscio, un ansimo nervoso, il rumore di una zip – Merlin che tentava con malagrazia di togliersi giacca e camicia allo stesso tempo. D'istinto Arthur lo fermò, prendendogli le mani.

Aveva sempre considerato la parte dello spogliarsi come un preludio scomodo ma necessario del quale era meglio sbarazzarsi il prima possibile. In quel momento, invece, sì scoprì curioso di svelare a poco a poco la figura di Merlin, di farlo con cura, e così fece, svestendolo al posto suo.

Bevve dell'immagine di lui che sobbalzava appena sotto il tocco accennato dei suoi polpastrelli. Godette nel vederlo sempre più accaldato, un rossore che pervadeva il torace scoperto, il pomo d'Adamo che si muoveva e il suo ingoiare che riecheggiava nella stanza, amplificato nel silenzio – e quel gemito impaziente che sfuggì alle sue labbra quando Arthur scelse di indugiare in modo particolare nell'abbassargli l'intimo...

Dio, quant'era bello.

Da sobrio, in una situazione in cui non fosse stato ubriaco dell'adrenalina e di quel mezzo spogliarello e, cazzo, di tutto quanto Merlin, Arthur non si sarebbe mai azzardato nemmeno a pensare una cosa del genere. Adesso che era stato ridotto al delirio, però, poteva ripeterselo nella testa quanto voleva, ancora e ancora e ancora.

Merlin, la bocca dischiusa e il respiro accelerato, si accorse del suo sorrisetto placido e soddisfatto proprio quando Arthur si stava divertendo di più, i boxer neri dell'altro appena portati sotto i fianchi.

“Guarda quanto sei bastardo,” soffiò, quasi stizzito. Si liberò dell'ultimo indumento che lo copriva con scatti frenetici e poi, per ribadire il concetto, si fiondò su di lui, andando a mordergli il collo.

La pelle nuda dell'uno incontrò la pelle nuda dell'altro, ogni punto di contatto formicolò in ondate di brividi. Lo shock della sensazione inaspettata fece chiudere gli occhi ad Arthur dolcemente, come in un sogno. Sentì il singhiozzo che la frizione strappò a Merlin; la sua carne lo assorbì come fosse stato un balsamo, gli entrò dentro fino ad arrivare alle ossa.

Dopo, da qualche parte tra il far scorrere la lingua sotto l'orecchio di Arthur e l'accarezzargli il fianco, Merlin iniziò a tremare. Allora Arthur gli portò le dita tra i capelli, alzandogli la testa. Il suo cuore batteva forte perché le labbra dell'amante erano rosse e gonfie e i suoi occhi acquosi e, cazzo... aveva davvero pensato a lui come al suo amante. “Non siamo più tanto spavaldi, adesso, mh?” gli disse. Il bisogno di provocarlo venne dal suo sentirsi, di colpo e senza preavviso, così spaventosamente piccolo e smarrito... non poteva permettere che anche Merlin naufragasse in quell'oceano che lo stava ingoiando senza chiedere il permesso.

Passò i pollici intorno ai suoi zigomi e Merlin inseguì la carezza senza dire niente.

Il vento che si sera alzato faceva ballare la tenda bianca, lasciando entrare nella stanza i riflessi della sera; il letto cigolava piano, accompagnando il fremito dei sospiri che inumidivano l'ambiente.

“Parlavi come se fossi un esperto, invece stai tremando,” disse ancora Arthur. Se l'obiettivo era prendersi gioco di lui per uscire da quel momento troppo intenso, allora non era stato raggiunto, visto che la sua voce aveva ceduto.

“Ti faccio vedere io chi è che tremerà, alla fine,” disse Merlin e, senza dargli tempo di ribattere, si fece strada sul suo corpo con la bocca. Lasciò che la lingua vagasse distrattamente ma, oh, non c'era niente di casuale in ciò che stava facendo, Arthur ci avrebbe scommesso.

Pareva che quel piccolo impertinente sapesse trovare con esattezza tutti i punti che gli portavano via un gemito. Così, senza tentennare, prese prima un suo capezzolo tra le labbra calde, poi anche l'altro, sollevandogli un po' una gamba con la mano premuta nell'incavo dietro al ginocchio.

Arthur si ritrovò a inseguire con le dita quella nuvola di capelli scuri e sconvolti, nella testa un ripetersi sbiadito di “mi ha stregato, è una magia”. Si spinse ciecamente su di lui, impotente di fronte al desiderio di andargli incontro.

Si chiese se Merlin realizzasse che ogni bacio che lasciava sulle sue gambe era un marchio gentile, se capisse che Arthur avrebbe ripensato a lui e a lui soltanto se mai qualcun altro l'avesse venerato in quel modo; si domandò se lui stesso non avesse ormai perduto del tutto il senno e se la persona che non riusciva riconoscere, tanto era immersa in quel piacere lento, non fosse un altro Arthur...

Ma Merlin stava strofinando la guancia all'interno della sua coscia, adesso, come se amasse farlo e non chiedesse che trovarsi lì. “Posso?” disse, guardandolo da sotto le ciglia. Era un disastro: sembrava l'avessero appena sbattuto su un tavolo, quando invece era stato toccato a malapena. “Arthur, posso?”

“Così non... durerò a lungo,” disse lui, vergognandosi per il nuovo afflusso di calore che gli era indiscutibilmente salito alle guance.

“Non fa niente, il resto lo faremo la prossima volta,” ripose Merlin.

E quel sorriso triste gli strinse il cuore, perché una prossima volta difficilmente