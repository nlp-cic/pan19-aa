non--”
Ha paura che non possa capire. Ha paura che lo prenda per pazzo, per malato, che gli vieti di vedere ancora Fernando, che gli imponga di uscire con qualche ragazza e di dimenticarlo per sempre. Ha paura che pensi che sia uno scherzo, che passerà a breve, ma lui lo sa che non passerà a breve, lo sa benissimo che è una cosa che li lega da sempre e li legherà per sempre, che non sono solo cose da ragazzini, è una convinzione radicata nel petto che, a volte, fa così male che non lo lascia quasi respirare.
“Amore mio,” lo chiama piano Paqui, “non c'è niente di sbagliato, non devi scusarti,” gli sorride dolcemente, “se tu lo ami e lui ti ama, cosa c'è di sbagliato? Non può esserci niente di sbagliato, non devi avere paura e non devi scusarti. Stai bene?”
Sergio annuisce, “Sì, anche se ora mi manca tanto.”
“Era bello stasera, con la fascia da capitano.”
Sergio sorride a mezza bocca, “Tantissimo.”
“Davvero, Sese, non temere. Io sono qui per te, papà sarà qui per te, i tuoi fratelli ci saranno per te. E, a quanto pare, anche Fernando ci sarà per te. Non temere.”
“Ma lo sai com'è Camas, e come sono tante persone. Io, davvero, non pensavo che mi sarei potuto mai innamorare di un altro ragazzo, ma è successo, mamma, e non posso controllare una cosa simile--”
“Tu non devi controllare una cosa simile. Tu devi andare dritto per la tua strada, se perderai qualcuno sarà meglio per te, l'importante è che tu sia felice. Sei felice, Sese? Assicurami solo questo.”
“Lo sono, mamma, non preoccuparti di questo. Ma pensi a tutte le cose che ci diranno dietro? Alle cose che diranno alla nostra famiglia? René l'ha presa bene, quando glielo abbiamo detto, e anche Mirian poi--”
“Vuoi dire che la tua mamma è l'ultima persona a saperlo?!”
“No, papà sarà l'ultima persona a saperlo,” ridacchia Sergio, tornando subito dopo serio. “Ho paura di cosa sarà. Se riusciremo ad essere calciatori professionisti-- almeno io, visto che lui, ormai, lo è- ma insomma, se raggiungeremo alti livelli nel calcio e prima o poi saremo insieme in Nazionale--”
“Non devi pensarci ora,” lo riprende Paqui, “tu devi pensare a quello che sta succedendo adesso. A come state insieme, a quello che provate, a tutto questo. Non devi pensare a cosa penserà la gente o a cosa succederà quando, in futuro, riceverete la chiamata per giocare in Nazionale.”
“Come la prenderà papà?”
“Tuo padre adora Fernando!” ride la donna, “Ma glielo devi dire subito. Facciamo che andiamo insieme di sopra e glielo diciamo, va bene?”
Sergio annuisce e si fa prendere per mano da sua madre, sorridendole grato.

Non è facile, all'inizio. Suo padre non gli parla per due giorni, nonostante le urla di sua madre e di René e Mirian insieme, nonostante i tentativi di Sergio e la rabbia e le lacrime. Semplicemente lo ignora, con uno sguardo ferito ma lo ignora comunque. Riprende a parlargli solo una sera quando Sergio sta per addormentarsi. Entra nella sua camera e Sergio perde un battito del cuore: ha più paura che mai.
“Sei felice così?”
“Lo dici come se fosse un crimine,” protesta Sergio, “Sono felice, e allora? Vuoi mandarmi in riformatorio visto che sono felice grazie ad un altro ragazzo?”
“Tu devi capire una cosa, Sergio,” sospira José, “io sono nato e cresciuto in un mondo diverso, in cui mi hanno ficcato in testa determinate cose. Mi segui?”
Sergio annuisce e stringe i pugni.
“Io non dico che non voglio che tu sia felice o che sia una cosa per cui debba farti curare. A me non importa se stai bene con un ragazzo o una ragazza, a me importa che tu sia bene e punto. Ma ad altra gente-- altre persone vorranno solo ferirti perché tu stai insieme ad un ragazzo. Guarda Fernando, già capitano. Guarda te, probabilmente finirai in prima squadra e poi chissà. Il mondo del calcio è un posto duro--”
“E il mondo in generale è un posto di merda,” borbotta Sergio, mordicchiando le lenzuola.
“Ecco, hai capito,” José gli si avvicina, “Sergio, promettimi che sarai forte e che, per qualsiasi cosa, resterete uniti.”
Non ha bisogno di dirlo anche a lui, visto che lo ha già promesso a Fernando e al suo cuore (la stessa cosa, praticamente) ma annuisce e promette.

 

Quando il giorno dopo si sveglia in tempo per pranzo – e lui odia sprecare metà domenica così, quando avrebbe già potuto parlare al telefono con Fernando per un paio d'ore – trova una busta sul comodino.
“Papà è solo vecchio e ha visto un mondo ancora più brutto e chiuso di questo. Non aver paura.”
Sergio stringe i due biglietti tra le mani e corre al piano di sotto, urlando a squarciagola “Grazie.”

 

Fernando