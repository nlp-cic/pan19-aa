di miei uomini o torni in Inghilterra di tua spontanea volontà?”

“Torno a Londra. – rispose Sherlock, furioso – Non pensare che finisca così.”

“Non l’ho mai pensato. – ribatté Mycroft, con un sospiro – Hai tempo per salutare John. A presto, fratello caro.”

Sherlock non salutò nemmeno e chiuse il collegamento.

Mycroft non sarebbe mai cambiato.

Egoista e prepotente, avrebbe potuto causare dei problemi a John, se Sherlock non avesse fatto quello che gli aveva ordinato.

Non sarebbe finita così.

In fin dei conti, lui aveva ritrovato John e non avrebbero avuto difficoltà a mantenere i contatti.

Era il bello dell’era moderna.

Mycroft poteva costringerlo a rientrare a Londra, ma non avrebbe mai potuto impedirgli di continuare a mantenere i contatti con John.

 

 

I tre blindati stavano procedendo in colonna, diretti al villaggio dove John doveva controllare le condizioni di salute degli abitanti.

Nella borsa con i medicinali, aveva anche delle caramelle per i bambini.

Il maggiore James Sholto era al comando della missione e si trovava sul blindato con John.

I due ufficiali avevano stretto una solida amicizia, basata sulla fiducia e sul rispetto che ognuno dei due uomini provava nei confronti dell’altro.

“Finirà per viziare quei bambini. – sorrise Sholto, notando i dolcetti – I genitori si arrabbieranno con lei.”

“Darò qualche caramella anche ai genitori, così si addolciranno.” Ribatté John, ricambiando il sorriso.

“Oppure, potrebbe darne qualcuna a me. – intervenne Mark Banner, il soldato alla guida – Potrei usarle per conquistare qualche ragazza.”

“Se ti servono dei dolcetti per conquistare una ragazza, sei messo davvero male!” lo prese in giro il sergente Richard Follett.

“Senti chi parla! – gli rinfacciò Banner – Quello che non ha il coraggio di chiedere a Jenny di uscire con lui!”

“Jennifer Flanagan? – domandò John – L’infermiera Flanagan? Davvero, non le hai ancora chiesto di venire a cena con te? Pensavo che ti fossi deciso! Cosa stai aspettando? È una bella ragazza e ci sono tanti uomini che le hanno messo gli occhi addosso.”

“Anche lei, dottore? – chiese Follett, in tono sospettoso – Si sa che medici ed infermiere hanno sempre rapporti molto stretti.”

“Questa è una leggenda metropolitana. – rispose John, con un ghigno sardonico – Vorrei farti notare che in un ospedale si lavora molto e non si ha tempo per nascondersi in qualche stanza ad amoreggiare con la bella infermiera di turno.”

“Però avete tanti letti a vostra disposizione.” Insinuò Banner, in tono malizioso.

“Sempre tutti occupati da gente che si lamenta!” ribatté John.

“Siamo arrivati. – li interruppe Sholto – Pronti a scendere.”

Il blindato si fermò e scesero tutti, tranne Banner, pronto a partire immediatamente, in caso di emergenza.

Le strade del villaggio erano deserte.

“Come mai non si fa vedere nessuno?” chiese Follett.

Per tutta risposta, si scatenò l’inferno.

Proiettili e bombe a mano cominciarono a piovere sui militari come se fossero coriandoli.

Un proiettile colpì John alla spalla, a pochi centimetri dal cuore.

Il dolore fu lancinante.

Gli sembrò che la spalla gli fosse stata strappata via dal corpo.

John non sentì altro.

Solo voci e suoni confusi.

Qualcuno lo chiamava, allarmato e preoccupato:

“Non molli, capitano! Resti con me! La portiamo al campo!”

John sentì che il suo corpo veniva sollevato e spostato di peso.

Lui non riusciva a muoversi:

“Ti prego, Dio, lasciami vivere.” mormorò John.

E cadde in un tunnel buio e nero.

 

 

Sherlock era ancora seduto al tavolo, davanti allo schermo nero del computer, con i gomiti appoggiati sulla tavola e le mani congiunte davanti alla bocca.

Stava riflettendo su cosa dire a John, su come spiegargli perché dovesse andare via.

Ricordava troppo bene la notte in cui si erano separati, ventiquattro anni prima, quando John lo aveva preso a pugni, piangendo ed urlandogli contro.

John non era più un bambino, avrebbe sicuramente capito.

Il vociare ed il trambusto, provenienti dall’esterno, superarono la barriera della finestra chiusa.

Infastidito, Sherlock si alzò per cambiare stanza, quando percepì i pensieri di qualcuno che stava passando davanti alla sua porta:


“La squadra dieci è stata aggredita. Hanno un ferito grave. Speriamo che non sia Mark.”


Sherlock si gelò sul posto.

Nella propria mente, rivide il volto sorridente di John:


“Esco in missione con la squadra dieci.”


Erano stati attaccati.

John non poteva essere stato ferito.

Sherlock, senza pensarci un solo istante, si precipitò fuori dal proprio alloggio e corse verso l’ingresso del campo.

In attesa.

Il tempo si dilatò.

Per Sherlock fu come se un secondo avesse la stessa durata di un secolo.

Anche quando percepì il suono dei motori dei blindati e li vide spuntare all’orizzonte, sembrava che questi procedessero al rallentatore.

Cercò di contattare la mente di John, ma non ci riuscì.

Forse c’erano solo troppi soldati, c’era molta agitazione e confusione.

Finalmente i blindati fecero il loro ingresso nel campo.

Si fermarono appena oltre il cancello e vennero attorniati da altri soldati e dai medici.

“Presto! – sollecitò un ufficiale, con voce grave –