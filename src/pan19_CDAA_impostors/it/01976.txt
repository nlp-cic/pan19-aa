bruciato che sentivi probabilmente erano gli ormoni di Malik ». 
Zayn gli lancia un'occhiataccia ma Niall scoppia a ridere ancora più forte. 
« Chi è Malik? » chiede Liam senza capire. E poi perché degli ormoni dovrebbero bruciare? Proprio non capisce, ma sicuramente è colpa dell'orario. E no, lui deve correre a dormire perché tra poche ore ricomincia a lavorare. 
Niall fa per rispondere, ma Liam scatta di nuovo in piedi. « Devo tornare a dormire. Vi prego, per piacere, potete tenere la musica bassa? » 
Zayn e Niall fanno per rispondere, ma Liam sta già scappando via. Varca la porta d'ingresso, salvo poi tornare sui suoi passi. 
« Ah, se avete intenzione di fumare ancora in casa, per piacere, ricordatevi di spegnere prima le sigarette sotto a dell'acqua e poi, una volta che siete sicuri al cento per cento che non bruci più, gettatela pure nella pattumiera ». 
Con quelle parole si congeda ed esce dall'appartamento, chiedendosi perché quei due lo stessero fissando a bocca aperta. 

« Allora, fammi capire bene » inizia Louis portandosi la tazza di tè bollente alle labbra. « Stanotte i vicini ascoltavano musica a volume indecente e tu hai pensato bene di andare lì e chiedergli di spegnerla ». Liam annuisce. « Però una volta arrivato come... come una palla da demolizione? » chiede Louis per sicurezza.
« Così ha detto Miley Cyrus » commenta Liam. 
« Ok, sei arrivato come una palla da demolizione e hai letteralmente sbattuto al muro quel pezzo di gnocco del vicino, ma non per limonartelo duro ma... per spegnere un incendio che non c'era? » chiede con una vaga inflessione disperata nel tono di voce. Liam inizia quasi a sentirsi un cretino.
« Ehm, sì? » 
« Liam, sei un coglione » commenta Louis e con la mano libera gli tira una sberla - immeritata a parere suo - sul coppino.

Quel giorno, Liam si trova a spegnere un inizio di un incendio in una villetta di periferia. Ha salvato una mamma, due bambini e due criceti e la sua giornata può così dirsi finalmente realizzata. Torna a casa con un sorriso smagliante, addirittura si ferma da Tesco a prendere un po' di birre della marca preferita di Louis perché vuole festeggiare l'aver salvato altre vite. Insomma, nessun pompiere sarebbe tornato in casa per recuperare i due criceti, ma lui, eroicamente, l'ha fatto. Appena torna a casa, porge le birre a Louis che lo guarda stranito. 
« Chi hai salvato oggi? » gli chiede, quasi sospettoso.
« Due criceti! » esclama, prima di prendere fiato per raccontargli la sua giornata. Louis però lo blocca, insistendo che non gli interessa sapere come due criceti possano essersi messi in pericolo. 
Proprio in quell'istante, il campanello suona. Louis non fa cenno di muoversi dal divano per aprire, allora ci va Liam consapevole che ad aspettare l'altro avrebbe fatto prima a morire. 
Dall'altra parte della porta c'è un ragazzo alto quanto lui e uno strano cespuglio di capelli in testa. Liam si chiede per un attimo se non ci sia un uccellino smarrito da salvare lì dentro. 
« Ciao, io sono Harry » si presenta l'altro. Liam gli stringe la mano.
« Se è quello riccio, io non ci sono! » grida Louis dal divano. 
« Hai sentito? » chiede Liam. « Louis non è in casa » dice prima di chiedergli la porta davanti.  

Sono le tre di notte e Liam non sta dormendo. Il vicino di casa sembra aver organizzato un altro party e stavolta è ancora più rumoroso della notte precedente. Le note di Fuel si propagano per camera sua come se ci fossero proprio i Metallica a suonargliela nell'orecchio. E così Liam si ritrova per la seconda notte di fila a infilarsi il primo pantalone della tuta a caso che trova e a dirigersi con passo stanco verso casa di vicini. Suona il campanello un paio di volte ma probabilmente non se ne accorgono nemmeno perché si sente chiaramente una voce dal pesante accento irlandese - probabilmente Niall - che canta a squarciagola di dargli benzina, di dargli fuoco. Facendo molta attenzione, Liam spalanca la porta e viene sommerso dallo stesso odore di marijuana della notte precedente. In salotto trova Niall e Zayn che si passano, mentre sono mollemente adagiati contro il divano, quello che sembra essere uno spinello. Sulla poltrona, invece, c'è uno strano groviglio di arti e Liam distingue con difficoltà Louis che si sta scambiando saliva in un bacio al limite del pornografico con Harry. 
« Non si usa bussare? » grida Niall, per sovrastare il volume. Liam va verso lo stereo e lo spegne. Solo in quel momento Harry e Louis si staccano con le guance arrossate e le labbra gonfie. 
« Devo dormire perché domani lavoro » replica. Si gira e fa per uscire, quando la voce di Zayn lo fa bloccare.
« Ma non si mette mai delle magliette? » chiede, probabilmente rivolto a Louis. 
« Nah » replica quello. « Lui ha dei muscoli e non ha paura di usarli ». 
« Ci credo che Zayn ha le mutande in fiamme da quando l'ha visto » replica la voce profonda di Harry.
Liam torna