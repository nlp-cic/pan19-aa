compiere in prima persona azioni che contraddicevano il suo schema di valori.

“Dov'è Vergo?” domandò allora. Si ricordava di Vergo, era un altro di quelli che erano con Doflamingo al momento dell'uccisione di suo padre. Al contrario di Trebol, non riteneva che l'avesse influenzato, perché era giovane quanto lui, ma certo l'aveva allontanato dalla sua vera famiglia, in un certo senso sostituirla. Qualunque cosa stesse facendo, doveva essere importante se Doflamingo l'aveva affidata a lui.

«Nulla che valga la pena di essere spiegata» fu la secca risposta di Doflamingo. Il suo tono non era aggressivo, e sul viso c'era un sorriso divertito, ma fu immediatamente chiaro che non voleva parlarne. E se non voleva farlo doveva esserci una buona ragione.

“Non so se ne sarò capace” scrisse allora Rocinante. “Ma mi piacerebbe restare qui.” Lo trovava un buon compromesso: non voleva essere troppo frettoloso nell'accettare, per dare l'idea di averlo previsto, ma voleva assolutamente quel posto. Entrambi i fratelli avevano dato per scontato che Rocinante non aveva intenzione di andarsene, ma non era una cosa sospetta. Dal punto di vista di Doflamingo, non c'erano ragioni per cui Rocinante dovesse andarsene, dato che le uniche cose che lo aspettavano erano la strada e la povertà. Era come se avesse riconquistato l'affetto di suo fratello con i propri soldi.

Poi qualcuno bussò alla porta. «Avanti» fece Doflamingo, riservando al fratello un leggero sorriso. Gli toccava rispondere, potevano essere affari.

Machvise entrò nella stanza con un sorriso soddisfatto sul volto. «Ti disturbo?» domandò, passando poi lo sguardo su Roncinante, che lo stava fissando incuriosito.

«Hai saputo di mio fratello, vero?» domandò Doflamingo, allungando la mano per poggiarla sulla spalla di Rocinante, che quindi rimase seduto e si limitò a fare un piccolo inchino con la testa.

«Sì, Trebol mi ha informato» annuì Machvise. «Per questo chiedevo. Posso tornare dopo.»

Doflamingo scosse la testa. «Tu e Lao G siete andati alla cava, giusto? Dimmi tutto.»

Allora Machvise chiuse la porta dietro di sé, entrando totalmente nella stanza, ma rimanendo in piedi sul posto. «È una piana molto grande» spiegò. «Le colline che la circondano non sono molto alte e sono abbastanza lontane. Il che significa che non dovrebbero colpirci, ma che potrebbero individuarci perché non ci sono molti posti dove nascondersi.»

«Basterebbe anche una roccia» disse Doflamingo.

«Abbiamo trovato di meglio» sorrise Machvise. «In una delle colline si apre una piccola grotta. È molto in basso, quindi si nota pochissimo quando il sole fa ombra su quel lato. Credo che sia l'ideale per noi.»

«Ottimo lavoro» si complimentò Doflamingo, rendendo Machvise estremamente soddisfatto. «Lo dirò anche a Machvise, dopo» aggiunse. Doveva assicurarsi che tutti i membri della Family fossero a conoscenza del rispetto e dell'affetto che provava nei loro confronti. Poi si rivolse a Rocinante. «Domani avrò del lavoro da fare» gli comunicò. «Potresti venire con me per renderti subito conto dei nostri metodi.»

Rocinante apparve per un attimo dubbioso, poi prese il blocco e vi scrisse sopra “ok”.

Qualunque cosa avessero in mente, di certo non era legale. Sarebbe stata la prima cosa che avrebbe scritto nella lista dei loro reati, da consegnare di persona al tribunale di Enies Lobby una volta che fossero riusciti ad arrestarli. Per cui voleva esserci assolutamente, benché avesse dato una risposta che non lasciava trasparire la sua soddisfazione.

Gli era chiaro che Doflamingo pensava di essere al comando in quella storia, di aver finalmente conquistato il fratello e di averlo riportato nella sua vita, ma alle sue regole. La vita di Rocinante raccontava una cosa completamente diversa. Chi dei due fosse il protagonista e chi l'antagonista, era solo una questione di prospettiva.

 

Doflamingo aveva insistito per andare da solo in missione. Per come l'avevano progettata, il compito principale sarebbe stato suo, quindi non c'era bisogno che altri uomini lo accompagnassero, quando avrebbero potuto dedicarsi ad altre attività. Aveva acconsentito solo alla presenza di Machvise, come assistente, e di Senior Pink, in modo che proteggesse il fratello minore se qualcosa fosse successo. Per quanto ne sapeva, infatti, Rocinante non aveva alcun tipo di addestramento in combattimento, una cosa a cui aveva intenzione di rimediare.

Trebol non era stato del tutto soddisfatto della situazione. Temeva Rocinante e l'influenza che poteva avere su suo fratello, anche se il fatto che non potesse parlare poteva rendergli le cose più difficili. Rocinante si era accorto dell'ostilità nei suoi confronti e aveva tutte le intenzioni di fare in modo di rimediare, per quanto difficile sarebbe stato. Doveva assicurarsi che tutti lo considerassero dalla loro parte, altrimenti non sarebbe mai riuscito a portare a termine la sua missione. Trebol era quasi più importante degli altri dato il suo ruolo di consigliere. Non poteva correre il rischio che insinuasse qualcosa a Doflamingo nei suoi confronti.

In ogni caso, Trebol non aveva protestato più del necessario, rendendosi conto che avrebbe solamente rischiato di far irritare Doflamingo, quindi i quattro uomini selezionati si erano preparati e si erano diretti alla cava il