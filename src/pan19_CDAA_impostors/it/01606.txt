“Corteggi?” sputò Will insieme ad uno scoppio di risa, “Hai bevuto, dottore?”

“No…” Hannibal esitò come fosse stupito dalla reazione di Will. Cosa che irritò Will ancora di più.

“Ti dico che ho baciato Alana e la tua reazione è Corteggiala di più?” domandò Will, “Cosa sei il direttore della rivista Cuori Solitari?”

Hannibal ridacchiò in modo affettuoso. Come avesse a che fare con un bambino. “In realtà tu mi hai detto che hai baciato Alana e che lei ti ha rifiutato, se tu l’avessi baciata e lei avesse risposto con trasporto non saresti corso qui a raccontarmelo. Immagino che saresti lì con lei, adesso, giusto?”

Hannibal pronunciò l’ultima domanda con una lieve inclinazione della testa.

Will rimase in silenzio, le braccia ai lati del corpo, le spalle abbassate. Il ritratto di una sconfitta, molto probabilmente. Sarebbe stato con lei adesso?

“Se quello che ho offerto non ti sta bene,” continuò Hannibal riprendendo il lavoro sul dolce, “Allora dimmi tu cosa vuoi sentirti rispondere, Will,” si rialzò, si pulì le mani sul tovagliolo blu, prese la grande ciotola a lato e mescolò la crema bianca dentro.

“È chiaro che sei arrivato qui con l’idea che io avrei reagito in un modo,” girò il cucchiaio dentro la crema due volte, “Invece devo averti…deluso.”

Hannibal tornò a guardarlo. Con un viso radioso e un atteggiamento di… Sfida?

“Più sorpreso,” mormorò Will.

Hannibal mise una cucchiaiata di crema su uno dei dolci, “Ma è comunque una sorpresa deludente.”

Con la stessa precisione coprì anche l’altro dolce, mise da parte la ciotola, ne prese un’altra con scaglie di cioccolato che posizionò sulla crema, per completare.

Gli stava fissando le mani, Will non poteva farne a meno. Quelle stesse mani che con fermezza si erano insinuate nel corpo di quell’uomo, solo poche sere prima, e gli avevano salvato la vita. Quelle stesse mani che avevano bloccato l’emorragia di Abigail.

“Forse mi aspettavo…” mormorò Will.

“Disprezzo?” domandò Hannibal, “Per un gesto compiuto senza riflettere?”

“No, non disprezzo,” Will lo guardò fisso, gli occhi un po’ socchiusi; ora Hannibal sembrava affrontare il discorso con la serietà che Will si era aspettato fin dall’inizio.

“Un’accusa, allora?” Hannibal lasciò i due piatti dov’erano, girò attorno al bancone. Si mise di fronte a Will, in attesa di sentire la risposta.

Will non abbassò gli occhi, “Mi aspettavo gelosia,” ammise con un filo di voce.

“Geloso di Alana? Io?” Hannibal sollevò un sopracciglio, si tastò il petto. Ma il suo tono era basso e allusivo, come se ogni domanda fosse posta al solo scopo di raggiungere una verità che lui già conosceva. Così Will si limitò a restare in silenzio, sperando che a quello non si dovesse aggiungere altro.

Fu il mezzo sorriso sulle labbra di Hannibal.

E fu quell’aria superiore, di chi sapeva ogni cosa, ancora prima che venisse confessata.

Furono quelle due cose a far muovere Will. E agì rendendosene conto solo in parte. Quando si trovò con la bocca su quella di Hannibal, solo una mano a coppa dietro il suo collo per tenerselo contro, era troppo tardi per ritrattare qualunque cosa.

Doveva essere impazzito davvero se ora stava baciando il suo psichiatra, il suo amico.

Una pazzia diversa da quella che gli faceva sentire rumori inesistenti nel camino o lo faceva camminare per strada mentre dormiva.

Sulle labbra di Hannibal sentì il sapore del vino rosso, e qualcosa di più dolce, forse la salsa di accompagnamento ad uno dei piatti, ma fu un lieve aroma, appena accennato.

Hannibal non lo stava baciando. Tutto ciò che Will assaporava aleggiava appena appena sulle labbra dell’uomo.

Non importava quanto Will cercasse di premere perché l’uomo le schiudesse, non importava quanto coraggio ci fosse voluto per arrivare a tanto. E ora nemmeno la soddisfazione di un bacio vero, di quelli che tolgono ogni dubbio.

A pensarci bene Alana l’aveva almeno in parte ricambiato, anche se solo per pochi secondi. Ironia della sorte.

Will allontanò il viso da lui. Il bisogno di guardarlo superò l’imbarazzo del momento. Voleva leggere qualcosa, qualunque cosa su Hannibal, bastava che fosse una minima reazione a quanto accaduto.

“Interessante,” mormorò l’uomo.

Will inarcò le sopracciglia, “Tu dici?” chiese.

Hannibal annuì serio, si leccò le labbra e le strinse come fosse in riflessione profonda.

“Posso?” domandò poi, mentre appoggiava una mano sulla guancia di Will e avvicinava il viso in procinto di baciarlo di nuovo.

Will aprì la bocca in sorpresa e Hannibal lo prese per un invito a leccarne l’interno, così, senza tanti preamboli.

Si sentì percorrere da una scossa in tutto il corpo al solo contatto con la sua lingua, e per Will fu più che risolvere solo qualche dubbio.

Lo afferrò ad un fianco, sotto alla giacca, lo afferrò ad un braccio. Forse più artigliò, come un rapace. Quelle le uniche due azioni di cui avvertì le sensazioni fisiche, tutto il resto era pura empatia.

La