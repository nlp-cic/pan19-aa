lo sguardo rivolto verso il soffitto chiaro, lasciò che le parole del celebre artista venissero riprodotte incessantemente nella sua testa. 

No, ovviamente l'arte non lo lasciava indifferente. Quello che usava era uno scudo, suo padre lo aveva fermamente disciplinato alla diffidenza, il fatto che poi avesse tenuto tale atteggiamento fino ai suoi 26 anni era una sua personale e consapevole decisione. 

Avrebbe ereditato l'attività di suo padre e sarebbe divenuto banchiere. Così era deciso, questa era la strada più razionale e pragmatica. 

L'arte sarebbe stata posta in secondo piano. Sì, così doveva esser. Per il buon nome della famiglia.

 

-

 

"Levi, questo è l'indirizzo. Dirigiti e dì loro chi ti manda." Kenny Ackerman, seduto dall'altra parte della scrivania in legno intarsiato, passò uno straccio di pergamena macchiata al figlio. "Conosci già la procedura. Non fare domande." 

E Levi non aveva davvero intenzione di porne. Sapeva già cosa lo avrebbe atteso. Un brutto presentimento si faceva strada nella sua coscienza ma egli lo estinse ancor prima che potesse prender forma. Prima o poi, qualcuno se ne sarebbe accorto. I suoi passi riecheggiarono pesanti tra le pareti lignee dello studio di suo padre.

 

-Alcuni giorni dopo

 

Passeggiava per le vie fiorentine, stretto nel suo cappotto nero mentre il bavero bianco legato intorno al collo svolazzava leggiadro a causa del venticello primaverile. A braccia conserte e con occhio indagatore osservava con attenzione come le cornici dell'edificio dinanzi ai suoi occhi correvano lungo tutto il perimetro di quest'ultimo. Immense balconate parsimoniosamente decorate si riversavano sulle strade pullulanti di gente le quali si godevano il clima mite della stagione. Il parlottare delle persone impegnate nei più futili discorsi animava ogni strada.

Via de'Martelli appariva più viva di qualunque altra giornata trascorsa. Donne si raccontavano intersecate ed alquanto inverosimili storie romantiche, con gli sguardi accesi d'aspettativa, altre parlavano della monotonia della loro giornata. Bambini allegri scorrazzavano, tra schiamazzi e risa; per poco uno dei tanti non gli era finito addosso e vedendo l'espressione dura sul suo volto era corso via, terrorizzato. Uomini con le loro mogli passeggiavano rilassati al calar del sole. 

L'uomo notò alcuni ragazzi percorrere la via tenendo una tela bianca sotto il braccio e fu allora che in Levi si smosse qualcosa: era in quella stessa via che il circolo del celebre artista aveva sede. Altri giovani, intenti a discutere di futuri progetti, vi si diressero mentre l'uomo li seguiva curioso con lo sguardo. Rallentò il passo quando li vide in lontananza scostare un tendaggio color panna e far ingresso attraverso un semplice arco a tutto sesto. Meditò a lungo sul da farsi, valutando ogni possibile svolta e conseguenza. Arrivò alla conclusione che si trattasse di un semplice evento, tenibile a bada senza alcuna preoccupazione. Con passo felpato, si avvicinò all'entrata, spinto da un desiderio di conoscenza inspiegabile. Sembrò interminabile l'azione di scostare quella tenda ruvida al tatto.

Un bilocale, oltraggiosamente piccolo e modesto, si materializzò dinanzi ai suoi occhi. Quattro cavalletti erano posizionati lateralmente alla stanza, rivolti verso il centro di questa dove un busto in gesso, probabilmente raffigurante qualche imperatore romano, posava poggiato ad una colonnina di ordine ionico. Economiche sedute, simili a sacchi di iuta, rivestite da un lenzuolo rosso vivo, poggiavano sulla parete rustica opposta ai cavalletti. L'odore di acquaragia s'infiltrava prepotentemente nelle narici, senza delicatezza alcuna, risvegliando sinapsi olfattive. Aria intrisa di passione e dedizione veniva aspirata dai polmoni dell'uomo il quale per la prima volta ne assaporava la vera essenza. 

Con passo lento e calcolato, si diresse verso le tele inclinate appoggiate ai cavalletti per valutarne i disegni. Profili chiaroscurati, ritratti ben dettagliati correvano sotto i suoi occhi. Se ne compiacque altamente. Fermò i suoi passi in corrispondenza di una tela: il soggetto era il medesimo, rappresentato per tre quarti, dal naso incredibilmente tozzo e realistico e lo sguardo fiero e deciso diretto verso nuovi orizzonti da conquistare. La fronte corrugata e le sopracciglia aggrottate conferivano aria austera e autoritaria all'uomo, impercettibili ma sapienti tocchi di luce risaltavano la volumetria dell'essere così come il chiaroscuro ben marcato ne evidenziava le fattezze e i caratteri peculiari, vene rigonfie correvano lungo il suo collo mentre la pelle pareva assumere palpabilità.

"Non male." Fu tutto ciò che seppe dire, nonostante divampasse di stupore dinanzi a tale talento. Il ragazzo, l'unico nella stanza, fermò la sua mano operatrice e il rumore della matita che graffiava la superficie cessò. Fu come se si fosse accorto di Levi solo dopo averne udito la voce, completamente assorto nel suo disegnare. Sollevò il capo e lo guardò negli occhi mentre i suoi, con un accenno di timidezza, si spalancarono. Erano di un verde misto a striature azzurre, pura poesia ed eccezionalità racchiuse in due fari totalmente accecanti. L'uomo segretamente li contemplò, ammirando il tripudio di colori così come era solito fare per affreschi, edifici, sculture. Rimase folgorato. 

"La ringrazio." Il ragazzo sorrise nella sua direzione, fiero del suo operato. Riprese a disegnare, marcando in determinati punti l'incavo del collo dell'Imperatore mentre Levi continuava a studiarne il profilo, in piedi a braccia conserte alle spalle reclinate del ragazzo. 

"