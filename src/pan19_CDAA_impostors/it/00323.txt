sulle sue spalle mentre John si sporge per afferrare questo o quello e quando gli sfiorano passeggere un fianco, o un braccio, o la schiena e nelle sere oziose, fra un caso e l'altro, quando Sherlock si accovaccia accanto a lui sul divano e gli si appoggia contro fingendo di essere stato vinto dal tedio e invece è sveglio e vigile e sta aspettando le dita di John fra i suoi capelli.



 

A Sherlock non è mai piaciuto essere toccato, ma ci sono volte in cui John è vicino, ma non abbastanza – mai abbastanza – e allora ci sono scuse stupide e John che sbuffa e si alza dalla sua poltrona e fruga svogliatamente nella tasca della giacca di Sherlock per recuperare il suo cellulare, mentre lui finge di essere troppo assorto nella contemplazione di uno dei suoi vetrini per accorgersi che le mani del buon dottore sono sul suo petto e il suo calore è tutto intorno a lui.



 

C'è anche stata una notte - una sola - in cui Sherlock, reduce da un incontro ravvicinato con un folle psicopatico e il giudizio ancora ottenebrato dai residui di un terrore mai provato prima, travolgente ed alieno, è sgusciato su per le scale, oltre la soglia della stanza di John e senza dire una parola è salito sul suo letto e nel buio, guidato solo dal rumore umido del suo respiro, ha cercato le sue labbra, e quando le ha trovate le ha divorate e si è schiacciato contro al suo corpo e si è aggrappato forte alle sue spalle, perché poco più di un'ora prima John Watson era intrappolato dentro ad un veste di Semtex e adesso Sherlock ha bisogno - un bisogno sordo, prepotente e irrazionale - di sentire che ora è qui e sta bene ed è fuori pericolo e respira ed è vivo e il sangue gli pulsa nelle vene e il cuore gli batte nel petto-- a Sherlock non è mai piaciuto essere toccato, ma John è sempre stato un'eccezione e non esiste una sola cosa nell'universo di cui abbia mai avuto più bisogno in tutta quanta la sua esistenza, non la nicotina, non la morfina, non la cocaina e l'effetto di nessun alcaloide al mondo potrà mai essere paragonabile a quello del concerto di endorfine e adrenalina residua che turbinano nel suo organismo mentre le mani di John corrono frenetiche sulla sua pelle e lo stringono e lo sentono e hanno bisogno e sono disperate quasi quanto le sue.

Ma è stata una notte - una sola - e il mattino dopo Sherlock si è defilato prima che John si svegliasse e le cose sono andate avanti quasi come se niente fosse successo.



 

Poi Sherlock è morto-- solo per finta, ma questo John non lo sapeva.

Ci sono moltissime cose che John non sapeva e ce ne sono ancora di più che non sa adesso. Sherlock vorrebbe dirgliele tutte, ma non sa da dove cominciare, perché sono così tante e gli spigoli aguzzi delle parole gli graffiano le pareti della gola ogni volta che prova ad aprire la bocca per sputarle fuori-- sono parole di cose meschine, di sentimenti che non hanno forma e non hanno regole e Sherlock non è mai stato bravo in queste faccende, non le ha mai capite e non sa davvero come dirle e allora guarda John e tace e si sente soffocare.

John dovrebbe sapere che a Sherlock non è mai piaciuto essere toccato, ma che nonostante ciò ogni centimetro della sua pelle ha passato gli ultimi tre anni a formicolare disperato di nostalgia per il calore delle sue mani. Dovrebbe sapere che sono stati i tre anni peggiori di tutta la sua vita, e la sua vita ha conosciuto picchi di bassezza davvero memorabili prima, ma non è mai stata così buia e desolata e squallida come lo è stata negli ultimi tre anni, come lo è stata lontano da John. Dovrebbe sapere che l'unica cosa che gli ha dato la forza di andare avanti, che gli ha impedito scivolare di nuovo nel baratro deleterio delle vecchie abitudini, o di lasciarsi morire sconfitto nelle notti interminabili in cui la soluzione sembrava così lontana e dentro al niente miserabile di una camera d'albergo la solitudine gli mordeva feroce la gola, è stata la promessa di John, alla fine di tutto, di nuovo al suo fianco, di nuovo sotto alle sue dita, di nuovo suo, e delle sue braccia strette attorno a lui e dei suoi occhi e del suo odore e di tutte le piccole cose deprecabilmente noiose che avrebbero fatto ancora assieme.

John dovrebbe saperlo, ma è passato un mese da quando Sherlock è riemerso dall'oltretomba e non è ancora riuscito a trovare le parole giuste e sta iniziando a crede che forse non esistono, le parole giuste, e che questa cosa enorme e senza senso che gli scalpita nel petto e minaccia di farlo esplodere da un momento all'altro, perché è troppo grande per poter essere contenuta tutta dentro di lui per sempre, non possa essere detta in alcun modo.



 

John è stato comprensivo quando Sherlock è riapparso. Si è arrabbiato e gli ha urlato contro, ma non lo ha preso a pugni. Ha ascoltate le sue spiegazioni in silenzio, poi si è alzato ed è uscito per prendere un po' d'aria.

È stato via quattordici ore, ventisette minuti e un'inquantificabile manciata di secondi.

Quando è tornato ha annuito in quel suo modo secco e militaresco, con