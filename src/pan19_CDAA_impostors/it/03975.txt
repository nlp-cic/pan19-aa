sul posto accanto al suo e appoggia la tazza sul banco di Mikey.
Mikey sembra confuso. "Mi stai dando del caffè gratis?"
Pete annuisce.
Mikey guarda la tazza, e poi rialza lo sguardo. "Perché?"
C'è un delicato equilibrio, che Pete ha trovato, migliorando le sue capacità in tutti i suoi anni fatti di flirt, fra onestà e tatto. Se si sporge troppo verso il lato tattico delle cose, a volte le persone non si accorgono del suo interesse. Se lascia che le cose vadano troppo nell'altra direzione, gli danno del perverso. Sa già quale preferisce.

"Sto cercando di entrarti nei pantaloni", spiega.
"Ah", dice Mikey, e prende un sorso del caffè.

***

Pete è realmente bravo in storia. La ritiene sensata. Odia le storie in cui l'eroe sconfigge il destino all'ultimo minuto e tutto si conclude in una fine con una morale. Le morali non sono proprio il punto forte di Pete. La vita reale è molto più nel suo stile.

Mikey non fa così schifo nella materia rispetto a quanto Pete sperasse. Se fosse andato davvero male, Pete avrebbe potuto accoglierlo sotto la sua ala protettiva, aiutarlo con le parti difficili, magari finire ad aiutarlo in una delle stanze del dormitorio. Non va così male da aver bisogno di vero aiuto. Ma i suoi voti non sono ai livelli di quelli di Pete, e non rifiuta la sua proposta quando Pete gli offre di aiutarlo a studiare in una caffetteria lì vicino.
Sfortunatamente, Mikey non sembra aver recepito il messaggio per il quale "studiare insieme" significa "fare sesso". Probabilmente non guarda gli stessi porno di Pete.
Invece, Pete lo guarda sconcertato tirare fuori libri di storia, insieme ad una guida allo studio, un quaderno, un evidenziatore e nove tipi diversi di penne. "Boston Tea Party", dice a Pete, aprendo e chiudendo la penna due volte come per enfatizzare le sue parole. "Ero praticamente in coma quando ne ha parlato. Cosa devo sapere in più di 'hanno messo una tassa sul tè, ci siamo incazzati e abbiamo scatenato una guerra buttando roba giù da una nave'?"
Pete si tocca le labbra con un dito. Preferirebbe davvero passare la serata sussurrando cose dolci alle cosce pallide della sua anima gemella, ma la Rivoluzione Americana è una delle sue tre guerre preferite di sempre.

Quaranta minuti dopo, sta staccando il portachiavi di Jigglypuff dallo zaino di Mikey perché ha bisogno di un Benjamin Franklin e non ha banconote da mille dollari. "Okay, okay", dice a Mikey, che sta finendo la bottiglia di Sam Adams che Pete ha ordinato per rappresentare i patrioti americani, perché è oh, così intelligente. "Amico, puoi smetterla di bere i figli della libertà? Okay, allora Franklin era tutto 'oh, ripagateli! Novemila sterline!', che era una somma ridicola, cioè, e quei quattro mercanti si erano offerti di ripagare Lord North, ma lui- hey, hey, mi stai ascoltando?"
Mikey sta spingendo i tappi di plastica di ketchup che dovrebbero rappresentare le navi inglesi attorno al piatto, insieme alle bustine di tè che stavano per il porto di Boston. Dà un colpetto all'orlo di una con la scritta "BEAVER" in pennarello sopra, aprendola.
Pete incrocia le braccia al petto. "Non ribaltavano le navi. Stai riscrivendo la storia."
Mikey solleva Benjamin Franklin e fa ballare i piedi di Jigglypuff sul fondo della bottiglia di ketchup. "In realtà, non mi piace molto la storia", dice. "La insegni meglio di Gibbs, comunque."
"Sono anche meglio nel sesso orale rispetto a Gibbs", dice Pete, nonostante non lo possa sapere con certezza. "Che ne dici di mollare la storia e venire da me?"
"Sì", dice Mikey, e Pete è già metà alzato dalla sua sedia quando aggiunge, "ma non lo farò. Ho passato la maggior parte delle superiori a scopare in giro, e non è stato un granché. Sto aspettando qualcosa di serio, ora."
"Anch'io", dice Pete all'istante. "Sposiamoci."
Mikey gli rivolge uno sguardo mesto, per poi rigirare la Beaver. "Allora, parlami di Lord North", dice, e Pete si risiede a malincuore.

***

Pete è inginocchiato davanti ad una classe nell'edificio di matematica da circa otto minuti, allacciandosi e slegandosi la scarpa. Questa è una delle due ultime possibilità per la lezione di Calcolo di Mikey, e l'altra finisce alle 8:50 della mattina, perciò spera davvero che questa sia quella giusta. Avrebbero dovuto finire cinque minuti fa, ed è probabilmente per questo motivo che riesce a sentire la rumorosa inquietitudine dei ragazzi all'interno dell'aula, impazienti di uscire.
Finalmente, l'insegnante si accorge dell'orologio e decide di dare un taglio alla spiegazione, permettendo finalmente alla massa di studenti di precipitarsi fuori dalla porta. Verso la fine dell'esodo, Mikey appare. Pete si dà il cinque mentalmente mentre si allaccia le stringhe per l'ultima volta e si tira su in piedi. "Hey, Mikey!" lo chiama, tentando di iniettare una quantita appropriata di sorpresa nel suo tono di voce. Non funziona molto bene. Pete non è bravo a fingere