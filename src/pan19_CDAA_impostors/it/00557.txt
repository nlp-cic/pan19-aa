in “signor Izumi”

****  Bastardizzazione di Zikawei, un distretto di Shanghai. Del resto, i nostri si dovrebbero trovare in Cina, sebbene non sia la Cina canonica che tutti noi conosciamo. Ho preferito quindi cambiare leggermente l'ortografia della parola.

***** Letteralmente “spiriti affamati”, sono una sorta di demoni della religione buddhista.

Phew... sbaglio, o l'atmosfera sta iniziando a scaldarsi un po' finalmente? Peccato che duri solo per poco però, perché di colpo ci ritroviamo catapultati in una "comedy of manners" stile "Pamela" di Richardson, con tanto di corrispondenza epistolare... o forse sul blog "Passive-aggressive notes", per usare un paragone più attuale.

Ad ogni modo, sembrerebbe quasi che Pirla n.1 e Pirla n.2 abbiano capito l'antifona. Forse. C'è chi ha le idee già chiare, c'è chi no. Non è il caso che specifichi quale dei due rispettivamente.

Ben ritrovati amici telespettatori, vi sono mancata? A me è mancato tantissimo scrivere Bastardi, questo capitolo si è praticamente scritto da solo... con questo non voglio dire che sia sai quale capolavoro, anzi! Ad ogni modo, quella che vi state accingendo a leggere è la versione corretta e riveduta del sesto capitolo che avevo già postato in precedenza.

Un super ringraziamento alla carissima Rakuzanemperor per avermi fatto da beta, sperando che d'ora in poi possa sempre contare sul suo prezioso aiuto anche per i prossimi capitoli! *.*

Detto questo, vi auguro una buona lettura!


            (See the end of the chapter for  more notes.)
            

 

 

“Certo che di notte c'è un'atmosfera proprio tetra in questo posto,” esclamò piano Houmei, facendosi strada verso l'entrata del corridoio buio, mentre cercava di orientarsi grazie alla flebile luce del fiammifero che reggeva in mano.

Jyoan borbottò qualcosa in assenso, seguendo la schiena illuminata del compagno con passo incerto. Se si fosse trovato da solo, immerso nel buio più totale, con solo la luce della luna a definire le sagome degli oggetti, conferendovi un'aura spettrale, avrebbe forse finito per autosuggestionarsi a sua volta. Ma in quel momento non era solo. E l'ambiente che lo circondava era l'ultimo dei suoi pensieri.

Oltrepassarono la pesante porta di legno in fondo al corridoio, sulla quale capeggiava la scritta: “bagno con vasca” e dopo aver acceso la lampada a olio sulla sinistra, i loro occhi poterono abituarsi nuovamente alla luce.

Houmei non perse tempo. Si spogliò da capo a piedi in un attimo, gettando i pezzi della divisa in un mucchietto disordinato a terra e si diresse verso le docce con totale disinvoltura.

Jyoan si irrigidì per qualche secondo, distogliendo subito lo sguardo dalla figura nuda del compagno, poco prima di iniziare a togliersi i vestiti di dosso con movimenti quasi meccanici.

«Ma cosa diamine mi è preso?» pensò fra sé e sé. Si mise infine sedere allo sgabello con fare deciso, dando le spalle a Houmei, dal quale - Jyoan avrebbe potuto giurarci - si poteva intuire una certa disposizione allo scherno, ovviamente a sue spese; ma nessun commento beffardo uscì dalla di lui bocca.

Tutto ciò aveva un che di tristemente ironico, pensava Jyoan angustiato, iniziando a insaponarsi la schiena. Del resto non era la prima volta che vedeva il compagno completamente nudo e viceversa. A onor del vero a Jyoan pareva quasi di aver assistito più volte alla nudità del biondo rispetto alla sua; infatti Houmei sembrava essere letteralmente allergico ai vestiti. Incurante del freddo, del luogo o della presenza di compagni, esaminatori e altri monaci, non perdeva mai occasione di denudarsi da capo a piedi, tanto più che nessuno ci faceva ormai tanto caso; era solo un'altra delle sue molteplici eccentricità.

A sua volta Jyoan era tutto fuorché che pudico. Non avrebbe avuto senso per lui esserlo, se si teneva conto dall'ambiente in cui era cresciuto; la nudità altrui non lo disturbava, così come mostrare la sua non gli causava alcun problema. Non aveva nulla di cui vergognarsi, anzi.

«E allora perché...?»

In quel momento, trovandosi a tu per tu con quella determinata persona, in quel determinato ambiente, non si sentiva propriamente a suo agio. Non era di certo la prima volta che condivideva un momento "intimo" del genere con un uomo, e si era anche ormai abituato a condividere il bagno con Houmei e gli altri, eppure...

Istintivamente i suoi occhi ruotarono verso l'oggetto delle sue riflessioni. Il compagno era girato dandogli le spalle ed era intento a massaggiarsi energicamente la testata di capelli color sabbia, fino a creare la schiuma soffice e voluminosa dello shampoo. Per un attimo, Jyoan rimase senza fiato. Indubbiamente Houmei aveva un corpo perfetto. Intollerabilmente perfetto, si ritrovò a pensare osservando rapito la linea sinuosa della schiena, che si fletteva ad ogni trazione delle scapole. Era sì muscoloso ma non troppo, magro ma non eccessivamente. Sebbene nulla del suo aspetto rimandasse a qualcosa di efebico o femmineo, preservava però una certa leggiadria, una grazia nervosa nei movimenti e nelle forme; ogni parte del corpo era perfettamente in proporzione e armonia nel suo insieme, a partire dalla lunghezza degli arti, del dorso, della schiena, dei glut...

“Che c'è?”- la voce