amato ed invece rimane fregato!”

Sherlock fissò John soddisfatto per avere capito di cosa stesse parlando il dottore.

“Come, scusa?” domandò John, il tono decisamente più gelido della neve che stava avvolgendo la città.

Sherlock non comprese il repentino cambio d’umore di John:

“Ma sì. – ripeté, con un mezzo sorriso sulle labbra – San Valentino, la festa …”

Non finì la frase, perché la musica di Somebody to love invase la stanza.

John uscì dal letto, senza dire una parola, spense la radio sveglia ed andò in bagno.

 

 

Gregory Lestrade aveva tentato disperatamente di non scoppiare a ridere, ma non c’era riuscito.

Davanti agli occhi di un John Watson piuttosto allibito, l’ispettore con i capelli sale e pepe aveva le lacrime agli occhi e rideva così forte che tutti i presenti nella mensa dell’ospedale si voltavano a guardarli.

“Non capisco cosa tu ci trovi di così divertente in quello che ti ho raccontato!” sbottò John, quasi offeso.

“Oddio, potrei morire dal ridere. – bofonchiò Greg, cercando di riprendere il controllo – Non sentivo quella frase da … – si concentrò per ricordare – … dai tempi delle elementari!”

E ricominciò a ridere.

John alzò gli occhi al cielo, esasperato.

“Lo sapevo che non avrei dovuto raccontartelo! – sbuffò, ma le labbra stavano incurvandosi in un sorriso – E io che pensavo che tu fossi il mio migliore amico!”

“Oh, ma lo sono. – gli confermò Greg – Prometto di non raccontare nulla a nessuno … tranne che a Mycroft, naturalmente!”

John inclinò la testa:

“Lui non ci troverà nulla da ridere. – ribatté John, puntiglioso – Sono pronto a scommettere che il Signor Ghiaccio abbia lo stesso umorismo di Sherlock e non capirà perché tu trovi la cosa così divertente.”

“Ti assicuro che Mycroft sa essere davvero divertente, quando vuole. – ghignò Greg – Ha un umorismo molto … inglese. Capirà perfettamente e riderà di gusto.”

John fulminò l’amico con uno sguardo, pentito di avergli raccontato quello stupido episodio.

“Su, John! – lo rincuorò l’ispettore – Quando hai scelto di metterti con Sherlock, sapevi perfettamente cosa tu stessi facendo e chi lui fosse. Esattamente come per Mycroft e me. I fratelli Holmes sono fatti così. Anticonvenzionali, intelligenti e con un fondo di follia. E noi li amiamo proprio per questo.”

John fece un sospiro.

Greg aveva ragione.

“Come trascorrerete San Valentino?” chiese, cercando di cambiare discorso.

“Cena in un ristorante elegante, prenotato da Mister Governo Inglese, e notte a casa sua.” Rispose Greg.

Rimasero un attimo in silenzio, mentre John rigirava gli avanzi nel piatto con la forchetta, come se stesse controllando se vi fosse rimasto qualcosa di commestibile.

Greg lo fissò e si sentì in colpa per avere riso al racconto dell’amico.

John era un uomo che amava le tradizioni e le festività, anche insignificanti.

Per il dottore, San Valentino non era una festa commerciale, ma un’occasione per sottolineare i propri sentimenti per la persona più importante della sua vita.

“Sherlock cosa ti ha detto?” domandò, curioso.

“Sherlock non ha detto o fatto nulla. – mugugnò John – Lui … non ha capito la mia reazione. E ora mi sento pure in colpa verso di lui! Come tu hai detto, lui è Sherlock Holmes, l’uomo che crede che i sentimenti siano solo una reazione chimica. Sono io quello che mi faccio dei castelli in aria, pensando che lui mi sorprenda, comportandosi come un innamorato. Questa, però, non è la sua vera natura. E io non vorrei mai che fosse diverso da quello che è, perché, altrimenti, non sarebbe più l’uomo di cui mi sono innamorato. – fece un altro sospiro – Sono complicato ed irrazionale, lo so.”

“Sei umano. – sorrise Greg – Devo andare. Ci sentiamo domani, così mi dici come sia andata stanotte, va bene?”

“Va bene. – ricambiò John – Sempre che tu riesca ad uscire dal letto di Mycroft.”

“Già. – concordò Greg, malizioso – Sempre che Mycroft non mi leghi al letto e …”

John alzò la mani e lo interruppe:

“No, ti prego, non continuare! – supplicò – Se mi metti in testa certe immagini, non riuscirò più a levarmele di mente. Non voglio immaginare te e Mister Ghiaccio a letto insieme, mentre fate giochini erotici.”

Greg rise e lasciò la sala mensa.

John rimase seduto ancora qualche secondo, poi tornò al pronto soccorso.

Aveva ancora qualche ora, prima di tornare a casa da Sherlock, per trascorrere una tranquilla serata davanti alla tv.

 

 

Quando arrivò nel salotto di Baker Street, John trovò Sherlock, che stava suonando il violino, talmente assorto da non accorgersi del suo ingresso.

John rimase sulla porta ad ascoltarlo, quasi senza respirare, per non disturbarlo.

Sherlock terminò il brano e si voltò verso John.

“Andiamo a cena da Angelo.” Era un’affermazione, non certo una domanda o in invito.

John annuì:

“Ho tempo per una doccia?” chiese, semplicemente.

“Certo. – rispose Sherlock – Abbiamo tempo.”

John si fece una doccia veloce e si cambiò gli