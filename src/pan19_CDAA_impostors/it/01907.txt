lui sarà così tanto  che non sarà in grado di reggerla.  I suoi sensi sono ancora dischiusi per via dell’effetto che la musica ha avuto prima su di lui, e ogni profumo, ogni tocco risuona in lui dieci volte tanto la normale risonanza.   “Non ti preoccupare,” dice John, massaggiando col pollice la parte interna del suo palmo in un cerchio rassicurante. “Se è troppo, tu dimmi solo di fermarmi, va bene?”  Annuisce, prende un respiro spezzato.  John alza una mano e mette le dita sotto la sua mandibola, alzandogli il mento.  “Hai la bocca più bella che abbia mai visto,” dice John, e la sua voce è pesante e lenta, come luce solare liquida; piena di cose bellissime e innominabili. Sente il suo effetto viaggiare da qualche parte sotto lo sterno fino in fondo al suo stomaco.  “E i tuoi capelli, i tuoi capelli,” bisbiglia, piegandosi più vicino per far scivolare l’altra mano nel groviglio di riccioli sulla sua nuca, la voce riverente, cadenzata, più di una preghiera; è come una canzone. “Sono rimasto sveglio la notte  a pensarci, chiedendomi se fossero davvero soffici come sembrano.”  Sherlock ansima al sentire le dita di John che scorrono sul suo cuoio capelluto.  “Oh,”dice, mentre le dita di John iniziano a muoversi in piccoli cerchi,  e le sue palpebre crollano socchiuse.  Allo sguardo sul viso di Sherlock, il respiro di John viene fuori in un sospiro che si accorda al suo. “Oh, sei una meraviglia …”  E poi apre gli occhi sbattendo le ciglia, non appena John, servendosi della pressione delle dita, inclina il suo viso tanto delicatamente e allinea la curva dei fianchi contro i suoi.  Al tocco delle labbra di John contro le sue, Sherlock rimane assolutamente immobile.  I suoi occhi sono spalancati, e studiano ogni dettaglio del volto di John che è così vicino, il turbinio dorato delle ciglia, la pendenza del naso, ed il suo cuore galoppa mentre la realtà della situazione si rende manifesta.  Questo è John, con la sua bocca sulla mia.  Le labbra di John sono morbide e asciutte; profuma di tabacco e sale e qualcos’altro, un odore che è distintamente suo. L’ha sentito prima, ma averlo adesso così vicino contro di lui è del tutto differente e meraviglioso, e allora mugola  alla vicinanza di John e alla delicatezza della sua bocca sulla propria.  John si tira indietro, sbattendo le palpebre, pieno di allarme. “Stai bene?”  “Sì, John,” sospira, la voce più tenue di un respiro. “Ti prego, baciami ancora. Ti prego.”  “Oh, amore,” dice John, e c’è una tale tenerezza nella sua voce che sa in quel momento che le sue ossa si sono trasformate in oro colato; che brucerà e si carbonizzerà sul ponte di questa nave sotto le stelle. “Ancora non ti ho neanche baciato per davvero.”  Fa’ un respiro preparando una domanda, ma prima che possa chiedere, la bocca sorridente di John ha trovato di nuovo la sua e questa volta, quelle labbra scivolano sulle sue nel modo più delicato, le dita che gli  circondano la mandibola si spostano verso il suo orecchio e giù sulla pelle del collo, e lui boccheggia alla sensazione che quel tocco leggero risveglia in lui, e sente il sorriso di John allargarsi. La bocca di John che si modella sulla sua lo riempie di nuove informazioni, e invia piccole stelle di piacere a saltellare sulla sua pelle.  È circondato di John da ogni parte—una delle sue mani tra i capelli, l’altra che culla l’angolo della mandibola; e questo, pensa scottato dal calore incandescente della potenza dei suoi sentimenti, questo è quello che si prova quando la bella e ridente bocca di John è premuta contro la sua.  Si sente come riempito dalla musica e dalla luce, come se fosse ad un passo dal dissolversi in qualcosa di più della carne, l’anima che balza fuori di lui in uno scintillio di note.  La mano nei suoi capelli scivola sulla nuca, e allora emette un lamento di piacere.  John si ritrae leggermente per guardarlo. “Tutto bene?”  “Sì, sì, più che bene”, annaspa Sherlock, aggrappandosi con disperazione alla maniche di John per tirarlo di nuovo contro di lui.  “Puoi toccarmi di più se ti va’”, dice John senza fiato, e così riaggiusta la presa, mettendo una mano incerta sul braccio di John.  Di riflesso, John aggiusta la propria, muovendo le mani fino a tenerlo per la vita. Sente il muscolo nel braccio di John flettersi a quel movimento, e rabbrividisce, forte, e chiude gli occhi.  “Ancora bene?” chiede John, e sente qualcosa di precario nella sua voce, la nota di un’altra emozione che sta lottando per contenere.  Annuisce, gli occhi ancora chiusi.  Non riesce ad aprirli ancora; è troppo occupato a catalogare la sensazione del braccio di John sotto la mano. Ha passato così tanto tempo a guardare il corpo di John mentre era al lavoro, il tremolio del muscolo sottopelle; ma adesso lo sta sentendo, ed allo stesso tempo è più compatto e più morbido di quello che aveva immaginato, e d’improvviso, scopre, che