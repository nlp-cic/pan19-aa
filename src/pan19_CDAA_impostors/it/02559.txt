tosse. Sherlock si chiede se lo faccia per pigrizia o perché ha riconosciuto la sconfitta; in tutti i casi, sa già cosa suo fratello sta per dirgli.“Pensavo che ti interessasse tutto ciò che riguarda John Watson.”“Risparmiami l’immenso sforzo di chiederti il contenuto degli appunti della dottoressa, Mycroft, perché è palese che nonostante la tua irritante reticenza tra qualche secondo finirai per mostrarmi il taccuino che tieni nella tasca interna della giacca e che brami così ansiosamente di farmi leggere, tanto da scomodarti a venire di persona senza nemmeno un caso da sottoporre alla mia attenzione.” Una volta terminato il suo veloce monologo, Sherlock scatta in avanti e porge la mano tesa al fratello. Non è un ordine - stranamente - e nemmeno una richiesta, ma una semplice anticipazione di ciò che è sicuro che stia per accadere. Infatti, con un lento movimento del braccio e una smorfia sul volto in cui condensa tutto il suo fastidio, Mycroft estrae il taccuino dalla giacca e lo posa delicatamente sul palmo aperto della mano di Sherlock. Quello capisce che non è una vera è propria sconfitta, quella del fratello: l’arma è contenuta proprio in quel bloc notes, e Mycroft non vede l’ora di usarla.“Non credo che tu ti aspettassi questo, caro fratello...”“Certo che me l’aspettavo”, risponde prontamente Sherlock prendendolo in contropiede. Stringe gli occhi e continua ad osservare la calligrafia stretta di Ella, fissando gli occhi sulle parole più rilevanti. Falso, non si aspettava che la terapista cominciasse a mettere in dubbio l’eterosessualità di John senza nemmeno essere a conoscenza del bacio. Sicuramente ha interrotto la seduta quando è arrivato a parlarne, e ciò fa presuppore con tutta probabilità che alla fine abbia concluso che la cosa non aveva troppa importanza. La terapista è un’incompetente. “Oh, io non credo.” Mycroft evidentemente vuole fargli capire che sa riconoscere bene ormai i segni di un suo eventuale disorientamento, pur minimo che sia. È sempre stato un fine osservatore, per quanto non gli piaccia ammetterlo. “Perché avresti dovuto?”Sherlock potrebbe raccontargli del bacio, strappargli quel ghigno saccente dal volto e sbalordirlo completamente. Rivelare un dettaglio del genere all’uomo meno discreto di Inghilterra però non sarebbe giusto nei confronti di John: se lo venisse a sapere si arrabbierebbe sicuramente e rimarrebbe deluso. Senza considerare poi quanto tiene all’opinione della gente e a ribadire la sua eterosessualità davanti a chiunque la metta in dubbio. No, dirlo a Mycroft sarebbe una mossa sbagliata, e Sherlock ne è perfettamente consapevole. Ma perdere l’occasione di stupire Mycroft Holmes in persona sarebbe uno sbaglio ancora più grande.“Mi ha baciato.” L’uomo aggrotta appena la fronte, stirando le labbra in un sorriso studiato. Il tentativo non è riuscito pienamente: Mycroft è fin troppo abituato a mantenere il controllo e non lascia intravedere il disorientamento che prova di sicuro all’idea che John abbia baciato volontariamente suo fratello - o più probabilmente, che qualcuno, chiunque sia, abbia baciato volontariamente suo fratello. “Perciò pensi che la terapista abbia ragione?” chiede con tono disinteressato, degnando a malapena di uno sguardo il taccuino che Sherlock gli restituisce per poi guardarlo alzarsi in piedi sbuffando infastidito e afferrare il violino con poca grazia e portarselo al collo. “Penso che la terapista sia un’incompetente. E adesso, se vuoi scusarmi, vorrei dedicarmi alle attività che più mi aggradano senza la tua irritante presenza a disturbarmi.”“Le mie scuse, Sherlock. Pensavo ti sentissi solo”, mormora Mycroft calcando le parole e alzandosi in piedi, pronto ad andarsene.Si scambiano un sorriso tagliente e subdolo, in pieno stile Holmes.“Io sto benissimo da solo”, ribatte Sherlock.  Subito dopo riprende a suonare come se non avesse mai smesso, dal punto esatto in cui era stato interrotto. La risata sarcastica di Mycroft viene coperta dal suono acuto del violino, ma rimane sospesa tra di loro anche quando il maggiore lascia la stanza, come una domanda a cui si preferisce non rispondere. Gli occhi vigili del detective seguono dalla finestra la figura scura del fratello mentre appare sul marciapiede e sparisce in una berlina dai vetri oscurati, e continuano ad osservare la strada finché non si spegne l’eco dell’ultima nota del brano. Dopo aver posato il violino sul tavolo, si muove rapido verso il divano e vi si abbandona con un tonfo. Ha bisogno di riflettere, senza essere disturbato da fratelli indiscreti e sms preoccupati di John, che crede che non sappia disinfettare una ferita - cosa incredibilmente offensiva e stupida. Sherlock sistema con attenzione le mani giunte sotto il mento e chiude gli occhi. Rintraccia nel suo Mind Palace la consistenza e il sapore delle labbra di John. Calde, secche ed escoriate a causa della corda che gli impediva di parlare durante il rapimento. Eppure piacevoli, in modo sorprendente. Sherlock scuote la testa, quasi infastidito dai suoi stessi pensieri, e serra gli occhi ancora di più per concentrarsi sulla scena ricreata nella sua mente. I gesti di John, quasi disperati, e la sua insolita passività, causata da un improvviso imbarazzo. È un campo pressoché sconosciuto per lui, azioni imprevedibili e per nulla familiari. Non ha reagito in alcun modo, paralizzato dal disagio e dal lieve fastidio che gli ha provocato una tale vicinanza di un altro essere umano. Si stupisce di