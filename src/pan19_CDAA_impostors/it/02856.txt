, tutto bene?
- Guardò Hermione, - Stanno iniziando a pensare a una festa
di
fidanzamento, e in qualità di testimone dello sposo pare sia
tradizione che prenda un regalo o qualcosa del genere per Angelina,
pensavo che potessi darmi qualche idea.
Hermione aprì il portone
e gli fece cenno di entrare,
- Come mai lo chiedi proprio a me?
Ginny può darti qualche idea...
- Perché tu mi accompagnerai al
matrimonio.
Hermione incespicò sui gradini ma si resse al
corrimano, sperando di essere passata inosservata. Raggiunsero il suo
pianerottolo, l'ultimo del palazzo,
- Fred non devi sentirti
obbligato a invitarmi solo perché al matrimonio di Harry e
Ginny
avevi detto che saremmo andati al prossimo insieme... -
sminuì,
mentre litigava con la serratura.
Fred guardò prima la signora
Granger, che sembrava voler rimanere in disparte, e poi Hermione,
-
Veramente a me farebbe piacere se andassimo insieme. - Probabilmente
se si fosse fermato a quella frase tutto sarebbe andato bene, ed
Hermione non avrebbe avuto niente da ridire, ma Fred
continuò, -
Perché no?
Due semplici parole, che per Hermione, ben più
avvezza di lui al loro studio e alla scelta precisa e meticolosa,
avevano un significato ben preciso: un rimpiazzo in mancanza d'altro,
o il non interesse di cercare altro. In teoria tra due amici non
avrebbe dovuto essere un problema, ma qualcosa nell'orgoglio ferito
della ragazza scattò e gli scoccò un'occhiata
arrabbiata.
-
Perché no,
interessante. Se vuoi il mio aiuto con quel regalo va bene, oggi
pomeriggio sono libera, - disse, con l'aria da divinità
offesa, - ma
credo proprio che per l'andare insieme al matrimonio sia una cattiva
idea. Passami a prendere qui alle quattro, Fred; ora vado a pranzo a
casa dei miei genitori. - lo liquidò, fissandolo con
ostinazione
finché lui, dopo aver posato la spesa sul tavolo, rivolse un
cenno
di saluto a sua madre e arretrò, uscendo dall'appartamento.
-
Ragazzo affascinante, come mai lo tratti così?
- Mamma... -
sbuffò Hermione, iniziando a mettere via la verdura. - Come
lo avrei
trattato? Mi ha fatto arrabbiare, non ha il minimo tatto.
Lei
nascose un sorriso, per non offendere la figlia.
- Credo che tu
abbia degli ottimi gusti, ma dovresti imparare ad essere un po' meno
spigolosa e più accomodante.
- Mamma! - si ribellò animatamente.
Fred era in ritardo, erano già le quattro e un
quarto e di lui neanche l'ombra. Ripensò all'insinuazione di
sua
madre sul fatto che le piacesse: lo conosceva da anni, era strano, e
inoltre non credeva che le piacesse davvero. Era vero, ultimamente
la sua presenza la destabilizzava e le faceva battere il cuore, ma
aveva già stabilito che non era niente.
E l'arrabbiarsi per
quello che lui le diceva era riconducibile solo al fatto che lui si
stava comportando da maleducato, non che avesse qualche aspettativa
nei suoi confronti che lui disattendeva.
A parte quella di vederlo
arrivare in orario, sbirciò ancora fuori dalla finestra e
tamburellò
con le dita sul tavolo, nervosa: in fondo era lei che gli stava dando
una mano.
Bussarono alla porta, andò veloce ad aprire già
sapendo che era lui.
- Sei in ritardo. - gli fece notare
aprendogli, mentre prendeva il soprabito dall'attaccapanni.
Fred
la guardò con un fastidiosissimo sorriso, aspettò
che lei si
richiudesse la porta alle spalle e le porse il braccio, che Hermione
ignorò volutamente.
- Abiti in un quartiere babbano, è
abbastanza complicato arrivare fino a qui senza dare nell'occhio. -
si giustificò, seguendola.
Raggiunsero il pianterreno, Hermione
sospirò e decise di ricominciare: era nervosa per il suo
ritardo e
per il suo perché
no,
e sapeva che tendeva a essere dispotica quando era arrabbiata; ma se
Fred non le piaceva non c'era motivo di prendersela tanto. In fondo
era Fred, il solito Fred.
- Hai qualche idea per il regalo? - gli
domandò, più accondiscendente.
Lui sembrò ignorare il suo
cambiamento d'umore, ma tradì un sorriso all'angolo della
bocca.
- È Angelina: un manico di scopa nuovo?
Hermione strinse le labbra
in un sorriso benevolo,
- Forse la tua è stata una buona idea,
quella di chiedere aiuto a me: è un regalo di fidanzamento,
non ti
viene in mente niente di più carino?
Fred sbuffò divertito,
seguendola lungo la strada che conduceva al Paiolo.
- Ho ancora
qualche dubbio che Angelina sia una femmina al cento per cento,
quindi la mia idea non sarebbe da scartare a priori.
- Sbaglio o è
stata la tua prima ragazza? Se lo dici tu forse hai ragione... gusti
strani voi gemelli.
- Se sapesse che parliamo così di lei ci
schianterebbe ripetutamente. - rise, - Comunque, saputella,
fisicamente è
femmina, ok? Non è carino da dire sulla futura moglie di mio
fratello ma penso di averlo appurato abbastanza bene.
- Fred! - lo
rimproverò Hermione, arrossendo: qualsiasi cosa avessero
fatto lui e
Angelina non erano certo fatti suoi e non voleva esserne al
corrente.
- Dai, non fare quella faccia: eravamo ragazzini, cosa
pensi? Però sotto alcuni aspetti ha ceduto al mio fascino
abbastanza
facilmente...