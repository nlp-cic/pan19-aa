sulla morte della madre del ragazzo e aveva stabilito che per ricongiungersi con i defunti l’unica cosa da fare era suicidarsi. E se gli altri lo conoscevano da tempo ed avevano imparato a non dargli corda, Kevin no: aveva tratto le proprie conclusioni e, sotto gli occhi degli altri, si era alzato in piedi e si era lasciato cadere nell’acqua.Ero stato quasi tentato di ascoltare le richieste delle due e lasciare lì il responsabile dell’incidente, ma il mio amico mi aveva fatto ragionare. Ciò che mi aveva portato a risparmiargli un’ulteriore notte sotto i ponti fu la pena che mi evocava l’omonimo dell’angelo che aveva tradito Dio: solo, miserabile, più innamorato dell’eroina che della vita. Credevo che il nostro tentativo di aiutarlo lo avrebbe portato sulla retta via? Forse.Una volta arrivati a casa, io e Sam avevamo avuto una lunga discussione in merito al chiedere a degli sconosciuti di essere i soggetti di un servizio fotografico e, tra sbuffi e rimproveri di sorta, aveva scelto le persone che avrebbe fotografato. Io finii per prendere sotto la mia ala Meg, Kevin e il ragazzo di prima - Dean, che oltre a quella prima frase non aveva pronunciato parola per tutta la serata. Mentre bussavo alle mie vicine per farmi prestare qualche maglia inutilizzata da far indossare alle ragazze a mo’ di pigiama e dirigevo chi doveva andarsi a lavare e chi doveva cambiarsi, notai il suo sguardo seguirmi dappertutto.Non riuscivo a capire il suo problema. Una volta uscita dalla doccia, approfittando del fatto che Dean fosse entrato al suo posto, avevo cercato di parlarne con Meg, chiedendole spiegazioni sul perché si comportasse in modo così strano. Lei mi aveva guardato per un attimo, un lieve sorriso di scherno sulle labbra, e poi aveva gettato la testa all’indietro, ridendo sguaiata, mostrando il collo pieno di lividi e lasciando che il pigiama le scivolasse leggero dalla spalla, rivelando come fosse ancora nera di sporcizia nonostante la doccia.“Amico,” mi aveva detto, occhi negli occhi, senza più ridere nonostante le labbra ancora contorte in una smorfia irrisoria, “nella prostituzione vedi e sperimenti più cose di quante ne vorresti.”Non ne ero ancora convinto e quella notte non riuscii a chiudere occhio, continuando a rigirarmi tra le coperte e a chiedermi cosa potesse tormentarlo così nel profondo. Quando sentii il corpo pesante e gli occhi incapace di rimanere aperti l’orologio segnava l’una e io mi rilassai, finalmente in procinto di addormentarmi: fu in quel momento che, silenziosa, la porta della mia camera si aprì. Ero troppo stanco per sollevare la testa e provare ad identificare chi fosse entrato, così rimasi disteso, nonostante fossi ancora sveglio, mentre le mie coperte venivano sollevate ed un corpo si faceva spazio accanto al mio.Ci furono un paio di respiri profondi, prima che le braccia di Dean mi circondassero la vita ed il suo petto aderisse alla mia schiena. Lo sentivo teso contro il mio corpo e non seppi come comportarmi, continuando ad aspettarmi che avesse qualcosa da dirmi per aiutarmi a capirlo un po’ meglio e a dissipare un briciolo del mistero in cui era avvolto e che mi rendeva così difficile leggerlo.Non fu così. Si addormentò pochi secondi prima di me. Novembre 2005.Era quello il periodo in cui aveva conosciuto Sam Winchester. Non è fiero delle esperienze trascorse allora, e ne ricorda ben poco a causa della tossicodipendenza che stava vivendo. E dell’alcool. E delle orge. Non aveva molto a cuore se stesso, in realtà, e passava le giornate ‘cogliendo l’attimo’: la sera in cui si era trovato accanto ad un ragazzone con troppi capelli che gesticolava agitando le proprie grandi mani mentre gli parlava di come avesse lasciato l’università e vivesse allo sbando credeva di aver trovato il suo migliore amico; non immaginava quanto accurata fosse la sua predizione.Quella, però, è tutta un’altra storia. Ci sono due motivi precisi che gli hanno riportato alla mente il giorno in cui ha incontrato Sam: il primo, il tema su cui si basa il servizio fotografico, destinato a raccontare la storia dei suoi protagonisti non solo attraverso le foto, ma anche con un video. Le parole sono lente e strascicate, ma ci sono.Il secondo riguarda l’anormale reazione alla cocaina dell’uomo che ha davanti.“Quando ero piccolo,” dice Dean, sorridendo per un singolo attimo, “mio fratello mi regalò un ciondolo destinato a nostro padre. Credo di averlo perso in guerra.” Ha lo sguardo vacuo, vitreo, la testa troppo pesante per il collo. Indossa una camicia slacciata che espone il suo petto e rende visibili i lividi scuri sullo sterno e sulle costole, così come la cicatrice sul suo fianco. È pallido, le leggere efelidi che punteggiano la sua pelle messe in risalto dai colori chiari della stanza in cui si trovano. Ha un tatuaggio.“Sono stato per qualche mese assieme ad una ragazza russa, e mi ha insegnato un po’ della sua lingua. Mi ha anche insegnato una frase in latino. Era un periodo in cui facevo molti incubi a causa di ciò che avevo visto in guerra e lei mi disse: ‘Quando avrai paura, Dean, recita Exorcizamus te, omnis immundus spiritus.’” Tira su col naso