fuoco le bruciasse dentro propagandosi in tutto il corpo e incendiandole il basso ventre, mentre molteplici brividi le correvano giù per la schiena. Persefone non sapeva cosa fosse, non riusciva a spiegarsi il motivo di quella reazione: sapeva solo che non voleva che smettesse. Era qualcosa di sconvolgente e meraviglioso, di dolce ed eccitante, di profondo e sensuale... Per un istante che le sembrò un'eternità non esistette più nulla: c'era solo lui, c'erano la sua bocca, il suo profumo, il calore del suo corpo che la avvolgeva, le sue braccia che la stringevano sempre di più fino a sollevarla da terra. Si aggrappò per non cadere, pur sapendo che non ce n'era bisogno: non era riuscita a sfuggirgli nemmeno durante gli istanti frenetici del rapimento, quando aveva scalciato dibattendosi furiosamente; di sicuro non l'avrebbe fatta cadere adesso.

E infatti non lo fece. Ade non ebbe idea per quanto tempo rimase tenendola così a mezz'aria, avvinta tra le sue braccia, la bocca fissa sulla quella di lei, il sapore di primavera che lo invadeva facendogli battere il cuore in maniera incontrollata. Assai lentamente, incapace di rinunciare a stringerla a sé quasi temesse che potesse scappargli via, la rimise giù e la guardò: aveva le guance arrossate, il respiro corto, le mani ancora appoggiate alle sue spalle. Lo guardava come non l'aveva mai guardato prima d'ora...era uno sguardo ben diverso da quello impaurito e ostile che gli aveva rivolto nei primi tempi trascorsi insieme: negli occhi di smeraldo di Persefone adesso non c'erano né paura, né disperazione, né astio. C'era qualcos'altro che non c'era mai stato prima, e Ade se ne accorse subito, avvertendo il desiderio farsi più intenso e ardente che mai.

Senza sforzo la prese in braccio. Subito Persefone si strinse a lui, posando il capo sulla sua spalla, e si lasciò trasportare fino al talamo nuziale. Si sentì stranamente e insolitamente bene, persino al sicuro, come non si era mai sentita...era una sensazione nuova, del tutto diversa da quella che aveva provato durante il rapimento: il vigore con cui la teneva fra le braccia era identico ma dolce, totalmente privo della violenza di quegli istanti. La adagiò con delicatezza sul letto e si protese verso di lei.

"Sei bellissima..." ripeté, perso nei suoi occhi, scostandole dal viso una ciocca di capelli biondi.

Anche Persefone pensò che fosse bellissimo, mentre gli restituiva lo sguardo. Si chiese come avesse fatto per tutto quel tempo a ignorare quanto fosse bello, ma non lo disse: l'emozione dentro di sé era talmente forte da bloccarle le parole in gola. Si limitò a sorridergli arrossendo appena. Gli occhi di lui erano lucidi, oscurità che celava un insospettabile calore e la implorava di lasciarsi baciare, toccare, amare.

All'improvviso qualcosa la scosse dentro, sentì il cuore pulsare furiosamente e si rese conto di volerlo.

Lo voleva.

Lo voleva quanto lui voleva lei.

Questa volta fu lei a baciarlo: si alzò di scatto, dovendo fare un saltello perché la base del letto era molto alta, e gli passò le braccia attorno al collo. Le labbra di lui erano già sulle sue, più ardenti che mai, assetate d'amore e passione.

Ade le cinse rapido i fianchi e prese ad armeggiare con la cintura del peplo; il tremito delle sue dita tradiva la sua agitazione al pensiero che tutta la bellezza celata dal tessuto, che lui aveva mille e mille volte sognato e bramato, stava finalmente per rivelarglisi. Sciolse i nodi, sganciò le fibule d'oro che fermavano le spalline, lasciò scorrere la stoffa sottile lungo il suo corpo: la veste le scivolò giù con leggerezza, ammucchiandosi attorno alle sue caviglie, e per qualche secondo Persefone rimase immobile, nuda per la prima volta di fronte a lui. Il freddo della stanza la fece rabbrividire. D'istinto, strinse pudicamente le gambe l'una contro l'altra, si portò le braccia al seno e abbassò lo sguardo, in profondo imbarazzo, sentendosi avvampare. Ade la sollevò di nuovo tra le braccia e di nuovo la depose con dolcezza sul talamo. Le sfiorò le labbra con l'indice, senza riuscire a trattenere un sorriso nel vedere che era arrossita.

"Aspettami." disse piano, sganciandosi la fibula che gli tratteneva la clamide nera sulla spalla.

Lentamente, tremando, ma ora non per il freddo, la fanciulla arretrò fino ai guanciali, gli occhi scuri di lui che la rimiravano imperterriti, mentre si spogliava: la tunica cadde a terra scoprendo il fisico statuario e longilineo, le spalle ampie, il petto scolpito, la muscolatura definita e armonica della schiena e delle braccia. Si passò una mano sul volto, scosse all'indietro la lunga coda di capelli neri. Rendendosi conto improvvisamente che lo stava fissando con aria trasognata, Persefone si affrettò a distogliere lo sguardo e si sdraiò, il cuore che minacciava di sfondarle il petto.

All'improvviso ebbe paura. Le tornarono in mente le ammonizioni di sua madre e il suo disprezzo per il genere maschile, le prediche di Atena sulla verginità, da conservare come la più pura e sacra delle virtù, i racconti di Artemide sulle punizioni che infliggeva senza pietà a