abbastanza vicino da accarezzare il viso di Dorian con il suo respiro. Dorian rivolse tutto il proprio corpo verso di lui. Li separava appena lo spessore di una carta da gioco.

 

Erano gli attimi che Dorian prediligeva: quelli prima che l’atto passionale fosse finalmente consumato, quando anzi la possibilità stessa di ottenere la vittoria non era ancora certa.

I momenti in cui le mani potevano sfiorarsi con un tocco appena accennato, in cui gli sguardi potevano spostarsi dal viso alla bocca dell’altro manifestando il suggerimento discreto di un contatto più intimo.

Un sottile brivido, come una scia di punture d’aghi, scivolò lungo la sua spina dorsale.

Non era un soldato, ma sapeva che il gioco del corteggiamento era null’altro che un duello: lo scontro di due lame che s’incrociavano. Era un atto di offesa e di conquista.

Richiedeva determinazione, pazienza, una precisione letale… la capacità di dissimulare il proprio desiderio per suscitare quello dell’altro, costringere la vittima ad una resa incondizionata.

Gray inclinò la testa da un lato.

“No, sono certo che ci voglia ben altro per sconvolgervi. Le sofferenze d’amore sono più efferate e strazianti di qualunque massacro del mondo animale … ma questo lo sappiamo entrambi, dico bene, signor Chandler?”

Un’ombra oscura simile a una nuvola in un cielo in tempesta passò sul volto dell’americano. La sua mascella si contrasse, come se stesse pensando a qualcosa di orribile.

Dorian si sentì afferrare da una smania quasi incontrollabile.

“Credete di sapere molto … delle sofferenze d’amore, signor Gray?” replicò Ethan a denti stretti.

Dorian lo guardò dritto negli occhi.

“Ho appreso alcune cose.”

Sollevò il proprio bicchiere, dove ancora rimanevano due dita di assenzio, e lo spinse verso l’altro.

Ethan afferrò lo stelo avvolgendo la mano di Dorian con la sua, e bevve in un sorso il liquore velenoso.

 


 


“Ditemi” sussurrò Dorian al suo orecchio “La donna che era con voi stasera … ne siete innamorato?”

Sotto le sue dita, le spalle di Ethan si irrigidirono. Premendogli le labbra sulla nuca in un bacio lento e umido, Dorian soffocò un sorriso e continuò ad accarezzargli delicatamente la schiena nuda, compiendo movimenti circolari sulle scapole e lungo la spina dorsale.

Chandler si inarcò leggermente all’indietro e il suo respiro si fece più veloce. In pochi rapidi istanti, divenne malleabile sotto il tocco di Dorian.

“Non desidero … parlare di lei” ringhiò.

Dorian circondò i suoi fianchi con le mani e premette il petto contro la sua schiena. Lo spesso materasso si inclinò verso il basso sotto il peso dei loro corpi.

Avvicinò il naso alla nuca di Ethan, proprio sotto l’attaccatura dei capelli, e inspirò il suo odore pungente tra le ciocche castane umide di sudore.

“Che cosa desiderate, allora?” gli sussurrò in un orecchio.

Scoprì i denti e li affondò nella carne delicata del lobo.

Un verso inarticolato vibrò nella gola di Ethan. Con uno scatto repentino, si voltò e afferrò Dorian per la gola.

Lo spinse sul letto e lo tenne inchiodato sotto di sé, circondando i fianchi di Dorian con le sue gambe. Con entrambe le mani continuò a premere attorno al suo collo, con una forza tale che il giovane sentì il respiro mancargli. Per un istante, la sua vista si offuscò e la stanza circostante sparì in un vortice di macchie colorate.

Chandler lo lasciò andare bruscamente. Le sue dita robuste si strinsero a pugno attorno ad alcuni ciuffi dei capelli di Dorian e gli sollevò il viso, avvicinandolo al proprio. Baciò con violenza Dorian sulle labbra.

“Voi” mormorò Ethan “Voglio voi.”

Ancora senza fiato, l’aristocratico gli mise una mano sulla nuca e rispose al bacio.

Per lunghi momenti si lasciò coinvolgere in maniera totale, assaporando il morso di Ethan sul suo labbro inferiore e il calore della sua lingua. I loro corpi si avvinghiarono come rami d’edera l’uno all’altro e rotolarono tra le pieghe delle lenzuola.

Infine, ansimando, Ethan rimase sdraiato sulla schiena e Dorian lo cavalcò, puntellandosi sui gomiti per scivolare lentamente su di lui. Il torace di Ethan era caldo, vivo, reale contro il suo. I suoi lunghi capelli erano sparsi attorno al viso arrossato, le labbra semichiuse, i suoi occhi scuri e lucidi come se avesse la febbre.

Finalmente era riuscito a portargli via una buona parte di quel controllo così ostinatamente custodito.

Dorian si chinò e gli accarezzò lievemente una guancia con il dorso di una mano; poi con indice e medio tracciò il contorno delle labbra di Ethan, e infine fece scivolare le due dita nella sua bocca.

Invece di accarezzarle con la lingua, Ethan le morse.

Con la mano libera, Dorian si insinuò ad aprirgli delicatamente le cosce e avvertì la pressione calda dei loro bacini scontrarsi – pelle su pelle, lo sfregare delle ossa, il movimento pulsante e silenzioso del membro di Ethan che diventava eretto contro il suo.

Abbandonato sotto di lui, Ethan gemette.

Dorian gli sorrise.

 

Liberò la mano che Ethan gli aveva morso e avvolse le dita umide attorno alla sua erezione.

L’americano si sciolse, imprecando tra i denti e afferrandogli i polsi – ma in un invito a continuare, non nel tentativo