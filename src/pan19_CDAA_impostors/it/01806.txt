non avete avuto modo di apprezzare quello di Remus, un malaugurato anno in cui decisero di organizzare un ballo tra Case. Silente doveva essere particolarmente ubriaco quell’anno…»
«Questo dove va? È un libro babbano, no?» Le fece poi, allungandole un libro.
Hermione si alzò e si avvicinò, con un cipiglio quasi duro «Quello è “Il Conte di Montecristo” di Dumas! Chi te lo ha regalato?»
«Mh, dal tuo tono leggermente protettivo,  immagino sia un bel libro» fece sarcastico, ma Hermione non sembrava in vena di scherzare «Immagini? Non l’hai ancora letto?!» Sbottò lei, con troppa enfasi.
Sirius batté le palpebre, poi prese un’aria leggermente offesa «Ehi, ho avuto un po’ da fare in questi ultimi anni!»
Hermione arrossì «Oddio, scusa!» Urlò quasi e lui si senti istintivamente in colpa, anche perché non intendeva certo nel senso che aveva capito lei. «In realtà l’ho ricevuto al terzo anno di Hogwarts» precisò, giusto per allontanare la gaffe, e lei si accigliò di nuovo, mordendosi la lingua per non ribattere. «Immagino che non ho scusanti» incoraggiò ancora Sirius, guardandola di sottecchi.
«Diciamo di no» replicò allora Hermione, con un sorrisino. «Comunque andrebbe lì, in alto a destra, con gli altri classici».
«Mh, ok. Se lo dici tu… praticamente è la sezione “libri di Remus”. Ce n’è anche uno regalatomi da James, ma sono sicuro che gliel’abbia consigliato comunque lui. James faceva regali orrendi, poveraccio» scherzò, facendo qualche passo indietro per ammirare la libreria. Hermione lo seguì e osservò il tutto con una certa soddisfazione «È ancora più bella così. E poi hai molti bei libri».
«Grazie» replicò Sirius, battendo le mani tra loro per eliminare la polvere. «A parte la parentesi “inglobato nella toeletta”, cosa volevi?» Fece poi, sedendosi su uno scatolone ancora chiuso.
«Cosa?» Replicò Hermione, non capendo di cosa parlasse.
«Sì, eri sul pianerottolo davanti camera mia e mi chiamavi… volevi qualcosa?»
Hermione considerò l’idea di non dirgli nulla ma, quando Sirius alzò la testa a guardarla, capì al volo «Lo noto solo adesso… quello è il distintivo da Prefetto?» fece, indicando la ‘P’ argentata sul suo petto.
Hermione annuì, sedendosi sulla poltrona di fronte a lui «Sono arrivate le lettere da Hogwarts…» cominciò titubante e Sirius la scrutò meglio «E se Harry non è qui a stressarmi, vuol dire che…»
«Già» commentò solo, felice che fosse così intuitivo.
Sirius sospirò «Questo è un problema per Harry, vero?»
Hermione scrollo le spalle «Non so, ma anche Ron ha preso il distintivo…» alluse, senza in realtà rispondere. Sirius le lanciò un’occhiata attenta «Tu cosa pensi?»
«Io penso che sia un problema per lui, sì. Ma non riesco a capire fino a che punto…»
«Voi siete migliori amici e avete vissuto tante avventure e pericoli, insieme» analizzò lui. «E ora voi due avete la spilla, che è una specie di premio, mentre lui no. Nonostante tutto» continuò, sviscerando perfettamente i pensieri di Hermione che annuì veemente «Esatto! Io penso che questo possa farlo sentire un po’… messo da parte. E Silente non gli parla nemmeno. Io mi sento quasi in colpa di averla presa, la mia spilla…» borbottò, mentre cominciava a sentire le lacrime agli occhi.
«Ehi!» Esclamò Sirius, arrivando in ginocchio davanti a lei. «Hermione, tu sei una strega brillante e ormai dovresti averlo capito visto che tutti te lo ripetono ogni tre secondi» le fece ironico e lei alzò la testa a fissarlo. «A prescindere da Voldemort e da Harry, avresti comunque meritato la spilla e questo Silente lo sa».
Hermione annuì, incantata dalle sue parole e dal fatto che la sua mano fosse appoggiata sulla sua gamba: sembrava che, come per magia, irradiasse energia e vitalità su per tutti i suoi muscoli; se non fosse stato per la sua forza di volontà, sarebbe scattata in aria come un petardo. «Grazie mormorò, senza abbassare lo sguardo.
Sirius sorrise «Di niente…» sussurrò, poi si alzò «E Harry non deve temere nulla: è vero che la spilla si da a studenti brillanti, ma anche a studenti che in genere seguono le regole. E non mi risulta che lui sia un loro assiduo frequentatore».
Hermione si accigliò «Ma Ron… anche lui infrange sempre le regole con Harry».
«Ma loro le infrangono soprattutto in circostanze non ufficiali, tipo quando si tratta di affrontare Voldemort, e poi Harry è parecchio più in vista di Ron» ribatté saggiamente Sirius. «Neanche io e James siamo stati Prefetti, in effetti. Troppi guai e troppe punizioni» rifletté con una risata e Hermione s’illuminò «Credo che a Harry farà piacere saperlo!»
Sirius s’incantò per un attimo sulla sua espressione, poi si riscosse «Tu dici?»
Hermione scattò in piedi e annuì «Certo!»
«D’accordo, allora. Vorrà dire che prenderò l’argomento con lui, stasera».
«Grazie Sirius, ci speravo