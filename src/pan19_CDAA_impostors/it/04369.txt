Gennaro non piacciono i grandi, gli fanno paura, anche se il papà di Alex è sempre gentile con lui. Allora rimane fermo, sperando che sia l'altro a venire da lui, ma Alessio si gira solamente, lo guarda male e poi se ne va.

***

Per tutti i tre giorni successivi non si sono neanche parlati. Alessio è arrabbiato per il voto, e non capisce perché adesso lo sia anche Gennaro. Si è scelto proprio un amico strano.

Quando aveva detto tutto alla mamma - piangendo -, lei gli aveva detto che non importava del voto, che avrebbe convito i genitori di Genn ad andare con loro alle giostre e Alex aveva smesso di piangere. 

Però mica poteva accettare, era ancora arrabbiato con Gennaro, e allora niente. È già giovedì ma ancora è convinto di non potergli concedere il suo perdono.

Però al pomeriggio si annoia, si sente solo perché Davide ha tanti altri amici e poi non gli è nemmeno così tanto simpatico. Davide è troppo banale e noioso, Genn era molto più strano e particolare di lui. A lui Gennaro piace di più. Forse un pochino gli manca anche. Ma poco poco, eh.

Una sera ci sono i fulmini, ma Genn non arriva. Allora Alex chiede alla mamma se può andare da lui, chiama quella di Gennaro e capita in camera sua senza che lui sappia niente.

Genn non gli dice niente su quello che è successo, gli sorride e comincia a parlargli come se nulla fosse successo. Gli racconta di quanto noiosa sia Lara, e anche Tommaso, quello che ha lo zaino di spiderman come lui. 

E poi, quando sono già quasi le dieci, la mamma arriva in camera arrabbiata e dice loro di dormire, che domani hanno scuola.

Allora Genn si rannicchia tra le braccia del suo amico e gli dà anche un bacio sulla guancia, perché gli vuole tanto bene e gli era mancato da morire. Però questo lo tiene per sé.

***

Adesso sono davvero grandi, sono in seconda media e grazie a qualche richiesta da parte dei loro genitori sono di nuovo in classe insieme, solo che li hanno cambiati di banco perché parlano troppo. Alessio è vicino a Francesca e Gennaro vicino a Tommaso. Non si trovano male, ma starebbero meglio tra di loro.

L'abitudine di Gennaro ad andare da lui quando c'erano i fulmini non è scomparsa, solo che i fulmini sono diventati altri. 

Va da lui quando c'è il temporale fuori, certo, ma anche quando il temporale è dentro di lui. E ultimamente capita spesso.

Gennaro si perde nelle cose più semplici, anche per versare un bicchiere d'acqua corruccia le sopracciglia concentrato, per fare una domanda a scuola, o quando deve scegliere cosa mangiare quando vanno in pizzeria, e alla fine prende sempre la stessa patatosa e una Coca-Cola.

Però quando va da Alessio è tutto un po' meno sfuocato, ci vede meglio, Alex pulisce i suoi occhi come se nulla fosse, ed è tutto molto meno appannato. 

Glielo ha detto, una volta. 

«Alè, tu sei i miei occhiali.» e Alessio l'aveva anche presa male, perché a lui, Genn con gli occhiali, non piaceva proprio, ma poi gli ha spiegato e si sono chiariti. E un po' è stato anche contento. Un pochino tanto, senza sapersi spiegare perché.

***

Oggi pomeriggio Alex dovrebbe andare da Genn ad aiutarlo con i compiti, perché al biondo la scuola non piace più come prima, nemmeno l'italiano. Alessio invece è ancora bravo, soprattutto in matematica e scienze, dove Gennaro va peggio.

Dovrebbe essere già qui a spiegargli le frazioni, da due ore ormai, e Alex non ha mai fatto tardi. Non così tanto, almeno.

Allora forse si sono capiti male, forse Alessio aveva capito diversamente e adesso lo sta aspettando a casa sua. 

Però ai messaggi non risponde. Lo chiama anche a casa ma non risponde nessuno nemmeno là, e non accede dalle due di pomeriggio, ormai.

E se gli fosse successo qualcosa?

Gennaro non ci pensa due volte. Prende il suo zaino e va, si lancia per le stradine della sua città correndo da lui. E lui non corre mai.

Al campanello non risponde nessuno, però lui ci prova lo stesso. Lo continua a chiamare. Lui, i suoi genitori e i suoi fratelli. A voce, al telefono e bussando. Ma niente.

Però è pur sempre il suo migliore amico, e sa dove tiene le chiavi di riserva. 

Fa il giro della casa e conta il quarto sasso a destra del pino più alto del giardino, lo alza, prende la chiave ed entra.

All'inizio non vede nessuno, ma un segno di vita lo sente, nella sua camera, e ci va.

Ci trova Alessio, in silenzio, rannicchiato in un angolino sotto la scrivania con la testa poggiata sulle ginocchia, strette al petto, e le guance rigate di lacrime.

Alza piano piano il capo, e, quando vede Gennaro, lui l'ha già affiancato e lo sta abbracciando.

«Francesca mi ha chiesto di stare insieme.» mormora stendendo le gambe e appoggiando la testa sulla spalla di Genn, che lo ascolta in silenzio accarezzandogli i capelli. 

C'è sempre stata quell