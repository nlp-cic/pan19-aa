passò solo la spuma per dare un effetto bagnato.
Si controllò un ultima volta allo specchio, i suoi capelli scuri avevano dei riflessi biondi che illuminavano il suo volto.
Arrivata alla porta del salone osservò la stanza.Portatile a ricaricare, poca mobilità con il filo. Violino nella custodia, troppo sforzo fisico per prenderlo. Diario sul tavolo, poca voglia di scrivere. Smile sul muro, ottima scelta. Pistola sotto la poltrona destra. Caricatore nel teschio. Silenziatore nella scatola dei libri. Divertimento assicurato per venti minuti. Tempo previsto per il ritorno dei genitori: quindici minuti.
Montò la pistola e si avventò contro il muro ridisegnando con le pallottole il cerchio, cambiò il caricatore e sparò alla bocca, quando colpì l’occhio destro suonò il telefono.
Lanciò la pistola sulla poltrona e rispose.
“Casa Holmes-Watson, cosa posso fare per lei?” disse meccanicamente, aveva imparato quella formula da piccola e la ripeteva sempre ogni volta che rispondeva al telefono.“Shannon! Buongiorno, come stai?”
“Ispettore Lestrade!”, il suo viso si illuminò. “Buongiorno, io sto bene, lei?”“Dammi del tu. Anche io sto bene. Ho chiamato per sapere se Sherlock è libero questo pomeriggio, gli devo sottoporre un caso.”
“Momentaneamente è fuori casa, ma se ti serve aiuto posso venire anche io.”“Lo sai che tuo padre mi ha detto di tenerti fuori dai guai, vero?” disse Lestrade.
“Posso lavorare in incognito. Dai mi sto annoiando, almeno dammi un po’ di dettagli sul caso.”
Sentì un sospiro dall’altra parte del telefono, spostò il cordless sull’orecchio sinistro e prese un foglio di carta e una penna per iniziare a scrivere.“La vittima è una donna, aveva venticinque anni, è stata ritrovata in un parcheggio fuori Londra nella sua auto e non ci sono buchi sui vetri. L’ha uccisa un colpo in piena fronte.”
“Interessante, nessun particolare importante?” chiese sapendo che l’ispettore aveva tralasciato tutte le caratteristiche utili per la soluzione del caso.“Non c’è sangue” disse Lestrade scandendo ogni sillaba.
“Cosa?” chiese stupita.“Non c’è neanche una goccia di sangue, ne’ nel corpo ne’ nell’auto, ne’ in nessun altro posto. Completamente asciutto, ma la cosa più importante è che non ci sono tagli o altri fori, solo quello in fronte.”
“Interessante”, finì di segnare tutti i particolare sul foglio, “di sicuro accetterà, non sembra un caso noioso, ha incuriosito perfino me. Conta su di noi!”“Bene, venite nel mio ufficio questo pomeriggio. Buona giornata Shan.”
“Buona giornata ispettore.”
Riattaccò il telefono e si distese sul divano. Rilesse varie volte il foglio, accese il pc e cercò qualcosa online. Non trovò nessun riscontro che portasse ad un dissanguamento totale senza un taglio molto profondo della giugulare o della arteria aorta.
Chiuse il portatile e lo appoggiò sul tavolino. Unì le dita delle mani sotto al mento e chiuse gli occhi per concentrarsi completamente.
Doveva trovare un modo per convincere suo padre a farla lavorare a suo fianco.Opzioni possibili: fare leva sul lato competitivo, cercare di convincerlo con le buone, chiedere aiuto a Daddy. Escludendo la seconda, rimane la possibilità di stuzzicarlo con una sfida. Un gioco, lui adora i giochi. Calcolerà i rischi che potrei correre. Troppo complicato. Da scartare.
Ultima opzione: dad. Lui è facile da manovrare, occhi dolci e il gioco è fatto. Dovrò trovare il modo di far ascoltare la sua idea a papà.
Non lo ascolterà, lo ignorerà.
Il problema persiste e non ho trovato una soluzione.
Aprì gli occhi di scatto.Un rumore. Chiavi, buste della spesa. Passo che favoreggia la gamba sinistra, ritmo regolare. Borsa da lavoro lasciata al piano di sotto. Busta sinistra più pesante, scatole di legumi, latte, uova. Busta destra, generi freschi, verdura, frutta. Piccolo borbottio sul disordine. Inconfondibile: Dad.
Scattò velocemente dal divano e arrivò a metà scale dove suo padre stava trasportando due buste della spesa molto piene, un moto di orgoglio la accese quando notò che aveva azzeccato la disposizione degli alimenti nelle buste. Osservò il suo viso cercando di capirne l’umore.Occhi stanchi, turno di notte. Camicia sgualcita, bambini. Capelli disordinati, casi molto gravi. Ambulatorio pieno, umore nero. Cautela. Sorriso, gentilezza e accondiscendenza.
“Daddy, ti serve una mano? Passami una busta.”
L’uomo si accorse della figlia in cima alle scale e si stupì di trovarla a casa.
“La sveglia non ha suonato, quando mi sono svegliata erano le undici.” Rispose alla domanda non fatta, l’aveva intuita.
Shan prese la busta sinistra e sentì fare un sospiro di sollievo al padre. Era davvero molto pesante.
“Stai marinando troppe volte la scuola, hai quasi finito le giustificazioni e io non posso continuare a farti certificati medici senza una vera causa.”
Salirono gli ultimi scalini ed entrarono in cucina.
“La scuola è noiosa.”
“Mi sembra di sentir parlare una certa persona” disse l’uomo accennando un sorriso.
Shan lo aiutò a sistemare tutta la spesa spostando gli ‘esperimenti’ in altre parti in modo da tenerli