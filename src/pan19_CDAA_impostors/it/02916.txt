l’autista rispose attraverso l’interfono. “I parcheggi sono tutti aperti gratuitamente per le famiglie con bambini.”

La limousine avanzò di un altro po’ lungo la strada. Tra bambini piccoli sbirciarono dal SUV accanto a loro, cercando di vedere dentro la limousine, premendo mani e volti contro il vetro del finestrino.

“Il suo telefono, per favore,” Harold disse.

Foley lo guardò. “Non sono sicuro –”

“Non sono preparato a trascorrere sette delle ore che ci rimangono aspettando nel traffico,” disse Harold. “Mi dia il telefono o uscirò dalla macchina e andrò a cercarne un altro.”

John non lo guardò, ma le sue viscere si strinsero. Harold suonava aspro, perentorio, come se fosse di nuovo pronto a dar battaglia. Dopo un istante, Foley gli porse il telefono. Harold lo sollevò all’altezza del volto e disse, “Riesci a sentirmi?”

Il telefono crepitò. “Sì, riesco a sentirti,” una voce disse dall’altoparlante, generata elettronicamente; Foley si irrigidì.

“Ci serve un elicottero,” disse Harold. “Usa i miei fondi.”

“Fra trecento metri, uscire dal veicolo e camminare verso destra,” disse il telefono.

La limousine impiegò un altro quarto d’ora per arrancare fino a lì; dopodiché il cellulare suonò, Harold aprì la porta e scese nel bel mezzo dell’autostrada, mentre gli altri lo seguivano. Il traffico si muoveva così lentamente che poterono semplicemente attraversare a piedi tutte e quattro le corsie e scendere lungo il lato della strada, attraverso una stretta fila di alberi; davanti a loro c’era una strada di servizio a due corsie per l’aeroporto, perlopiù vuota, e si avvicinava il rumore di eliche. Foley lanciò ad Harold un occhiata per metà seccata, per metà sospettosa.

Il volo fino a Cape Canaveral durò meno di un’ora. Atterrarono sulla distesa vuota della lunga pista di atterraggio per gli shuttle mentre il sole tramontava, e auto della polizia vennero loro incontro; Foley le requisì, mise uno dei soldati al volante e Hersh sul sedile posteriore con Harold e John e sedette davanti. La loro scorta si era ridotta ad altri due soldati, che li seguirono insieme ai poliziotti. John preferiva decisamente le possibilità: si chiese se quella fosse stata l’idea. Non sarebbe probabilmente stato abbastanza con Hersh lì – non per farli uscire entrambi; ma c’era almeno una qualche speranza di permettere ad Harold di fuggire. O meglio. Qualche speranza di costringere Harold a fuggire.

Raggiunsero in auto l’edificio principale. Le telefonate di Foley permisero loro di superare il cordone di sicurezza e l’anello esterno della stampa, con enormi luci di schermi in ogni dove e telecamere che lampeggiavano attraverso i finestrini dell’auto della polizia, come bianchi fuochi d’artificio che si riflettevano sugli occhiali di Harold mentre lanciava loro un’occhiata. Dopodiché attraversarono il parcheggio e raggiunsero l’enorme complesso del centro spaziale, mentre agenti dei servizi segreti spuntavano dal nulla, sospettosi tanto nei confronti di Foley quanto nei loro, ed arrivarono nel centro di comando. Un nero basso, dalle spalle strette, con una postura militare e una barba di tre giorni, in maniche di camicia e con la cravatta allentata, rimase in piedi e bloccò la strada a Foley. “È forse un qualche scherzo?”

“Generale Bolden,” cominciò Foley.

“Lei è un avvocato!” Bolden praticamente gli sbraitò contro. “Qual è l’idea, ha in mente di sporgere denuncia contro la cometa? Si rende conto che già sei ore del mio tempo sono state mangiate da questo imbecille gioco di potere a cui sta giocando –”

Foley riuscì a portare Borden nell’ufficio dai muri in vetro sul retro della stanza, il che attutì i suoni, ma a giudicare dai volti sempre più tesi e dai tendini che pulsavano sul collo, la conversazione non stava diventando più produttiva.

La stanza si abbassava davanti a loro con grandi gradoni, come una classe, ed era stipata con quasi trecento persone, tutte sedute di fronte ai computer, a gruppetti, tutte che digitavano freneticamente o discutevano freneticamente. John era piuttosto sicuro che, da quanto riusciva a sentire, ci fosse una squadra cinese nell’angolo, una squadra di russi  più vicina al muro anteriore. John scambiò uno sguardo con Hersh e lanciò un’occhiata alla sicurezza: due tizi per ognuna delle quattro porte. Abbatterli, probabilmente i programmatori non avrebbero messo loro fretta –

“Scusatemi, ho bisogno di sedermi,” Harold disse, e zoppicò – in modo molto più evidente di quanto non facesse di solito – verso una sedia vuota nella fila posteriore, con una postazione di lavoro e tre monitor, tutti spenti e scuri.

John lo seguì e gli rimase vicino, usando il proprio corpo per nascondere le mani di Harold dalla vista laterale; Hersh fece la stessa cosa dall’altro lato. Harold posò il cellulare che aveva preso a Foley sulla scrivania e mormorò, “Password?”

Una lunga fila di numeri e lettere comparve in un messaggio; Harold la inserì. Gli schermi si sbloccarono, quello a sinistra mostrò una mappa della stanza, con quadrati colorati per ogni posto, ognuno etichettato con un nome. Harold li osservò con un’espressione concentrata; poi disse al telefono, “Aggiungi tutti