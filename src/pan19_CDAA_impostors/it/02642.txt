sudare freddo.

“Allora, mh… Qual è il tuo nome?”

“Kurt,” aveva biascicato con voce stridula.

“Piacere, io sono Blaine, ma probabilmente già te l’hanno detto. Comunque, come mai sei interessato alla boxe?”

Ed ecco, Kurt poteva avere tanti difetti, tipo essere un bugiardo patentato, un idiota impulsivo e uno dalla cotta facile, ma era anche estremamente bravo nell’arte dell’improvvisazione. Con bugia, ovviamente.

“Beh, uhm… Diciamo che vivo in un quartiere difficile. E che abito con due ragazze ed ecco… vorrei essere in grado di difendermi. E magare difendere anche loro… Anche se sono abbastanza sicuro che Rachel abbia pacchi di spray al peperoncino e non abbia la minima paura di usarlo e che Santana, beh… Santana probabilmente potrebbe uccidere un eventuale aggressore a mani nude senza nemmeno sporcarsi i vestiti.”

Blaine aveva riso di nuovo e Kurt aveva tentato un sorriso, incoraggiato da quella reazione. “Le tue coinquiline sembrano pericolose.”

“Lo sono, fidati,” aveva annuito solennemente. “Ma questo fa di me l’anello debole, per così dire. Solo che vorrei cambiare questa cosa, perché… la mia esperienza al liceo non è stata delle migliori e vorrei evitare di sentirmi di nuovo impotente ed incapace di difendermi come allora, ecco.”

Blaine a quel punto l’aveva guardando con profonda comprensione negli occhi e gli aveva fatto un sorriso piccolo, ma genuino e che mostrava chiaramente solidarietà. Kurt aveva scoperto, fra le altre cose, che quello che aveva detto non era completamente campato in aria e che un minimo di verità in quelle parole c’era.

Così erano iniziate le loro sessioni d’allenamento. Non era stato facile soprattutto perché Kurt non voleva usare le protezioni fornite dalla palestra (“Blaine, è roba che usa chiunque. Sono un coacervo di germi e poi quel casco mi rovina la piega.” “Kurt, non puoi non usare le protezioni: è per evitare che tu ti faccia male.” “Non puoi, tipo, colpirmi molto piano? O magari fingere di colpirmi, sai, con quei colpi finti che si usano in teatro e al cinema”), così alla fine si era arreso ed aveva comprato dei guantoni e un caschetto personali, altamente alla moda (per quanto quegli abomini potessero essere alla moda, ecco).

Ciononostante, la boxe faceva schifo. E soprattutto la boxe faceva male. Non solo per tutte le botte che riceveva (non tanto da Blaine, che non lo riteneva ancora adatto al combattimento vero e proprio, quanto dal sacco che utilizzava per imparare i colpi. Il maledetto sacco lo odiava e, quando l’aveva detto a Blaine, quello aveva riso dicendogli: “Odia un po’ tutti noi, benvenuto nel club!”, cosa che francamente Kurt aveva trovato ben poco divertente).

Non era tutto orribile, comunque: vedere Blaine sorridergli ogni volta che faceva qualcosa di buono era estremamente appagante e la cosa assolutamente meravigliosa era che passavano un sacco di tempo a parlare. Kurt era sempre meno infatuato e sempre più sulla via della cotta seria, ma la cosa non lo spaventava (non quando Blaine sembrava flirtare con lui ed arrossire ogni volta che Kurt gli faceva un complimento). Inoltre, stava iniziando a mettere su un po’ di muscoli, il che non guastava.

Solo che quei muscoli gli facevano un male cane, pensò, affondando la testa nel cuscino, ed era sicuro che prima o poi il maledetto sacco l’avrebbe ucciso, prima che lui fosse riuscito a chiedere a Blaine un appuntamento.

***

Quella giornata era stata pessima da ogni punto di vista: era andato tutto storto dal momento in cui Kurt si era svegliato (mezz’ora dopo il solito orario, perché la sua sveglia aveva deciso di scioperare) fino al momento in cui non aveva messo piede in palestra, piagnucolando quando Rachel era andata a fare yoga mentre lui doveva incontrare di nuovo il terribile sacco.

Solo il sorriso che Blaine gli fece quando lo salutò riuscì a rischiarare vagamente la giornata ed il suo umore. Ma durò poco. Anzi, pochissimo.

Non appena Kurt si mise davanti al suo avversario, dandogli appena un colpettino, il sacco si ribellò, piombandogli sul naso con inaudita violenza e mandandolo a terra.

“Oddio, Kurt!” esclamò Blaine, bloccando il sacco prima di inginocchiarsi accanto a lui. “Stai bene?”

Kurt rimase perfettamente immobile a terra, il naso che era diventato insensibile per il troppo dolore (era forse rotto? Ma non c’era sangue, non sentiva nulla) e gli occhi stretti e pieni di lacrime. La prima risposta gli uscì come un guaito e Blaine trattenne il fiato.

“Aspetta, corro a prenderti del ghiaccio. Stai fermo!”

Detto ciò, Kurt lo sentì allontanarsi correndo  e per qualche momento restò fermo come gli era stato intimato; poi qualcosa nella sua testa semplicemente si spezzò e lui si alzò a sedere di scatto (miagolando, stavolta, per il dolore lancinante), iniziando a strattonarsi via i guantoni con foga, per poi passare al casco.

“Kurt! Kurt, che stai facendo?” arrivò la voce di Blaine alle sue spalle e poi Blaine stesso si materializzò al suo fianco. “Ti avevo detto di non muoverti!”

“Non ne posso più!” piagnucolò lui, riuscendo finalmente