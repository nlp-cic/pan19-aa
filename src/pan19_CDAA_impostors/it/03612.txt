. Perché non mi hai detto che sapevi cantare in quel modo?»

Mi voltai con le mani ancora nell'acqua piena di sapone. Pete sembrava stordito, come se avesse ricevuto un altro pugno in testa. I suoi capelli erano umidi. Vestiti puliti coprivano i tatuaggi, ma avrei sempre saputo che si trovavano lì.

«Tutti cantano insieme alla radio.» Appoggiai la padella per farla asciugare.

«Non in quel modo, come se mi fosse apparso Sinatra stesso in cucina», dichiarò. «Sei davvero pieno di sorprese.»

«Non lo sono.»

Scosse la testa, ma si limitò a mettersi accanto a me e iniziare ad asciugare. Quando la canzone cambiò, presi un respiro e cantai più forte, accompagnato dal suo battere il piede a ritmo.

Quando finalmente uscimmo nel secco pomeriggio di Vegas, la Ford dall'altra parte della strada aveva guadagnato un nuovo ornamento. I suoi capelli erano di un biondo brillante e pettinati all'indietro, gli occhi cerchiati di nero. Teneva una sigaretta fra le dita smaltate di rosso e guardava il mondo come se sapesse già che l'avrebbe delusa.

«Z», disse Pete, «è sempre un piacere.»

«Pete.» La ragazza con una lettera per nome soffiò una nuvola di fumo nell'aria del deserto. «Un uccellino mi ha detto che stai facendo qualcosa di stupido.»

«Mi conosci.» Pete scrollò le spalle. «Quando mai faccio qualcosa che non lo è?»

«Chi è il tuo amico?» chiese, studiandomi freddamente.

«Patrick Stump.» Le offrii la mano e lei la prese, la strinse fermamente e me la ridiede.

«E cosa ci fa uno sbirro di Chicago in questa città?»

«Se lo sapete già, perché chiederlo?»

Sorrise. «Perché non credevo che Pete sarebbe stato così stupido da rischiare.»

«Z è una diffamatrice», si intromise Pete.

«Preferisco il termine 'reporter investigativa'. Dicono che stai cercando di ripulire il nome di Ross.»

«Questi che 'dicono' hanno molto di cui parlare?» chiesi. La strada si muoveva attorno a noi, in attesa di svegliarsi per la sera.

«Solo che devi essere o davvero bravo o fin troppo stupido per provarci.» Finì la sigaretta e la spense sotto un piede. «E io ho intenzione di starti accanto.»

«Non pensavo ti importasse, Berg.»

Z si strinse nelle spalle. «Sai che voglio bene a quel ragazzino, Pete. E la storia mi darà un nome. Sono l'unica a pensare davvero che lo farai.»

«Prima dovremmo trovarlo», dissi, superandola. «Un fallimento da parte mia non sarà un granché per una storia.»

«Quegli occhi neri mi dicono che Neumann ha capito almeno un po' le vostre intenzioni.»

«Vorrei che le dicesse anche a me, Miss Berg, perché io non le conosco.»

«Miss Bergman», mi corresse. «Non lasciate che io vi trattenga. Ma vi starò dietro per la storia, se avrete successo.»

«Cosa vi fa pensare che sarà così?»

Si risistemò la borsa sulla spalla e mi guardò come se stesse già scrivendo il titolo dell'articolo.

«Sembrate essere il tipo che fallisce raramente. E Pete tende ad ottenere ciò che vuole. Tenete un occhio aperto per quel ragazzo, Mr Stump. Sono affezionata a Ryan Ross, e mi è stato detto che vale la pena ricevere i miei favori. TAXI!» Allungò un braccio in direzione della strada e una macchina accostò vicino a lei. Si introdusse nell'abitacolo prima che uno di noi potesse aggiungere qualcos'altro.

«Bel tipo che conosci, Pete.»

«Non ne hai la più pallida idea.»

***

Il commento di Miss Bergman mi rimase fisso in testa per tutta la strada verso il Rossini e di ritorno all'hotel. L'ultima cosa della quale un qualsiasi detective abbia bisogno è essere notato. La fitta che mi colpiva la caviglia ogni volta che premevo sull'acceleratore ne era una prova. Ma ciò significava anche che non tutti erano convinti della colpevolezza di Ryan. Era già qualcosa.

L'entrata dell'hotel era piena di turisti del tardo pomeriggio, in arrivo per il weekend. Avevo sprecato troppo tempo a casa di Pete, catturato in una rete di musica e confidenze, ma avevo ancora tempo per un bagno prima del mio secondo tentativo di parlare con Mr Urie.

L'acqua calda bruciava contro ogni piccola ferita sulla mia pelle, ma ne valeva la pena se significava starsene nella schiuma e lasciare che i dolori nei miei muscoli si dissolvessero. Abbandonai la mia mente al pensiero libero e, indisciplinata, tornò a Pete. La velocità dei suoi pensieri e la sicurezza nelle sue mani. Il calore della sua pelle e il modo in cui mi guardava. A quel punto, capii che avevo iniziato a guardarmi indietro. Come era stato trovarsi dall'altra parte della porta ed essere consapevole che, se l'avessi aperta, avrei potuto stare accanto a lui. Chiusi la mano attorno alla mia lunghezza e mi arresi nel fare finta che non fosse lui la persona a cui stavo pensando mentre muovevo la mano. Potevo almeno permettermi di avere questo. Mi morsi il labbro inferiore mentre mi liberavo nell'acqua. Tolsi il tappo e l'acqua venne risucchiata lentamente,