Emm... Insomma... Cosa fai nella vita, Cas?" Cas? Cas?! E questa da dove gli era uscita? Ah già, dai suoi appena neonati sogni erotici gay... "Sono uno scrittore" Rispose l'altro voltando la testa verso di lui e sorridendo al nomignolo, ma non obiettando. Dean si trattenne a malapena dal frenare la macchina per lo stupore. "Eh?! Tipo... di quelli che scrivono i libri?!" Eh, bella mossa, Dean! Hai appena scoperto come sembrare un completo idiota, un ignorante e pure un cretino pronunciando una sola domanda! Complimenti, il premio Pulitzer è tuo! La piccola risatina di Castiel riempì l'abitacolo mandandogli brividi lungo la schiena e calore sulla faccia – cazzo, le lentiggini saranno diventate fosforescenti! "Sì, di quelli che scrivono i libri" Disse, ma non sembrava prenderlo in giro. Era solo... lusingato? "Scusa, è che non ho mai conosciuto uno scrittore..." Tentò di giustificarsi il Winchester. "E io non ho mai conosciuto un meccanico" Rispose Castiel sorridendo. Dean aggrottò le sopracciglia. "Come sai che faccio il meccanico?" Non ne ebbe la certezza perché aveva ancora gli occhi puntati sulla strada, ma gli parve di vedere con al coda dell'occhio Cass agitarsi sul posto. "... Sai... Balthazar è un gran chiacchierone" Borbottò puntando lo sguardo fuori dal finestrino. A Dean parve tanto una cazzata e la parola 'stalker' gli risuonò nel cervello più volte, ma cercò di non dargli peso. Il silenzio scese di nuovo e Dean questa volta aveva davvero finito gli argomenti – poi, che argomenti! 'Che fai nella vita?' più banale dei film d'amore sdolcinati... In realtà uno ce ne aveva, ma non sapeva come introdurre il discorso... "Sei fidanzato?" E per poco Dean non credette di averla pronunciata lui quella domanda. Invece era stato Castiel. "Emm... No... No, non lo sono... Sai, non sono il tipo da... roba seria" Disse, vergognandosi un po'. Eppure non aveva mai provato imbarazzo per la sua... diciamo particolare vita sentimentale. Invece adesso avrebbe tanto voluto sembrare meno... stronzo allergico alle relazioni. "Capisco" Disse l'altro con tono neutro continuando a guardare fuori dal finestrino. "Nemmeno io ho qualcuno" Aggiunse dopo qualche attimo. Qualcosa dentro Dean – che non seppe capire se fosse il cuore o lo stomaco – fece una tripla capriola carpiata. 

 

Arrivarono davanti alla palazzina di Castiel qualche minuto dopo, non troppo lontano da quella dove abitava Dean – che di nuovo sentì nella testa la voce così simile a quella di Balthazar che ripeteva maligno 'stalker, stalker, stalker!'. "Grazie del passaggio" Disse l'uomo con un mezzo sorriso cordiale. "Di niente, comunque eri di strada..." Rispose il Winchester. Per un attimo aveva sperato che lo invitasse a salire da lui. Dean, Dean, Dean, sei già a questo punto? "Ci vediamo, Dean" Castiel gli sorrise in quel modo particolare che gli mandò brividi lungo la schiena e il modo in cui disse il suo nome lo portò sull'orlo dell'erezione. Quella voce che pronuncia il mio nome durante il sesso... "Sì, ci vediamo..." Mormorò mentre Castiel scivolava fuori dall'auto. Che doveva fare? Voleva davvero lasciarlo andare? Non sapeva perché ma tutto gli pareva così irritante. Lui non voleva che Castiel lasciasse la sua auto! Oddio, stava diventando una donnetta dai pensieri poetici... Dov'era finito il Dean che agiva prima di pensare?! Avanti, tira fuori le palle, Dean Winchester! "Senti" Ma prima che potesse parlare la faccia di Castiel era sbucata dalla portiera ancora aperta. "Ti andrebbe di... salire da me?" Chiese l'uomo, titubante. Dean, completamente preso in contropiede, boccheggiò un poco prima di riprendere le facoltà mentali. "Ok" Ecco, quello fu l'esatto momento in cui il nostro Dean si perse. Anzi no, più precisamente fu la leggera spinta che fece cadere le tessere del domino (e per domino in questo caso s'intendeva la sua eterosessualità). Il vero punto di non ritorno lo oltrepassò quando entrò nel maledetto ascensore – Cas abitava al quarto piano – e le porte si chiusero ermeticamente. Soli, in uno spazio ristretto, il meccanico non poté far altro che cercare di stare il più lontano possibile dallo scrittore, a costo di sembrare del tutto innaturale. Improvvisamente nella testa di Dean passarono tutte le scene dei film porno che comprendevano un ascensore – e lui ne aveva visti, di film porno. Cercò di scacciarli, ma più ci provava più gli comparivano davanti. Arrivati solo al primo piano si stropicciò gli occhi e sospirò. "Tutto bene, Dean?" Chiese Castiel guardandolo da vicino – troppo vicino – con i suoi occhi blu, preoccupati. E fanculo l'eterosessualità, fanculo gli stalker e fanculo Mark Zuckerberg! Solo un assaggio, per togliersi il pensiero... Solo uno e poi sarebbe tornato tutto come prima. Gli prese il volto tra le mani – oh, la sensazione strana della barba accennata sotto i polpastrelli – e lo baciò forte, con desiderio, come mai aveva fatto con nessun'altro. Sentì l'altro irrigidirsi sotto di lui e poi