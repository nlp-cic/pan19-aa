se Dahavan si stabilizzasse in qualcosa che - qualcosa che non va bene? Qualcosa che a papà non piace? Che - che a te non - " Dean fa un suono di derisione, come se la sola idea fosse impensabile e ridicola. "Sam, la forma di un daimon rispecchia la personalità di colui che lo possiede. Credi davvero che potrebbe non piacermi la tua personalità?" Sam non risponde, ma scivola più vicino a suo fratello - le paure che lo assalgono la notte di nuovo ricacciate in profondità.  Il braccio di Dean attorno alle sue spalle è un legame non meno tangibile e vitale di quello che lo unisce a Dahavan.

 

 

 

 

 

  Sabachtcha trova la sua forma definitiva due anni più tardi, durante una caccia in una casa abbandonata e infestata.

 Dean e John stanno scavando la tomba di una donna morta cinquant'anni prima in quello che con tutta probabilità non era stato un incidente, ma un omicidio. Sam si stringe nella giacca troppo leggera per il clima autunnale e cerca di tenere dritta la grossa torcia che gli ha affidato John, per illuminare il loro lavoro.

 Succede in un lampo - nota qualcosa con la coda dell'occhio e quando si volta è troppo tardi: lo spirito lo sbatte contro una delle lapidi di pietra e Sam sente l'aria schizzare fuori dai polmoni e - improvvisamente Dahavan è troppo lontana: il legame invisibile e vitale che li unisce si tende dolorosamente e gli sembra quasi che tanti spilli gli stiano trapassando il cuore.

 "SAM!" sta urlando papà gettando la pala e arrampicandosi velocemente per raggiungerlo, mentre Madiam ringhia e lo segue.

 Ma è Sabatcha, ancora prima che Dean si arrampichi fuori dalla tomba, che con un balzo si frappone tra Sam e lo spirito, e alla luce della Luna non saprebbe dire che aspetto abbia- sembra più rabbia e furia che animale, con le fauci scoperte e le orecchie appiattite e un ringhio che le scuote la gola.

 Lo spirito sembra confuso e sorpreso - e prima che riesca a raggiungere nuovamente Sam, il proiettile ripieno di sale lo scaccia per qualche momento. Dahavan è di nuovo accanto a lui, e non saprebbe dire che forma abbia, ma non importa, perché può nuovamente respirare e la stringe a sé, tremante, prima di correre via per recuperare il suo fucile, mentre papà ricarica e spara, ancora e ancora - ma non si volta indietro, perché in fondo alle ombre della buca nel mezzo del piccolo cimitero, c'è un corpo da bruciare.

 

 

 

  Solo più tardi, quando nella bara non è rimasta che cenere, e stanno caricando le armi nel bagagliaio dell'Impala, Dean si schiarisce la gola e attira l'attenzione di John. "Qualcosa non va, Dean?" "E' Sabachtcha. Credo - credo che rimarrà in questa forma?". Il tono della sua voce è interrogativo, eppure non è una domanda e John lo capisce. "Questo - sono felice di sentirlo, figliolo". Suo padre gli stringe una spalla, prima di tirarlo verso di sé ed abbracciarlo. "La caccia è andata bene e - adesso questo. Domani possiamo festeggiare andando da qualche parte insieme, uh? Che ne dite, ragazzi?". Sam annuisce, sorridente, lo sguardo fisso su Sabachtcha che, al centro dell'attenzione, si sta lisciando il pelo pigramente.

 Anche alla luce dei fari dell'Impala, si distingue il colore rossiccio sulla sua forma da coyote.

 (C'è un nodo nel petto di Sam che non riesce ancora a sciogliere - e non tutti i suoi pensieri sono felici, ma da qualche parte dentro di sé è anche orgoglioso di suo fratello. Sorride.)

 

 

 

 Quella sera i tre Winchester vanno a cena ad un diner in fondo alla strada e John ordina una torta e sorride, come qualsiasi altro padre fiero dei propri figli. Sam e Dean ricorderanno quella sera per molti anni a venire.

 

 

 

 

 

 

 

   La volta successiva che John li iscrive ad una nuova scuola, una ragazza con dei capelli di un biondo chiarissimo raccolti a coda e un daimon pettirosso sulla spalla gli chiede se Dahavan sia stabilizzata. Sam ingoia la risposta istintiva e dopo un attimo annuisce. La ragazza - Suzanne - osserva Dahavan, che da giorni è ormai una civetta di un bianco candido, e gli sorride.  Quel giorno, a pranzo, Suzanne si siede al suo tavolo e inizia a raccontagli di qualche ragazzo nella classe accanto il cui daimon è diventato una formica, che è costretto a portarsi in giro in una scatola di metallo per paura che qualcuno possa calpestarla. Sam annuisce e non presta attenzione alle parole. Il daimon di Suzanne lo fissa con gli occhi intelligenti da pettirosso e non cambia forma - e Sam sa, senza chiederlo, che non può più farlo.

 

 

 Quella sera, tornati a casa, Dahavan, stringendo la testata del letto tra gli artigli, gli dice: "Questa forma non è quella giusta". Sam annuisce e risponde: "Solo qualche altro giorno". Non risponde perché lei e Sam sono la stessa persona e hanno lo stesso disperato bisogno di sentirsi parte di un gruppo e normali. "Solo qualche altro giorno", ripete Sam e il suo daimon lo fissa con i grandi occhi da civetta spalancati e non cambia forma.

 

 

  "Sono quasi due settimane che Dahavan ha questa forma. Ha scelto?" gli chiede una manciata di giorni