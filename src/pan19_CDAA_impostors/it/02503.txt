su Plisetsky, lui lo aveva visto parecchie volte allenarsi, e non pensava gli si sarebbe mai potuto associare la parola 'svogliato'. Yuri era un giovane esuberante ed aggressivo sia nella vita che sul ghiaccio, che però nascondeva un'eleganza e una fragile delicatezza che ogni tanto solo in pista emergeva, come un piccolo riflesso o qualcosa di altrettanto impalpabile. Era un vero folletto, piccolo, esile, vitale, pieno di forza e costanza. E come sempre, le più alte fiamme generavano le ombre più cupe - nascoste a fondo ma impossibili da negare davvero. Scese i pochi gradini che lo sparavano dalla pista. Popovich si avvicinò al bordo, e a Feltsman. "Hey coach! Che è successo a Yuri?" "Ti ho forse detto di fermarti? Continua ad allenarti! Muoversi! " Il loro allenatore non si smentiva mai. Il pattinatore riprese la sua routine, sbuffando. Victor invece sorrise avvicinandosi a Yakov: lo conosceva da molti, molti anni. Era grazie a lui se era diventato Victor Nikiforov, la star, l'unico, superbo e impareggiabile campione di pattinaggio artistico, e ora il vederlo turbato gli diede quasi una sorta di tranquillità. Era successo davvero qualcosa, non era una sua sciocca impressione. "Che fai qui, Victor? Non è presto per te?" Si strinse nelle spalle. "Passavo di qui e mi stavo annoiando. - mosse una mano nell'aria ad indicare tutto e niente allo stesso tempo, il tono della voce tranquillo, pacato - Cos'ha? Non sta bene? È un peccato, così a ridosso delle gare." Yakov aggrottò la fronte. Non c’era bisogno di dire di chi stesse parlando. "Chi lo sa? È stato tutto improvviso. Forse.. tensione?" Stranamente non pareva crederci neppure lui. "È comunque un passaggio importante per lui." Victor cercò di suonare conciliante, e non seppe dire se era per tranquillizzare lui o sé stesso. "Yuri ha sempre reagito benissimo alla tensione. Anzi, è uno di quelli che rende meglio sotto pressione. Non capisco davvero cosa possa essere successo. - scosse il capo - Non ho visto avvisaglie e non so nulla a riguardo. Un vero fulmine a ciel sereno." Anche questo era preoccupante: Yakov era uno dei migliori allenatori del mondo anche perché aveva sempre perfettamente il polso della situazione di ognuno dei suoi pattinatori. Per molto tempo Victor aveva creduto che realmente il suo coach lo conoscesse meglio di quanto si conoscesse lui stesso. Se qualcosa era sfuggito a quello sguardo, beh, doveva essere ben dissimulato. Victor schioccò la lingua contro il palato in segno di frustrazione. Davvero un gran peccato. "È molto dotato. Magari è solo un.." Non trovò la parola che cercava perché, in fondo, sapeva bene non esisteva nessuna parola per dirlo. Un pattinatore che non resisteva a quella pressione poteva essere dotato all'inverosimile, ma non avrebbe mai raggiunto alcun vero obiettivo. "Dotato lo è, non sarebbe qui se non lo fosse. Ma ha ancora molta strada da fare. Moltissima. E se molla adesso sarebbe stato meglio non avesse iniziato affatto." Yakov era spietato perché il loro mondo lo era. Oltre le telecamere, i costumi, la grazia, la bellezza del gesto atletico, il loro era un mondo terribile che prendeva ragazzini e li spremeva fino a farli a pezzi perché, fra decine - forse centinaia- ogni tanto uscisse un Victor Nikiforov. Chi meglio di Victor Nikiforov stesso poteva saperlo? "Comunque - Yakov riprese - gli avevi promesso una coreografia se fosse arrivato primo al Gran Prix Juniores. Non ti sei scordato anche questo, vero?" Victor sorrise. "E da quando in qua io mi scordo qualcosa?"

La gara!

Era finita. Era stata solo una farsa. Non era niente. Anzi: era stato l'inizio. E tutto aveva un prezzo, Yuri l'aveva imparato molto tempo prima. Aveva semplicemente finito di pagare il prezzo di un paio di pattini con i quali, due anni prima, l'allenatore Yakov Feltsman l'aveva visto pattinare in un modesto palazzetto di periferia e aveva creduto che da lui si potesse davvero tirare fuori qualcosa di buono. Tutto lì, non c'era altro. L'unico 'altro' che c'era era la gara. Che doveva vincere. Null'altro era così importante. Nulla al di fuori di quel preciso momento, situato in quel preciso luogo del mondo, aveva importanza e senso. L'orgoglio, la dignità valevano qualcosa solamente per quei fighetti col culo sempre al caldo; per lui importava solo vincere. Vincere quella fottuta gara. Avrebbe rifatto tutto quello che aveva fatto per arrivare lì a quel punto della sua vita - mille altre volte, almeno. Non era pentito, non era deluso, non era disgustato. Era il prezzo. Andava bene. E anche il prezzo, ora, era solo una parola vuota, la memoria cancellata - negata, distrutta, soffocata. C'era solo la gara. Il ghiaccio. La luce bianca. Le lame di metallo. Lui stesso in un universo vuoto, riempito solo di una musica della quale seguire il ritmo, sulla quale svolgere il suo programma. Lui stesso, svuotato: niente pensieri, niente ansie, niente sentimenti, tutto tenuto