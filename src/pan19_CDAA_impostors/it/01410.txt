l’uscita per tornare a casa. “Dovresti chiarire con Molly.” gli urlò dietro l'ispettore, bloccandolo sulla porta. “Non so che problemi abbiate avuto, ma è chiaro che dovreste.” “Non ti intromettere, ispettore.” “Mi intrometto perché altrimenti tu poi ti rifiuti di venire all'obitorio. Non puoi lavorare se ti rifiuti di vedere i cadaveri, lo sai. Se non per te stesso, fallo per il tuo lavoro.” Sherlock non replicò e se ne andò. Quando rientrò nel suo appartamento, percepì immediatamente l'odore della cena che veniva preparata. Salì le scale e trovò John in cucina. Era indaffarato ai fornelli e controllava qualcosa dentro al forno. “Cosa fai?” chiese Sherlock rimanendo appena fuori dalla cucina. Da quel giorno con Molly, non aveva più osato metterci piede, neanche per gli esperimenti o per farsi un tè. “Visto che, a quanto pare, hai superato lo strano periodo buio che ti affliggeva da settimane, ho pensato di festeggiare preparando la cena. Oggi mangerai, vero?” chiese il suo migliore amico richiudendo il forno. “Non lo so.” “Hai un caso?”“Ne ho appena risolto uno.” “Allora, se non hai altro a cui dedicarti, puoi mangiare con me.” Non era una domanda. John aveva già deciso e non ammetteva repliche.“Potrei non avere fame.” “Mangi a mala pena da giorni e sei dimagrito in maniera esasperante. Stasera mangerai.” Il detective avrebbe voluto obbiettare, ma non lo fece. Si diresse in camera da letto e indossò un pigiama e una vestaglia puliti e poi tornò in sala. John era ancora impegnato a cucinare. Senza preoccuparsene troppo, prese in mano il violino e iniziò a suonare. “Non potresti suonare qualcosa di allegro, così, per cambiare?”“No.”“Sei di cattivo umore, allora. Che ti succede?”“Niente.”“Bugiardo. Forza, parla.” concluse il Dottore uscendo dalla cucina e raggiungendolo accanto alla finestra. “Non mi va.” “Senti, non ho intenzione di sopportare ancora il tuo muso lungo, la musica da funerale e di vederti deperire a vista d'occhio. O mi dici di cosa si tratta oppure...” “Oppure, cosa, John?” lo sfidò cominciando a irritarsi per l’insistenza del suo coinquilino.“Oppure chiamo Mycroft.” Sherlock si irrigidì e lo guardò con fastidio. “Non lo faresti.”“Oh, sì. Sentimi bene, tra mezz'ora la cena è pronta. Per quell'ora, tu sarai pronto a dirmi tutto, chiaro?” Il detective non replicò e serrò le labbra in un gesto di stizza. Il Dottore fece un sorriso furbo e se ne tornò in cucina soddisfatto. Mezz'ora dopo si sedettero a tavola. John aveva preparato la zuppa di verdure e il pollo con le patate arrosto. Un tentativo evidente di unire il cibo sano con quello sostanzioso. E, casualmente, il pollo con le patate era anche uno dei piatti preferiti di Sherlock, quindi lo scopo era chiaramente invogliarlo a nutrirsi. Non voleva dargliela vinta, ma aveva davvero fame quindi iniziò a mangiare con piacere. “Allora, di che si tratta?”“Niente di speciale.” “Sherlock, sto per chiamare tuo fratello.” gli ricordò il Dottore con esasperazione. “Uhmf....” bofonchiò lui prima di arrendersi. “Io non posso più lavorare con Molly Hooper.” “E perché mai?”“Abbiamo appurato che non possiamo andare d'accordo.”“Avete appurato? Che cosa hai combinato, Sherlock? L'hai offesa come tuo solito? Magari questa volta in maniera grave?” “Ecco, io... Potrei averlo fatto.” “Oh, Gesù, Sherlock...” esclamò John lanciando il tovagliolo sul tavolo. “Ma come ti è venuto in mente? Perché lo hai fatto?” “Sentimenti. Non so come gestirli... Finisco sempre per dire la cosa sbagliata. Solo che questa volta, ho davvero esagerato.” “Cosa le hai detto?” “È meglio che tu non lo sappia.” “Se me lo dici cercherò di aiutarti.” “Non puoi. Questa volta ho davvero superato il limite. Non vuole più vedermi. Mi odia. Mi ha detto addio.” Sentì uno strano crampo allo stomaco al ricordo di come lei gli aveva urlato il suo disprezzo prima di andare via. “Sherlock, Molly è innamorata di te da... Non lo so... Anni? Se è arrivata a dirti quel genere di cose era perché era ferita, ma non credo lo pensasse davvero.”“Lo pensava. L'ho guardata negli occhi mentre lo diceva.” “Va bene, allora forse potresti provare a scusarti, a prostrarti ai suoi piedi... A implorare perdono!” suggerì l’amico seriamente sconvolto. “Io non imploro.” “In questo caso lo devi fare. O vuoi forse perdere l'unica amica e collaboratrice fidata che tu abbia mai avuto?” “Oh, John, lo fai sembrare così facile...” Se solo fosse stato in grado di scusarsi semplicemente, cancellando le cose orribili che aveva detto... “Se mi dicessi cosa è successo forse potrei essere di maggiore aiuto.” “Se te lo dicessi, probabilmente mi odieresti anche tu, e non posso permettermelo.” “Fidati, Sherlock, non c'è niente che tu possa dire che ti possa far odiare da