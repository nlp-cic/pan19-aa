sopra il lavello, e non sembra essere in grado di capirlo.

“Sebastian?” lo incalza Victor.

L’ex cecchino stringe forte il bordo in marmo attorno al lavello. “L’ho intravisto” conviene alla fine, senza voltarsi. Segue una pausa silenziosa e scomoda.

“Come stai?” domanda poi Victor, tenendosi ancora lontano.

“Non lo so” è la risposta sincera di Moran. Il cuore di Trevor salta un colpo ed è lieto che il suo amante non lo stia guardando in volto, in questo momento. “Ho avuto paura che anche lui mi vedesse. Ma non è stato così. Quindi credo... di stare bene.”

Sebastian si volta. Vuole perdersi via negli occhi liquidi d’amore di Victor, nei suoi capelli ricci, nei suoi lineamenti morbidi. Allora Trevor si avvicina e lo abbraccia, senza stringerlo troppo a sé. Ha come timore che, se aumentasse troppo la presa, Sebastian andrebbe in mille pezzi tra le sue braccia.

“Sono invitato a cena a casa Holmes, stasera...” bisbiglia, contro il collo teso del colonnello. Anche Trevor lo è e Sebastian se ne rende conto da ogni fibra del suo corpo. Si rende anche conto che Victor si sente in colpa, per questo. Come se avesse paura che il fatto che lui incontri John mentre lui non può farlo possa ferirlo oltre ogni limite ragionevole.

Ma Sebastian non si sente ferito, no davvero. Non con Victor stretto a lui, che gli respira sul collo.

“Va bene, non c’è problema” dice lui, inclinando appena la testa per accarezzare con le labbra la sua guancia. “Solo... non provarci con nessuno di loro!” scherza. Victor sorride contro la sua pelle, che decide poi di mordere in un gesto di complicità e affetto.

 

§§§

 

 

“Quindi... voi due vi siete conosciuti all’università?” chiede John, avvicinando le labbra al suo calice di rosso. Victor annuisce e ripone il suo, vuoto, sulla tavola. “Già. Quando il mio cane lo ha azzannato a una caviglia.”

John sorride e sposta lo sguardo su Sherlock, che rotea gli occhi in un gesto di noia evidente. Victor riprende a narrare degli anni trascorsi insieme all’università e dell’estate – l’unica – che ha trascorso assieme a Sherlock, nella sua tenuta a Donnithorpe, nel Norfolk [6].

Il dottore si sforza di immaginare come apparisse il detective all’epoca e decide che, probabilmente, non era molto diverso da adesso: pretenzioso, indisponente, vanitoso, egocentrico, bellissimo. Ma poi i ricordi di quello stesso pomeriggio, dell’amore consumato in una delle stanze morte al piano di sopra, si fanno strada davanti agli occhi di John. E diventa difficile mantenere il controllo sulla propria concentrazione, nonché quello sul proprio corpo.

 

§§§

 

Sebastian sta correndo sulla spiaggia. Sta correndo sulla spiaggia con indosso pantaloni di una tuta non sua e la maglietta nera troppo stretta, nelle orecchie gli auricolari del suo iPod per ascoltare la sua, di musica.

Sebastian sta correndo sulla spiaggia quando invece ha promesso a Victor che non avrebbe messo il naso fuori di casa mentre lui sarebbe stato a casa Holmes per una cena che gli incuteva troppa paura per riuscire a dire Grazie, ma no grazie.

Con le scarpe da ginnastica che lasciano la propria scia sul bagnasciuga e che, pian piano, da immacolate assumono le più curiose tonalità del marrone, l'ex cecchino si chiede perché Trevor non sia riuscito a dire di no al consulente investigativo.

Ma poi Moran si ravvede, trovando la risposta da solo: semplicemente perché nessuno è in grado di dirgli di no. Nemmeno lui ci è riuscito. E, sotto sotto, gliene è grato. O non avrebbe mai conosciuto Victor.

È dopo una svolta, quando le dune diventano più basse e la spiaggia più ciottolosa, che Sebastian si blocca, gli occhi sgranati e le braccia che oscillano lungo i fianchi.

Ha dimenticato una cosa. Ha dimenticato una cosa a casa Holmes. Il vaporizzatore di Chanel 5, quello che gli aveva regalato Jim. Quello che Sherlock gli aveva ridato, consapevole di quanto significasse per lui, in un gesto che, come ben pochi, aveva sorpreso il colonnello [7].

Lo ha dimenticato nel bagnetto di servizio, quello al primo piano accanto al bagno padronale, con cui ha in comune il balcone.

Forse a Holmes non è venuto in mente di ficcanasare nel bagnetto di servizio.

Forse il suo Chanel n. 5 passerà inosservato.

E forse se stasera non si lava i capelli, magari domani il sole non sorgerà...

Sperare che Sherlock Holmes non abbia notato un dettaglio è come sperare che gli asini si mettano a volare da un minuto all'altro.

Probabilmente l'ha notato. Anzi, sicuramente l'ha notato, ma non ne ha fatto menzione a Victor.

Ma il problema reale, per Sebastian, è che non l'abbia notato John.

Forse non l'ha visto del tutto, il diffusore. Forse non ci è nemmeno entrato, nel bagnetto di servizio. Magari gli era del tutto passato inosservato quella volta, nel suo piccolo appartamento. L'unica volta in cui hanno fatto l'amore.

Tanti, troppi forse.

E Sebastian non vuole rischiare.

 

§§§

 

 

Moran ha