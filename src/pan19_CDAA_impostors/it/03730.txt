. Stava aspettando il punto di rottura e ora gli era esploso in faccia. Rape me, my friend.

 

Aveva sempre indicato Eleonora come il suo primo amore. La prima ragazza seria, la prima storia lunga, il primo San Valentino, la prima che aveva portato a casa. Beh, errore. Steso a letto, lo sguardo sul soffitto, Alessio capì che il suo primo amore era stato Gennaro. Era stato lui, la sua prima storia lunga (quattro anni), la prima vera volta in cui aveva fatto l'amore con qualcuno, la prima canzone che avevano scritto, il primo a cui telefonava. Gennaro era stato il suo primo amore e non lui l'aveva mai capito, nemmeno nel momento in cui era stato debolmente mollato in quella stessa camera, per un motivo che non aveva compreso perché non c'era. Non poteva esserci un motivo di rottura, se non esisteva una storia, si era detto. Beh, errore. Una storia c'era, era una storia lunghissima e bellissima, ma erano stati così stupidi da farla a pezzi senza nemmeno rendersene conto. Il bello delle rotture è che passano sempre. Alessio era abbastanza convinto di potercela fare, dopo aver passato tutto il pomeriggio a letto e col famoso cucchiaio affondato nel famoso barattolo di Nutella. Dalla fase della negazione era volato direttamente alla fase di accettazione, ma almeno era sceso a patti con sé stesso e con la spada di Damocle che gli era caduta sulla testa.

"Che scena terribile, Alè" Gennaro era spuntato improvvisamente nel suo campo visivo, gli aveva tolto la Nutella e si era assicurato che nessuno venisse a disturbarli, chiudendo la porta a chiave. "Davvero, che stai facendo?"

"Sto mangiando la Nutella"

"Parlami" ringhiò, scuotendolo per le spalle. Alessio lo aveva scansato via con poca grazia, poi si era seduto raso muro. Il segreto era non farsi toccare e tenere almeno trenta centimetri di distanza.

"Mi hai lasciato" buttò fuori, alla fine. Non voleva dirlo con quel tono arrabbiato, non davvero, ma gli era uscita fuori abbastanza male, come se fosse un'accusa (lo era).

"Non stavamo insieme" Anche Gennaro sembrava arrabbiato e questo lo fece irritare ancora di più. Non aveva diritto di essere arrabbiato.

"Sì che stavamo insieme" ruggì. "Stiamo insieme da anni e tu mi hai lasciato! Mentre siamo ad X-Factor, tra l'altro. Mi hai lasciato senza una motivazione"

"Beh, non mi sembra che tu ti stia struggendo dal dolore!" si alzò di scatto dal letto e grugnì infastidito. Strinse le ciocche bionde, poi tornò a guardarlo. "Sei stato settimane a fare niente, Alé, mi hai trattato come sempre. Io ti avevo lasciato e tu mi chiedevi se andava bene quella cazzo di nota, ti sembra normale? Adesso che ti è apparsa la Madonna, lo capisci perché l'ho fatto?" urlò "non staremo mai insieme come vogliamo, mai! Non si sa nemmeno cosa abbiamo avuto negli ultimi anni, a parte scopate di nascosto. Non avevo niente!"

"Avevamo noi, che cazzo stai dicendo" mormorò e strinse tra le dita il cuscino.

"Sorpresa delle sorprese, a volte non basta" Gennaro ingoiò il boccone amaro e puntò lo sguardo sulla finestra semi aperta. "Io stavo male, Alé. Lo so che te lo dovevo dire, ma non lo sapevo nemmeno io, ci tenevo troppo a... mi sono annullato per te"

"Che dici, Dio mio" si stropicciò gli occhi umidi. "Ti ho dato tutto" replicò.

Gennaro singhiozzò divertito. "Lo vedi? Guarda che siamo diventati, guarda. Se non ti avessi lasciato, ci saremmo distrutti dall'interno, sto provando a salvare il salvabile. La musica"

"Essere gli Urban non è come essere Genn e Alex, però" sussurrò Alessio, tra sé e sé. Davide aveva ragione, di nuovo.

"Sì, beh, adesso è l'unica cosa che conta. Funzioniamo meglio così, credimi" si avviò verso la porta e giocherellò con la serratura. "Alè?"

"Che vuoi?"

"Non cambierei niente degli ultimi anni"

Alessio singhiozzò, a metà tra una risata e un pianto liberatorio. "Tranne me?"Gennaro non si disturbò a rispondere, aprì la porta e uscì dalla stanza.

 

Essere Alessio degli Urban Strangers era un po' come vivere dopo una mutilazione. Sentiva l'arto mancante (Gennaro) come se fosse ancora lì: faceva male, tanto male, ma non c'era perché gli era stato portato via da nonsisabenecosa. Era vero, da band funzionavano alla grande: si erano dati da fare, la Baell li aveva tirati su come si deve cercando di farli stare soli il meno possibile. I primi giorni erano stati atroci, non riusciva nemmeno a guardarlo ed era la persona con cui doveva vivere e respirare in sincrono tutti i giorni, ventiquattro ore su ventiquattro, senza sosta. Gennaro aveva cominciato la sua opera con piccoli gesti, come portargli il caffè o lasciargli carta bianca per un assolo di chitarra, gli rifaceva anche il letto; Alessio l'aveva capito, provò a rispondere a modo suo: gli prestava i vestiti, lo coinvolgeva in