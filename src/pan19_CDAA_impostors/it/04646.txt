non troppo in alto, ma comunque nascosto alla vista, c’era la mia torturatrice seduta con assoluta naturalezza. Quando vide che l’avevo scoperta, non si ritirò, ma rise sommessamente come una bambina.

«Tutto bene, Zev?» mi chiese con finta innocenza. Nonostante tutto, mi rilassai e le sorrisi.

«Non saprei. Una donna bellissima mi ha promesso le meraviglie del mondo e dopo mi ha abbandonato insoddisfatto e dolorante. Perché sono sempre così sfortunato, mi chiedo…» feci l’elusivo. Lei sbuffò.

«Ma come, non eri tu quello che si vantava di far cadere tutte ai suoi piedi? E’ abbastanza deludente sentirti dire ciò»

«Lo so, lo so… Ho bisogno di qualcuno che mi consoli, il mio povero cuore non reggerà questo smacco…» se voleva continuare questa farsa, l’avrei accontentata. Lyna rise ancora e scese con leggerezza dal suo nascondiglio, avvicinandosi con cautela, mentre io d’altro canto analizzavo attentamente la distanza che mi separava dalla mia preda.

«Povero, povero Zevran…» con quello scherno, ritenne abbastanza sicuro fare un altro passo nella mia direzione. Mossa sbagliata. Agilmente, scattai in avanti e l’afferrai, sopprimendo la sua esclamazione di sorpresa con un bacio che le fece mancare il respiro. Approfittando della mia fortuna, la spinsi indietro contro la corteccia dell’albero che fino a quel momento l’aveva protetta e la imprigionai con il mio corpo, premendo insistentemente contro di lei.

«E’ un gioco azzardato il tuo, amora» le sussurrai all’orecchio, facendola sussultare per l’anticipazione. Fremevo dalla voglia di vedere il suo piano andare in fumo, di toglierle il comando di quello scherzo che aveva architettato, di spingerla a supplicarmi di concederle ciò che lei, con quelle sue stesse mani, aveva segregato fastidiosamente via.

«Lasciami» sbuffò lei, ma potevo sentire chiaramente la mancanza di astio nella sua voce.

«Parole così crudeli da una donna tanto bella…»

Le mie mani si mossero quasi di propria volontà ad afferrarle le soffici natiche sotto la protezione della sua armatura e la sollevai con facilità, in modo che le sue gambe circondassero i miei fianchi. Lei mi guardò attentamente, più determinata di prima a non voler cedere facilmente e, allo stesso tempo, non tentò di respingermi. Bene, mi sarei divertito di più. Premetti maggiormente il mio corpo al suo e registrai un gradevole gemito strozzato uscire a stento dalle sue labbra sigillate al nostro intimo contatto. Avvertii la mia erezione premere fastidiosamente contro la superficie rigida e metallica della mia gabbia.

«Vuoi vedermi soffrire ancora, amora? Non credi di avermi causato abbastanza dolore?» sussurrai ancora e, questa volta, le mie rauche parole furono seguite dallo stesso trattamento che lei mi aveva riservato prima, ingannandomi. Le sue braccia si strinsero attorno alla mia schiena e la sua testa cadde debolmente di lato, dandomi maggiore spazio per baciarle delicatamente la pelle esposta, ancora più pallida alla luce notturna. Scesi lungo il suo corpo scegliendo come passaggio quello che i suoi sospiri più arditi mi suggerivano e, prima di quanto credessi, avevo raggiunto l’incavo del suo petto, costretto in quella stoffa protettiva. Lì, tra quei due gioielli, si trovava la chiave per la mia liberazione, ma non cedetti alla tentazione e tornai indietro, seguendo lo stesso percorso di prima.

«Non vuoi sbarazzarti del tuo nuovo accessorio, lethallin?» mi prese in giro, quando si accorse che non avevo sfruttato l’occasione.

«Pensavo fosse una tua prerogativa, bellissima» continuai «Non farò nulla che tu non voglia; sono il tuo più umile servitore. Se pensi che debba essere tuo schiavo, così sia, perché appartengo solo a te e solo tue sono le decisioni sul mio destino e sulla mia vita» mi resi conto troppo tardi che quelle parole non erano semplici ruffianerie e che le avevo pronunciate in modo più serio di quanto avessi voluto. Lei dovette pensarla allo stesso modo, perché, con sguardo duro, tirò i miei capelli e mi attrasse a lei, baciandomi con foga.


Cosa mi sta combinando questa donna…


Le sue labbra peccaminose si schiusero con inaudita prepotenza, un chiaro invito a continuare. La saggiai con tutta la devozione di cui ero capace, inebriandomi del suo respiro e del suo profumo così naturale -gelsomino, probabilmente- e mi persi nei suoi sospiri smorzati, tra le sue mani ancora strette tra i miei capelli che mi tiravano con forza.

Sempre mantenendola per i glutei con tocco fermo, la adagiai piano ai piedi dell’albero e non ci fu un istante in cui le nostre labbra fossero separate. La seguii nei movimenti e mi sdraiai su di lei, prestando bene attenzione a spostare il mio peso sulle braccia, per non schiacciarla, anche se pareva non importarsene molto. Mi staccai a malincuore da lei e osservai attentamente il suo volto ad una distanza millimetrica, cosicché i nostri nasi si sfiorassero: le labbra erano ancora più vermiglie e gonfie del normale, per via delle mie attenzioni che le avevano reso il respiro affannato; gli occhi socchiusi dalle palpebre pesanti, come se non riuscisse a sopportare l’estasi del momento; i gentili e lisci lineamenti dei suoi zigomi alti, il vallaslin scuro che la ricopriva come un secondo strato e che creava un