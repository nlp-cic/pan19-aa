esclusione per lui. Perché Harry lo detestava, ma glielo concedeva a Louis perché era la sua voce a pronunciarlo. Era la sua eccezione. E spesso lo usava quando era arrabbiato, ma anche quando maliziosamente voleva provocarlo. Ogni tanto, invece, gli scappava quando meno avrebbe dovuto, come durante un concerto.
Harry lo guardò mentre si avvicinava e, come tutte le volte, senza mai stancarsi, lo descrisse mentalmente perché Louis Tomlinson era una meraviglia. Soprattutto quel giorno.
Ed era la sua meraviglia.
Il colore del suo completo era poco più scuro dei suoi occhi mare in inverno e gli donava come solo con un Dio poteva accadere.
Era bello, e questo chiunque avrebbe potuto dirlo oggettivamente. Lui, Harry, lo faceva con un pizzico eccessivo di amore ingenuo e sconsiderato.
I pantaloni di quel blu elettrico li calzava come se gli fossero stati cuciti addosso e quel fondo schiena, che Harry aveva già potuto venerare a distanza, era ricomparso dopo lunghi mesi nascosti in tute larghe e skinny jeans che non facevano affatto il loro lavoro.
Louis aveva una repulsione per le cravatte, perciò non ne indossava su quella camicia semplice ma elegante; in vita lo circondava una cintura benché avesse sempre preferito le bretelle, che non indossava da un po' e che a Harry mancavano terribilmente. E una giacca non lo aveva mai reso così sexy, ma forse questo era un commento scaturito semplicemente dagli occhi di Harry. O forse no.
Le scarpe, beh, meglio non considerarle quelle.
Si era fatto la barba, quella alla quale Louis doveva essersi affezionato particolarmente, e il suo viso glabro lo rendevano il Louis Tomlinson che Harry aveva conosciuto a X Factor; forse un po' invecchiato dal peso della loro carriera, ma sempre e comunque bello nella sua particolarità aggraziata. I capelli lunghi, che Harry pregava non li tagliasse più – come Louis faceva lo stesso con  i suoi – erano stati tirati all'indietro con un gel, rendendolo un modello sulla passerella che si avvicinava col suo sguardo penetrante ora rialzato sul viso di Harry.
Non gli sorrise, gli lanciò soltanto delle maledizioni silenziose per il modo in cui era riuscito a farlo impazzire. Aveva resistito non appena lo aveva inquadrato e per fortuna aveva addosso i suoi occhiali da sole che erano riusciti a camuffare tutte le sue frustrazioni. Aveva resistito durante la cerimonia della madre, mentre Eleanor, rendendosi conto di tutto, aveva iniziato a sbuffare per la stupidità di entrambi che sembravano ancora, dopo anni, comportarsi come due bambini.
E aveva resistito fino a quel momento. Ora non ne poteva più.
Così, quando Louis gli fu vicino, dopo essersi guardato velocemente attorno, lo baciò come volesse schiaffeggiarlo, afferrandolo con entrambe le mani per la giacca e spingendoselo verso di sé  e addossandosi prepotentemente a lui.
Aveva resistito, ora non doveva farlo più.
Si distaccò per dispetto quasi subito, mordendogli dispettoso una delle labbra rosse e carnose di Harry, per poi puntare i suoi occhi indispettiti in quelli verdi, persi, amorevoli, maliziosi e ingenui dell'altro.
Allora sorrise, perché Harry aveva quella sua miracolosa eccezione. Louis iniziò a giocherellare con la sua catenina, dove una croce ricadeva sul suo petto niveo. “Come cazzo ti sei conciato?” sbottò.
“Sei stupendo anche tu” rispose, soffiandoglielo sulla bocca.
“Non era questo l'abito che mi avevi mostrato” borbottò Louis, scostandosi da lui e infilandosi le mani nelle tasche, accentuando l'evidente gonfiore nella patta dei suoi pantaloni. Una smorfia di frustrazione dipingeva i volti di entrambi.
“Lou mi ha fatto cambiare idea” sghignazzò, scostandosi dal tronco per avvicinarglisi di nuovo. Perché se Louis riusciva a stento a trattenersi dal toccarlo, questo non si poteva dire lo stesso di Harry.
“Quella maledetta donna, me la pagherà.” farfugliò scontroso, guardando ancora verso il terreno quasi fosse arrendevole.
“Prenditela con me”  gli sussurrò, avvicinandosi come un gatto e toccandogli con due dita la giacca blu elettrico.
Aveva l'intenzione di toglierla: Louis lo aveva capito ancor prima che cominciasse.
Quando tornò a guardarlo con un sorrisetto smaliziato “non mi provocare, Harold, non mi pare il momento” affermò, afferrandolo per i fianchi e spingendolo nuovamente verso l'albero.
“Se non ora, quando?” gli disse sulla bocca, mentre i loro sguardi intrecciati non avevano alcuna voglia di slegarsi.
“Sempre”  fu la risposta con un sorriso, prima di tornare a baciarlo consumando tutte le loro frustrazioni.
Erano invisibili agli occhi di tutti, per questo ebbero modo di saziarsi poco più del lecito, poco meno di quanto volessero. Perché se Harry aveva provocato Louis col suo abbigliamento, l'aveva fatto per giungere lì, tra quell'aria naturale e affatto viziata, tra quel venticello che scompigliava i loro capelli, sotto quell'albero che li sosteneva spingendoli a continuare ad amarsi.
Harry lo strinse forte a sé, col desiderio di percepire tutto ciò che fino ad allora aveva soltanto potuto ammirare. Avviluppò nelle sue mani grandi e affusolate quelle due mele toniche sulle quali aveva fantasticato e le avrebbe morse, se questo non richiedeva azioni troppo coinvolgenti per il luogo in cui erano. E Louis mugugnò di piacere sulla sua bocca, ridendo poi divertito da quella presa smaniosa mentre pensava a quanto Harry avesse agognato quel momento