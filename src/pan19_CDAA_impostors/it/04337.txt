me, scricciolo, come ho fatto a non pensarci! Ti sei guadagnato una scorta di ciambelle di Magnolia Bakery da qui a quando andrai all’università!’.
Attraversarono la strada ed entrarono nel negozietto, facendo tintinnare il campanellino alla porta.
Tony si guardò attorno come perso nel vuoto, poteva anche essere uno scienziato di primo livello, ma lì dentro ci capiva davvero poco.
‘Occhio Peter, non toccare, se torni a casa impiastricciato di colori, prima ci giochiamo la sorpresa, e poi tuo padre mi ammazza perché ti ho fatto sporcare,’ l’uomo riprese il bimbo che si stava pericolosamente avvicinando ad un espositore di acrilici.

‘Buongiorno, La posso aiutare?’ il gentile titolare fece capolino da dietro al bancone.
‘Grazie, sto cercando un regalo di compleanno…’
‘Cosa dipinge di solito la festeggiata?’
‘Il festeggiato…’ lo corresse gentilmente. ‘Comunque, quadri.’
‘Mmm bene,’ sorrise il negoziante. ‘Ha decisamente bisogno di aiuto. Vediamo, le mostro colori, attrezzature, supporti?’
‘Uhm, colori, direi colori,’ rispose Tony, il quale, nel frattempo, aveva preso in braccio Peter che si stava avventando nuovamente verso il displayer degli acrilici.
‘Ecco, passiamo al tipo: preferisce olio, acrilico, acquerello, carboncino?’
L’uomo ci pensò su un attimo e alla fine optò per gli acquerelli.
‘Benissimo, vado a prenderle alcuni set dei migliori, mi sembra un tipo che ha gusto, lei,’ disse il negoziante.
‘Modestamente’ rispose baldanzoso Tony. ‘Che dici, cucciolo, papà ha gusto?’
Il bimbo annuì, sorridendogli.
‘Bravo il mio tesoro’.
‘Ecco qui,’ disse il negoziante disponendo alcuni set delle migliori marche di acquerelli in circolazione.
‘Allora, cosa dici, quale prendiamo a papino?’.
Il bimbo indicò la scatola più particolare, una costosissima serie di acquerelli in godet da 24 della Winston & Newton.
‘Però, piccolo ma sa già il fatto suo!’
‘Ha preso tutto da me,’ scherzò Tony scompigliando i capelli al figlio.
‘Le faccio un pacchetto, allora?’ disse il titolare del negozio.
Tony annuì, mettendo giù Peter e prendendo il portafogli dalla tasca dei jeans.
Il bimbo si avvicinò ad uno scaffale su cui c’erano sistemati una serie di album da disegno rilegati in similpelle.
‘Papà, anche quetto!’ disse il bambino indicando un album.
‘Hai ragione, cucciolo, senza album, come disegna tuo padre?’ e appoggiò al bancone un album beige.
‘Mi incarti anche questo, grazie’.
Una volta saldato il conto, padre e figlio uscirono dal negozio e si avviarono verso Magnolia Bakery.

‘Ometto mio, ti sei proprio meritato le ciambelle’.
Entrarono in pasticceria e comprarono un sacchetto pieno di donuts glassate allo zucchero o al cioccolato.
Ovviamente, non ascoltando neanche una parola del marito, Tony permise al bimbo di mangiare due ciambelle, una delle quali, quella al cioccolato naturalmente, sul seggiolino in macchina, durante il viaggio di ritorno. Così che il bambino si ricoprì di glassa dalla testa ai piedi prima che riuscissero ad arrivare a casa.
‘Siamo tornati!’ urlò Tony non appena mise piede nella lussuosa villa dopo aver nascosto in garage il regalo per il marito, constatando dopo poco che Steve e Natasha erano nel giardino sul retro, alle prese con i festoni.
Il  biondo rientrò per salutare i due profughi, quando si trovò davanti il figlio che sembrava appena uscito dalla fabbrica di Willy Wonka.
‘Anthony Edward Stark, una cosa ti avevo chiesto, non solo non l’hai fatta, ma mi hai pure riportato Peter che sembra sia caduto in una pozzanghera di cioccolata!’ lo sgridò Steve lanciandogli un’occhiataccia.
‘E che sarà mai, le lavatrici esistono apposta!’ gli rispose Tony al solito suo, in modo beffardo.
‘Vai ad aiutare Tasha in giardino, mentre io vado su a dare una pulita a tuo figlio.’ concluse il biondo dopo averlo spedito in giardino con un gesto sbrigativo.
‘Sei in grado di sistemare il barbecue da solo, o dobbiamo chiamare JARVIS?’ lo canzonò l’amica non appena lui si ritrovò davanti alla griglia, provando a ricordarsi come diavolo doveva essere montata.
‘Spiritosa,’ le rispose, guardandola male.
E mentre Tony e Natasha ultimavano i dettagli in giardino per l’imminente festa, Steve riuscì a ripulire il bambino e andarono insieme a preparare la cena. 

La serata passò tranquilla, a parte l’ennesima sgridata che si beccò Tony perché Peter, ovviamente, a cena non toccò cibo o quasi.
‘Peter, è ora di andare a nanna’, disse Tony dopo aver finito di mangiare. ‘E Steve, lascia pure la cucina a me, devo farmi perdonare il guaio di oggi’, continuò.
L’uomo restò molto sorpreso, ma non contestò la decisione. ‘Ok, vado a prendere un po’ di fresco in veranda, allora,’ disse Steve, prima di andare a dare la buonanotte a Peter.
Tony accompagnò il figlio al piano di sopra, gli mise il pigiamino e restò un po’ lì con lui per farlo addormentare.
‘Sei stato proprio bravo oggi, sai cucciolo?’
‘Abbiamo fatto arrabbiare papino?’
Tony rise, accarezzandogli il volto. ‘Ma no, è solo un po’