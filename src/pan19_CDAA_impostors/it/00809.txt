giovane si liberò dalla sua presa ed indietreggiò di qualche passo. Non potè tuttavia far a meno di scorrere con gli occhi su quel fisico asciutto ed atletico, i muscoli in evidenza, le spalle larghe, gli addominali scolpiti. Pur essendosi ritirato da anni, Bernard aveva ancora il fisico di un pattinatore professionista.
"Toglimi una curiosità." proseguì il francese "Cosa c'è stato tra voi due?".
Niente, avrebbe voluto dire Yuuri. O forse tutto, pensò subito dopo.
"Victor è stato il mio coach. Tutto qui." tagliò corto, per non rimestare inutilmente in una ferita che bruciava ancora troppo per poter essere ignorata.
I suoi occhi si fecero lucidi. Bernard se ne accorse e cambiò discorso.
"Sicuro di voler mantenere quattro quadrupli nel libero?" domandò, non avendo trovato un argomento migliore da intavolare. Yuuri si manteneva ostinatamente sulla difensiva, difficile trovare un modo per infrangere il muro dietro il quale si era barricato. Forse si stava proteggendo, o forse stava cercando disperatamente di non perdere qualcosa che aveva dentro di sé, qualcosa a cui teneva tremendamente e che non riusciva a lasciar andare. Un ricordo, magari. Oppure, un dolore profondo, che lo legava a qualcuno a cui aveva dovuto dire addio.
"Ce la posso fare." asserì il ragazzo "Ho una buona resistenza.".
"Me ne sono accorto!"
"Però voglio migliorare alcuni elementi."
"Ok, ok. Ma adesso rilassati. Ci penseremo domani!"

 

§§§§§§§

 

"Il pattinatore giapponese Yuuri Katsuki, medaglia d'argento nel singolo maschile dello scorso Gran Prix, ha annunciato che tornerà a gareggiare, nonostante ormai fosse dato per certo il suo ritiro. Ad affiancarlo, il suo nuovo coach: Bernard Morou."
Il televisore era acceso nella sala mensa. Yurio spalancò gli occhi nell'udire la sconcertante notizia del ritorno di Yuuri alle gare. Mila, seduta al tavolo davanti al suo, si girò per vedere la sua reazione.
"Che c'è, vecchiaccia?" la apostrofò malamente il ragazzo, e lei gli fece segno con la testa di voltarsi.
Victor era in piedi accanto alla porta, con gli occhi puntati sullo schermo. Il suo volto non lasciava trasparire alcuna emozione. Sembrava una statua.
"Il Porcelotto ci ha fregati!" commentò con sarcasmo Yurio, guardandolo di sottecchi.
Victor non disse nulla e lasciò la stanza. 

 

 

 


NOTE DELL'AUTRICE


Nota tecnica: dal momento che di pattinaggio non ne so nulla, per scrivere questa fanfiction mi sono un po' informata, e le nozioni che ho raccolto su internet, ve le inserirò nelle note finali, come potrete notare di seguito.
Grazie e al prossimo capitolo
Marta

***


NOTE FINALI


1- "L'ISU Challenger Series di pattinaggio di figura è un circuito che raggruppa le principali competizioni di gruppo B (o secondo livello) in programma tra il primo giorno di agosto e il 15 dicembre. La federazione internazionale (ISU) ha individuato undici eventi ospitati da undici nazioni differenti e due diversi continenti (Europa e America)... Non è prevista una classifica in base al piazzamento ottenuto in ogni singola tappa. In ciascuna specialità, la vittoria finale va all'atleta/coppia che ha ottenuto il punteggio più alto sommando i risultati complessivi (total score) delle due migliori gare. Con “total score” si intende la somma del punteggi ottenuti nel programma corto (short-dance) e nel programma libero nel corso della stessa gara... chi si impone in una tappa di ISU Challenger Series verrà automaticamente inserito nella cosiddetta “Alternate List”, fondamentale per occupare i posti rimasti vacanti per le tappe di Grand Prix. In sostanza, la federazione che organizza una tappa di Grand Prix, qualora si liberi qualche posto, potrà invitare, oltre a chi si trova nelle prime cinque posizioni dell'alternate list, anche chi ha vinto una tappa di ISU Challenger Series." (fonte Wikipedia). Per saperne di più vi lascio un paio di link (da digitare nella barra degli indirizzi del browser):
https://it.wikipedia.org/wiki/ISU_Challenger_Series_di_pattinaggio_di_figura
https://it.wikipedia.org/wiki/Stagione_di_pattinaggio_di_figura

Ormai la notizia del suo ritorno alle gare era su tutti i social. In poche ore si era diffusa a macchia d'olio. Gli erano arrivati molti messaggi da vari amici e colleghi che si congratulavano per la sua decisione. Yuuri, nella sua stanza, seduto alla scrivania, se ne stava al buio, con le braccia poggiate sul piano di legno e la testa mollemente adagiata su di esse. L'unica flebile luce nella camera era quella proveniente dallo schermo del cellulare, che continuava ad illuminarsi per via delle numerose notifiche che si susseguivano incessantemente. Una vibrazione più forte fece sussultare il giovane, che sollevò di scatto la schiena. Una video chiamata di Phichit. Yuuri rispose."Yuuri!!! Come va?""Bene... E tu?""Mi sto preparando per la prossima stagione! Ho cambiato un po' di cose nel mio programma. Ho sentito la novità! Che bello!!"L'entusiasmo di Phichit contagiò anche Yuuri, che sorrise nell'ascoltare le parole che il suo amico riusciva a snocciolare l'una dopo l'altra senza quasi prendere fiato."E il tuo nuovo coach?" Domanda difficile."E'... bravo..." fu la stentata risposta di Yuuri."Bravo?! E' uno