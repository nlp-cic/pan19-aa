ma il Legame è lì, fra loro, ed è come se non si fossero mai veramente lasciati. Per Sherlock e John è stato come passare dalla notte del ballo all’incontro al Bart’s. Gli otto anni trascorsi fra i due eventi non esistono. L’importante è che non vi abituiate troppo alla mia “bontà”. Sapete che non dura mai molto. 

Grazie a chi stia leggendo, per i kudos e le subscriptions.

Come scrivo al termine di ogni capitolo, i commenti sono sempre benvenuti.

Il prossimo capitolo vi attende sempre qui, sempre sabato.

Ciao!


          (See the end of the chapter for  notes.)
          

Su Londra splendeva il sole. Dopo alcuni giorni di pioggia, finalmente le nuvole grigie erano state spazzate via e il cielo era di un azzurro intenso e terso. Un raggio di sole filtrò attraverso le tende e andò a posarsi sul viso del giovane Omega, che stava dormendo prono sul letto, con le braccia sotto il cuscino. Il lenzuolo copriva le gambe e i fianchi, mentre la pelle abbronzata della schiena era accarezzata dalla leggerissima brezza, che aveva socchiuso le tende. Con un brivido, John si svegliò, rimanendo fermo, con gli occhi chiusi. Si rese subito conto che Sherlock non era più nel letto e che il vampiro doveva essersi alzato da qualche ora, perché le lenzuola avevano perso ogni traccia del tepore del suo corpo. Il Calore era terminato. Durante quei quattro giorni, John aveva sperimentato la fantasia, l’estro e la curiosità di Sherlock nei rapporti sessuali. Ora, si sentiva leggermente dolorante, per avere usato muscoli che sapeva di avere, ma che non aveva mai utilizzato in quel modo. Inoltre, era stata la prima volta che aveva avuto qualcuno dentro di sé. La sua natura di Omega gli aveva permesso di accogliere Sherlock senza dover essere preparato, come sarebbe stato necessario a maschi Alfa e Beta. Ciononostante, era stata pur sempre la sua prima volta. John sapeva, come medico, che alcuni Alfa e Beta non riuscivano a controllare l’istinto egoistico, che li portava a cercare il piacere, dando per scontato che lo avrebbe provato anche l’Omega. Sherlock, invece, si era dimostrato un amante dolce e delicato, che lo aveva rispettato ed era stato attento ai suoi bisogni.

John si mise supino e si stirò pigramente, indeciso se alzarsi o continuare a rimanere a letto. A decidere per lui fu lo stomaco, che emise un arrabbiato brontolio: “Ho capito, ho capito. Andiamo a mangiare qualcosa,” ridacchiò divertito. Si mise a sedere sul letto e ricordò che si erano svestiti in salotto. John si passò una mano sul viso: “Va bene che abbiamo trascorso quattro giorni a fare l’amore, ma non mi sembra il caso di presentarmi in cucina completamente nudo,” borbottò fra sé e sé.

Stava pensando se drappeggiarsi addosso il lenzuolo, come se fosse stato la toga di un antico romano, quando notò i propri vestiti, piegati accuratamente e appoggiati ad una poltrona posta in un angolo della stanza. John sorrise: “È veramente efficiente. Pensa a tutto. È proprio un uomo da sposare.”

Insieme ai vestiti, c’erano anche un accappatoio e un paio di asciugamani. John prese tutto e si trasferì in bagno, che si trovava accanto alla camera da letto. L’appartamento era silenzioso. Il dottore si chiese se Sherlock fosse uscito per seguire qualche caso, lasciato in sospeso a causa del suo Calore. Sperando che il suo… compagno… amante… promesso sposo… non si cacciasse nei guai, John si mise sotto l’acqua calda della doccia, che portò via la stanchezza, il torpore e il piacevole indolenzimento, che i quattro giorni di Calore gli avevano lasciato.

 

 


Un giorno credi


 

 

John uscì dalla doccia e si asciugò velocemente, vestendosi e chiedendosi dove potesse andare a fare colazione. Quando era arrivato a Baker Street, era notte e non aveva notato locali in cui si potesse mangiare. Sherlock non si era ancora fatto vedere. Doveva essere uscito, mentre lui dormiva. Aprì la porta del bagno e sentì delle voci provenire dalla cucina, lievi mormorii, rispettosi del riposo del medico. 

Il giovane Omega si diresse verso la cucina e si trovò davanti uno strano spettacolo. Greg Lestrade era ai fornelli e stava cucinando, mentre raccontava della risposta che uno dei figli aveva dato a un suo insegnante, sorprendendolo con conoscenze inusuali per un bambino della sua età. Sherlock sedeva al tavolo, con le braccia incrociate sul petto. Di fronte a lui c’era un altro uomo, che a John non sembrava familiare. Nella scena in sé non vi sarebbe stato nulla di strano, se non fosse stato per il modo in cui Sherlock fissava l’altro uomo negli occhi.

L’attenzione di John si spostò sullo sconosciuto. Era un vampiro, decisamente. Doveva essere alto ed era leggermente in sovrappeso, ma nulla che non potesse essere risolto con un po’ di attenzione nell’alimentazione. Evidentemente, al vampiro misterioso piacevano i dolci. I capelli erano rossicci e stavano diventando radi sulla testa. Quindi era più vecchio di Sherlock. Poteva essere coetaneo di Lestrade. L’uomo indossava un abito elegante e nero, di sicura fattura sartoriale. Malgrado fosse seduto, stringeva con una mano il manico