di quel tipo che la testa cominciò a girarmi e i pantaloni a farsi più stretti. Stiles salì con la lingua e seguì la linea della mascella, avvicinandosi pericolosamente alla bocca. Il rifiuto di qualche giorno prima bruciava ancora dentro di me, eppure mi ritrovai a desiderare quelle labbra come poche volte nella vita avevo desiderato qualcosa. Sospirai quando infine si posarono sulle mie.

Fu un bacio lento e dolce. La sua lingua si infilò curiosa nella mia bocca e la esplorò pigramente. Stiles si staccò dopo quelli che potevano essere minuti, o forse ore. Mi lasciò andare i polsi e passò una mano tra i miei capelli bagnati.

Mi sorrise dolcemente. «Non volevo respingerti quella notte. Solo non volevo pensassi che avrei potuto approfittarmi di te in un momento in cui eri vulnerabile» spiegò.

Il mio cuore cominciò a galoppare veloce. Ringraziai la pioggia; senza probabilmente sarei andato a fuoco.

Stiles non attese la mia risposta, si alzò e mi porse una mano per aiutarmi. La afferrai anche se non ne avevo bisogno, per il semplice fatto che mi piaceva il suo tocco. Ci avviammo in silenzio verso l’uscita del bosco, camminando così, mano nella mano. Ci staccammo solo fuori dalla radura.

Tornati a casa andai a fare una doccia. Pranzai insieme ai ragazzi e Stiles non perse occasione per vantarsi della sua vittoria. Lo lasciai fare, internamente compiaciuto del sorriso sul suo volto. Mi sarei fatto battere altre cento volte se fosse servito a provocare quell’espressione.

Ma cosa mi saltava in mente? Di sicuro era la fame a farmi fare quelle strane riflessioni.

Il pomeriggio lo passammo dentro casa a causa del brutto tempo. Nelle prime ore riguardammo i conti del Branco ma, quando mi resi conto che Stiles cominciava ad aver difficoltà a seguirmi e si perdeva sempre di più nei suoi pensieri, decisi di andare a giocare con Cora e Lydia. Passai il resto della giornata a disegnare principesse e intrecciare capelli (sì, avevo imparato da Laura). Il mio sguardo cadeva, di tanto in tanto, sulla figura di Stiles che vagava senza meta per la casa, fermandosi ogni tanto a guardare fuori dalla finestra con aria malinconica. Vedevo spesso i suoi Beta avvicinarsi a lui e posargli una mano su una spalla, come a volerlo confortare. Mi sentivo impotente ed escluso da quella situazione che non comprendevo.

La cena fu stranamente silenziosa. Anche le bambine sembravano aver intuito che qualcosa non andava.

Portai a letto i ragazzi e, alla notizia che sarei tornato a dormire con Stiles, Cora sorrise felice e mi strinse forte, e Isaac tirò un sospiro di sollievo.

Li salutai e mi avviai verso la nostra camera. Entrai e trovai Stiles seduto sul davanzale della finestra. I vetri aperti facevano entrare l’aria fresca tipica del dopo temporale.

«Non vorrai mica buttarti giù, vero?»

«Altrimenti cosa faresti?»

«Ovvio: mi impossesserei del tuo Branco» risposi convinto.

«Scott non te lo permetterebbe. E poi non sei abbastanza forte.»

«Scott non mi fa paura, ma è vero che non sono abbastanza forte. Non ancora.»

«Hai delle ottime potenzialità. È l’esperienza che ti manca. Con il tempo ne acquisirai a sufficienza.»

«Cosa succede?» chiesi, cambiando argomento.

«Niente di importante.»

«Lo è, se ti riduce così.»

Mi rivolse un sorriso triste. Capii che non avrebbe più aggiunto niente e sospirai un po’ deluso, prima di chiudermi in bagno per prepararmi per la notte.

Uscii e mi infilai a letto. «Spengo la luce?» chiesi.

«Sì, ora arrivo» rispose lui per poi alzarsi e venire a coricarsi vicino a me.

Mi misi supino con le braccia intrecciate dietro la testa. Ero stanco, ma sentivo Morfeo ancora lontano. Stiles mi sorprese: poggiò il capo sul mio petto e mi si rannicchiò accanto.

«Mi accompagni in un posto domani? Non ho voglia di andarci da solo» sussurrò.

Misi una mano tra i suoi capelli, accarezzando quelle ciocche morbide per la prima volta. «Certo» risposi.

Percepii il suo sorriso. Il suo corpo cominciò a rilassarsi sotto i miei tocchi e pian piano il suo respiro si fece lento e regolare. Il battito del suo cuore mi aiutò a prendere sonno.







(Blocco -> quando i propri pedoni sono esposti a quelli avversari in modo tale che non è possibile passare né da una parte né dall'altra, si dice che il gioco è bloccato.)


 

 



La mattina arrivò e portò con sé il sole. L’umore di Stiles invece era ancora cupo. Si alzò silenziosamente ed entrò in bagno per lavarsi e vestirsi. Io invece scesi a preparare la colazione e, una volta terminato di mangiare, ci dirigemmo verso il garage. Lo vidi avvicinarsi a un’orribile jeep color puffo.

«Non salirò mai su quella cosa.»

Lui mi guardò indignato. «Non offendere la mia bambina» disse e cominciò ad accarezzare la carrozzeria.

«È un insulto per tutte le macchine considerarla tale.»

Lui mi fulminò con uno sguardo. «Sali o ti attaccherò con un guinzaglio al gancio di traino e ti costringerò a seguirmi di corsa» mi minacciò.

«Ok, ok, ma solo perché sei tu» acconsentii, facendogli un buffetto sulla fronte.

Stiles mi rivolse