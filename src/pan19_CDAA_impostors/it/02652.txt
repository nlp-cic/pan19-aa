credere che non sia mai successo, che sia stato solo un brutto incubo.

Kurt si sveglia quando l’orologio scatta dalle 23.59 alle 00.00, senza sapere che cosa sia stato a destarlo: non ci sono rumori in casa, nessuna luce accesa, non ha troppo caldo o troppo freddo, non stava avendo un incubo.

Poi lo percepisce.

È sul fondo del letto, seduto dalla sua parte e Kurt sa che lo sta guardando. No, non semplicemente guardando: lo fissa.

Il suo cuore perde un battito, poi accelera il ritmo, mentre adrenalina e terrore puro gli corrono nelle vene, il sangue che grida scappa scappa scappa, ma la mente che reagisce immobilizzando tutti i muscoli, irrigidendoli sotto le coperte.

Kurt non ha ancora aperto gli occhi, sa che cosa lo aspetta se li aprirà e non vuole, non vuole non vuole non vuole vederlo di nuovo.

È allora che gli sembra che abbia allungato una mano verso di lui e gli occhi si spalancano, come un riflesso involontario, enormi per vedere meglio nella stanza buia, terrorizzati ancor prima di fissarsi sulla creatura.

È lì che lo fissa, non si è mai mosso e non ha mai alzato la mano: è immobile, gli occhi vuoti, due orbite nere, senza bianco, solo un’enorme pupilla, nera, buia e piena di tutte le peggiori paure di Kurt.

E quel ghigno… La labbra tese, allungate innaturalmente fino alle guance, due sottile strisce rosse che rivelano denti bianchi e aguzzi.

Kurt ricambia lo sguardo vuoto, tremando, senza sapere cosa voglia la creatura da lui, se voglia qualcosa o se si diverta solo a fissarlo. Non riesce più a staccare gli occhi da quel ghigno, da quel vuoto buio che sono i suoi occhi, ma lentamente, con movimenti impercettibili, muove la mano verso la sua destra, ancora e ancora e ancora – la creatura non se ne accorge, ma lo fissa come se volesse inglobarlo nel buio dei suoi occhi, come se non aspettasse altro che un suo movimento brusco per farlo – finché non raggiunge pelle calda e muscoli rilassati.

Le sue dita scivolano lungo il braccio, ancora lente, ma nervose più di prima, perché la creatura sa, nonostante non si sia accorta di nulla, finché non raggiungono la mano e stringono.

Blaine sospira, si volta verso di lui e lo abbraccia; poggia la testa sulla sua spalla, mormora qualcosa di non comprensibile, ma continua a dormire, come ogni volta, ignaro della suo doppelganger che è appena sparito, lasciando Kurt a chiedersi con terrore quando tornerà a visitarlo. Sapendo che tornerà a mezzanotte, come sempre.

The Klaine Advent Drabble Challenge Day 14 Needle

Avvertimenti per questo capitolo: fairytale AU (quindi sì, è raccontata come una favola)

C’erano una volta due principi innamorati: si erano conosciuti ad un ballo di corte e da allora non si erano mai lasciati.

I rispettivi genitori, che amavano molto i loro figli, non volevano altro che loro felicità e sapevano che non l’avrebbero potuta avere restando divisi; così, dopo quasi un anno di corteggiamento, fatto di serenate, visite a sorpresa che mandavano nel panico i rispettivi chaperon e lunghe ore passate a parlare sommessamente, occhi negli occhi, i tre regnanti diedero la lieta novella ai propri sudditi: il Principe Blaine di Ander e il Principe Kurt di Hummel si sarebbero sposati in primavera (perché così aveva deciso il principe Kurt, impuntandosi su un matrimonio primaverile), unendo così i due regni.

Il popolo fu felice di tale notizia, ma non tutti l’accolsero con la benevolenza prevista: c’era uno stregone che abitava su una montagna lontana, a metà fra i due regni, a cui semplicemente piaceva portare dispiacere e tutta quella gioia e quell’atmosfera festiva lo infastidivano.

Dopo aver pensato a lungo, elaborò un piano per mettere fine a quella festa e a quell’amore.

Lo stregone sapeva che il principe Blaine era alla ricerca di un bel regalo per il suo promesso sposo e che non si sarebbe accontentato di niente che non fosse stato bello e prezioso come l’amato; lo stregone sapeva ancora che, nascosto nella montagna da lui abitata, oltre il bosco e lungo la salita rocciosa, era nascosto un bellissimo pastrano: era fatto con i cristalli di neve più puri e ricamato con fili d’oro di raggi di sole e d’argento di raggi di luna. Ed era anche magico, perché riparava bene dal sole più caldo tanto quanto scaldava bene dal gelo dell’inverno.

Ma non era così facile arrivare a prenderlo: non solo il pastrano era nascosto nelle profondità di una caverna, ma era anche sorvegliato da due terribili orchi.

Sicuramente, si disse lo stregone, sfregandosi le mani, se il principe fosse andato a cercarlo non ne sarebbe mai tornato.

Così si travestì da mercante di stoffe e sistemò il suo banco d’affari proprio sulla strada che sapeva essere frequentata dal principe; questi, come previsto, si fermò ad osservare le stoffe preziose, cercando il regalo perfetto.

“Mio Signore,” disse lo stregone, facendo una riverenza. “Voi mi fate un grande onore a fermarvi al mio misero banchetto di stracci.”

Il principe Blaine, che era noto per la sua gentilezza e onestà, sorrise al