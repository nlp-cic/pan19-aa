il suo messaggio. Non pensava che avrebbe nuovamente avuto contatti con lei. Non era certo di cosa avrebbe portato averla di nuovo nella sua vita.

 


Irene, basta. Dimmi solo quello che vuoi.


 

Passarono un paio di minuti prima di ricevere il messaggio di risposta e, quando arrivò, lo lesse perplesso.

 


Sbagliato. Non sono Irene, mi spiace. Mi hai deluso, pensavo fossi più bravo. Buonanotte.


 

Rimase a fissare lo schermo del telefono per lungo tempo. Non era La Donna. E allora chi era? Chi poteva essere? Forse alla fine era davvero solo uno scherzo?

Rimase a pensarci, richiudendosi nel suo palazzo mentale, per diversi minuti e poi, giunse a una conclusione che non aveva considerato. Si diede dell'idiota e indossò dei vestiti prima di uscire di casa di corsa.

 

 

Aprì il vano posteriore del telefono e tolse la sim, buttandola nel cestino come se fosse infetta.

Era stata una stupida. Come le era venuto in mente? Cosa si aspettava? Pensava che lo avrebbe davvero affascinato con i suoi messaggi e che poi, una volta scoperto che era lei la mittente, sarebbe caduto ai suoi piedi giurandole amore eterno?

Ormai non era più una ragazzina, doveva smetterla di sognare a occhi aperti. E, soprattutto, doveva togliersi dalla testa un uomo che era sicuramente innamorato di un'altra.


Irene.


Ovviamente intendeva Irene Adler, La Donna, aveva letto di lei nel blog di John. Era la donna che Sherlock pensava di aver identificato dal suo corpo nudo. E che, secondo John, aveva rubato il suo cuore prima di spezzarlo.

E lui l'amava ancora.

Era evidente. La prima persona a cui aveva pensato, la prima scelta, era lei.

Sentendosi una vera idiota, si infilò il pigiama e si mise a letto, imprecando silenziosamente contro le ingiustizie della vita.

Dopo essersi rotolata sotto le coperte, stava finalmente prendendo sonno, quando sentì un rumore provenire dalla cucina.

Sbuffando si alzò. Il gatto doveva aver fatto cadere qualcosa. Probabilmente il suo nuovo vaso. Fortunatamente lo aveva pagato poche sterline. Uscì dalla sua camera e accese la luce. Effettivamente il vaso si trovava a terra, ridotto in mille pezzi, ma non era stato Toby a romperlo. Il colpevole era molto più alto e molto meno felino. E decisamente non avrebbe dovuto essere lì.

“Cosa diavolo ci fai qui?” esclamò infastidita di trovarselo di fronte.

Lui non rispose ma le mostrò qualcosa che aveva fra le dita. Una piccola sim.

“Hai frugato nella mia spazzatura!”

“Tu mi hai mandato quei messaggi!”

“Questo è irrilevante in questo momento! Ridammela!” ordinò lei allungandosi per strappargli la sim di mano.

“Pretendo delle risposte, Molly Hooper!”“E io pretendo che tu te ne vada, ora!” replicò lei allungandosi sulle punte per raggiungere il braccio che lui teneva in alto. “Ridammela! È mia! Non hai alcun diritto...”

“Io credo proprio di sì, invece!” si ostinava lui tenendo il braccio sempre più in alto e retrocedendo per evitarla.

In pochi secondi lui finì spalle al muro e Molly non poté fare a meno di sprofondare nel suo petto. Si fermò quando si rese conto che il calore del corpo di lui la stava travolgendo. Il profumo della sua pelle era meraviglioso e inebriante.

“Perché mi hai scritto quei messaggi, Molly Hooper?” chiese lui approfittando della sua esitazione.

“Vai al diavolo!” esclamò lei esasperata e poi si allontanò per chiudersi nella sua camera sbattendo la porta.

 

Si era rannicchiata sul letto, tenendo le ginocchia strette al petto. Ok, ora lui sapeva che era lei la mittente dei messaggi. Quali conseguenze avrebbe avuto questo? In fondo lui era già a conoscenza di quello che lei provava. Ci sarebbe stato solo nuovo imbarazzo da parte sua, ma poteva affrontarlo.

Ora voleva solo che se ne andasse.

Un lieve bussare alla porta le rammentò che non sarebbe stato così facile chiudere quella faccenda.

“Vattene!” esclamò furiosa, cercando di mantenere la voce salda.

“Molly, voglio solo parlarti. Dammi qualche minuto.” la sua voce sembrava essere molto più calma e controllata.

E decisamente non sembrava intenzionato ad arrendersi.

Sbuffò. A quanto pareva, ascoltarlo era l'unico modo per disfarsi di lui.

“Va bene, ma non entrerai in questa stanza.”

Vide la porta aprirsi leggermente, lasciando entrare un fascio di luce, ma nient'altro. Lui non fece un passo. Voleva solo che lei potesse sentire meglio la sua voce.

“Hai comprato quella sim una settimana fa, ma solo oggi hai deciso di usarla. Probabilmente perché oggi hai incontrato Mary e deve averti raccontato che ero a casa annoiato senza un caso. E depresso.” Fece una pausa, schiarendosi la voce, prima di riprendere. “Il tono dei tuoi messaggi era chiaramente provocatorio, con l'intento di attirare il mio interesse. Volevi suscitare la mia attenzione. Evidentemente ritieni che io non te ne dedichi a sufficienza.” Un'altra pausa, e la sua voce sembrava abbassarsi sempre più. “Ma ti sbagli.”

A quelle parole, Molly si alzò in piedi. Doveva aver capito male.

“Molly Hooper, sei il più grande mistero in cui abbia mai avuto la fortuna di imbattermi. Quando si