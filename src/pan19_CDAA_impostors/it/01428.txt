sciocchezza.


 


Molly si appoggiò alla porta dopo averla chiusa. Aveva il cuore che batteva velocemente e si sentiva accaldata. E tutto questo solo per un bacio sulla guancia.



Certo, era stata una serata davvero perfetta. Migliore di qualsiasi appuntamento avesse mai avuto. Forse perché in realtà non era un appuntamento? Il fatto di non sentirsi ingabbiati in una convenzione sociale aveva reso il loro incontro più naturale e spontaneo? O forse sarebbe stato comunque perfetto anche se avessero ammesso con loro stessi che era un vero e proprio appuntamento?



Era irrilevante. Non si era mai trovata così a suo agio con un uomo. E non le era mai capitato neanche di trovare qualcuno che apprezzasse i suoi argomenti di discussione. Generalmente tutti pensavano fossero macabri e allora lei lasciava perdere. Sherlock però era diverso. A lui piaceva parlare di autopsie, arti mozzati e ferite infette. Molly sorrise. Non era una cosa da tutti i giorni trovare un uomo bello, intelligente e che amasse la scienza. Certo, era arrogante, ma non era una mancanza di modestia. Lui era semplicemente consapevole di essere un genio, e nessuno poteva certo negarlo.



Il gatto si era svegliato e cominciava a miagolare alla porta. Chiaramente anche lui sentiva la mancanza di Sherlock. Molly si chinò e lo prese in braccio, coccolandolo.



“Mi spiace piccolo, lui non tornerà. Per ora, almeno.” Disse sprofondando il viso nel suo pelo morbido. “Devo ancora decidere come chiamarti.” Aggiunse raggiungendo la finestra in modo da poter osservare la strada. “Horus non mi piace. Scordatelo. Toby non piace a Sherlock, ma ti chiamerei così solo per farlo arrabbiare...”



Il gatto miagolò mentre cercava di salirle sulla spalla come un pappagallo. Lei rise e lo aiutò, pensando di sembrare un pirata alquanto strano.



“Non dovresti stare lì, lo sai, vero?”



Il felino miagolò ancora e poi, come se l’avesse capita, scese dalla sua spalla per raggiungere il davanzale della finestra. Con la zampina iniziò a grattare il vetro.



“Non puoi uscire. Fa freddo e tu sei solo un cucciolo. Non vorrai ammalarti?”



Si chinò per riprendere il micio fra le braccia quando notò un ombra per strada. Un uomo fermo in mezzo al marciapiede che osservava nella sua direzione. E non servivano i miagolii del gatto per confermarne l’identità.



Rimase immobile, tentata dall’idea di aprire la finestra. Il suo telefono squillò riportandola alla realtà. A malincuore, si allontanò dalla finestra per raggiungere il telefono cellulare abbandonato sul tavolo.


 



Ci ho ripensato. Toby mi piace. SH



 


Molly rise e tornò alla finestra. Lui era ancora lì. Senza attendere decise di rispondere in maniera ironica.


 



Non sei molto coerente. E poi non so se lo chiamerò così. MH



 



E, allora, come? SH



 



Non come una divinità egizia, di sicuro. MH



 



Preferisci quelle greche? O magari quelle nordiche? SH



 



Magari lo chiamerò solo Gatto. MH



 



Una dimostrazione di grande fantasia. SH



 



Sai, a guardarlo bene ti somiglia. Potrei chiamarlo come te. MH



 



Non affliggere quella povera creatura con una tortura simile. SH



 


Molly scoppiò a ridere. Non lo avrebbe mai creduto solo qualche settimana prima, ma Sherlock Holmes aveva un grande senso dell’umorismo.


 



E va bene. Lo chiamerò Toby. MH



 



Horus per me. SH



 



Toby Horus. O Horus Toby. Anzi, Thorus! MH



 



Ok, rinuncio a Horus o non la smetterai più con queste assurdità. SH





Magari lo chiamerò così solo quando saremo soli. SH





Sarà il nostro piccolo segreto. SH





Mio e di Horus. SH



 



Ormai lo so anche io. MH



 



Ma tu manterrai il nostro segreto, vero? SH





Per il bene di Toby. SH



 



Lo porterò nella tomba. MH



 



Sapevo di potermi fidare di te. SH





Ora dovresti andare a dormire. Fai un grattino a Toby da parte mia. SH



 



Buonanotte, Sherlock. MH



 



Buonanotte, Molly Hooper. SH



 


Molly fece un gesto di saluto con la mano e vide l’ombra per strada rispondere allo stesso modo.



“Stanotte tu stai con me, vero piccolo? Abbiamo bisogno di un po’ di coccole tutti e due.” disse stringendo il gatto fra le braccia e portandolo nel suo letto.



Si infilò sotto le coperte, con il gatto accoccolato sulla sua pancia e non poté evitare di pensare a Sherlock sino a che non prese sonno.


 


La donna bussò alla lussuosa porta di legno massiccio ed entrò un secondo dopo con passo elegante.



“Il rapporto che aveva richiesto, Sir.” annunciò consegnando dei documenti al suo capo seduto alla scrivania.



“Grazie, Anthea.” disse l'uomo dando subito una lettura ai fogli che aveva di fronte. “Tu lo hai letto?”
“Sì, Sir. Sembra che vada tutto secondo i piani.”



“Sembra proprio di sì. Eccellente. Informa anche Miss Morstan, sono certa che sarà entusiasta di come procede.”



“Lo farò, Sir.” annuì la donna tornando sui suoi passi.



“Ehm, Anthea, aspetta.” la fermò l'uomo prima che uscisse. “Credo che dovremmo festeggiare questi sviluppi. Quindi andremo fuori a pranzo. Annulla i miei impegni di quell'ora.”



“Certo, Sir. Devo coinvolgere anche Miss Morstan e il Dottor Watson?”



“No, mia cara.