audio e video. Di conseguenza, qualsiasi reclamo dei concorrenti durante il tempo vuoto sarà considerato non dimostrabile e di conseguenza non perseguibile, secondo la legge.»Un altro rintocco. Due minuti allo spegnimento delle telecamere.«Ricordiamo ai nostri gentili concorrenti che sebbene l’omicidio sia stato tra questi confini reso impunito, in quanto scopo ultimo del concorso, saranno previste pene nei confronti di chi si macchia di qualsiasi altro crimine previsto dalla legge. Fermo restando che l’ignoranza della legge è essa stessa un crimine, includiamo a titolo d’esempio in questo comunicato: tortura fisica, furto e vandalismo non finalizzati alla vittoria del concorso, stupro, cannibalismo, consumo di sostanze illegali. Ci rimettiamo alla vostra coscienza di buoni cittadini.»Ultimo rintocco.Uccidilo prima che lo streaming si interrompa.Lui voleva salvare la sorella. Lei voleva una casa decente e dei vestiti nuovi. Magari una cena in un bel ristorante. Si morse il labbro. L’arma tremava fra le sue dita. Vég non dava segno di voler reagire, il suo volto non esprimeva altro che serenità, sicurezza.Sparò.La pistola era scarica.Il click delle videocamere che si spegnevano le invase le orecchie.«Nelle fogne vi fanno col sonno pesante.»Una mano la afferrò per la testa. Fehér perse l’equilibrio e fu trascinata contro al muro. Il dolore alla tempia esplose, una miriade di scintille bianche dietro le palpebre chiuse, le mani alzate come inutile riparo. La pistola rimbalzò sull’asfalto e le atterrò ai piedi, inutile. Schiacciata contro il cemento, Fehér fu assalita da una vampata di calore. Riconobbe solo dopo il lento, ormai familiare, gocciolare del sangue lungo la guancia.Sbatté le palpebre, nel disperato tentativo di fermare il mondo che le girava attorno.«La pistola...»«L’ho svuotata mentre dormivi.»La mano che la tratteneva allentò la presa. Fehér scivolò a terra, in ginocchio con la schiena contro al muro. Massaggiò la tempia sana, perché ogni tentativo di sfiorare l’altra la faceva impazzire di dolore.«L’hai… fatto apposta.» tossì, la polvere che si appiccicava al palato.«Volevo solo sprecare un po’ di tempo.»La corsa, lui che rallentava proprio mentre lei stava per perderlo. Le chiacchiere inutili, fin troppo tranquille con una pistola puntata contro.«Volevi aspettare...»«Col sonno pesante, e pure tardi di testa.»Fehér pensava che la fame, quella vera che ti lacerava da dentro, fosse il più tremendo dei dolori. Non aveva mai ricevuto un calcio sferrato allo stomaco: senza fiato, si piegò in due, premendo entrambe le mani nel punto in cui era ancora ben visibile la sagoma fangosa degli stivali. Apriva e chiudeva la bocca senza emettere suoni o espellere aria. Vég strinse un pugno sulla sua nuca, intrappolò un grumo di capelli annodati, la sollevò. Fehér gli avrebbe cavato gli occhi con le unghie, se solo le braccia le avessero obbedito. Invece, i muscoli si contrassero in un crampo che si estese fino alle dita. Strinse di denti.«Guardami.»Lo fece quando lui le strattonò la testa.«Non avrai pensato di essere invisibile.»L’essere che aveva davanti e il ragazzino a disagio del TG non erano la stessa persona. Il volto di questo Vèg era tranquillo, mentre le parlava senza che alcuna emozione gli incrinasse la voce. Sotto la polvere, le bruciature e i lividi che gli macchiavano il volto, però, i due occhioni azzurri che tanto l’avevano colpita brillavano.«E… tua sorella?»Un angolo delle labbra si sollevò «Stai per morire e pensi a mia sorella?»«Io non sto...»«Hai ragione. Vorresti stare per morire.»«Ma… avevo vinto...» non capiva. Il frastuono di capelli strappati le rendeva impossibile pensare, capire.«Stavo per darti una risposta. Poi mi sono detto che cosa stai a parlare con una delle fogne? L’unica cosa che è in grado di capire è il cibo che le getti addosso. Hai fame?»Perché glielo chiedeva? Sbatté le palpebre, lasciò ciondolare le braccia lungo i fianchi. Il crampo si stava calmando. In assenza di una risposta, Vég mollò la presa. Fehér precipitò di nuovo a terra.«O ho esagerato con quel calcio, o ho sopravvalutato la tua intelligenza. Peccato. Mi piace quando siete più coscienti.»Ora, che il dolore del calcio sfumava, lasciava liberi i suoi pensieri, capì. L’ennesimo crampo al braccio la aiutò a recuperare l’ultimo slancio di lucidità. Non aveva davanti un ragazzino con a cuore il bene della sorella; era stata ingannata come una bambina ingenua dallo stesso mostro che aspettava l’ora vuota per mangiarsi gli altri. O peggio.Ricorda Virág. Lei ti ha urlato di aiutarla, tu sei fuggita via. Eravate amiche, durante la fase preparatoria.Adocchiò il coltellino che Vég aveva agganciato alla cintura. Lui sembrava essersi dimenticato di lei, perché la sua attenzione era rivolta verso l’orologio. Teneva le mani in tasca.Scattò con tutta le forze che riuscì a racimolare. Lo stesso, accadde troppo in fretta.«Ora va meglio. Dovevo solo darti un po’ di tempo.» veloce, la mano di Vég andò alla cintura, Fehér scorse con la coda dell’occhio il luccichio della lama