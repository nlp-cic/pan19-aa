stesso sguardo. La sua mano libera cominciò a percorrerle il corpo nudo con un tocco più gentile di quanto si aspettasse, ma l'assenza di dolore fisico non attenuò il malessere che le occludeva la gola; bastava la familiarità con cui le sue dita si soffermavano sul seno, sul ventre, nei pressi della sua intimità a darle la nausea, perché quel contatto forzato era un semplice sfoggio di supremazia, un modo di toglierle perfino il controllo sul proprio corpo. Il saiyan le stava dimostrando come potesse denudarla e accarezzarla a suo piacimento, senza permetterle di reagire, e questo la straziava.

Si dimenò ancora, già troppo disperata per poter anche solo cercare di reprimere il pianto; poi, con un singhiozzo che risuonava di totale sconfitta, lo sentì prendere posto tra le sue cosce.

Era terrorizzata, in preda alla paura più cupa, eppure in una parte della sua coscienza si ritrovava lucida, impegnata ad analizzare con la fredda razionalità di scienziata quello che le stava accadendo, istante per istante. Nemmeno la sua mente le permetteva di sfuggire anche solo un po' alla violenza.

Serrò le palpebre, per chiudere fuori dal suo campo visivo quel buio macchiato di sangue che minacciava di sopraffarla.

Le fece male, ma non tanto da farla urlare. Urlò perché qualcosa si era spezzato, in lei. Una frattura nel suo animo, nel luogo remoto dove ancora conservava una speranza. Quel saiyan si era preso l'ultimo bagliore di luce che potesse animarla, aveva distrutto il suo essere in migliaia di frammenti che non era certa di poter saldare nuovamente tra loro per rinascere come persona completa.

Anche se era morta a ogni morte dei suoi amici, anche se aveva pianto ogni notte, torturata dal loro ricordo, fino a quel momento lei era rimasta intatta; fino a quel momento non aveva compreso davvero quanto l'oscurità avesse inghiottito la sua vita.

E adesso il tempo delle illusioni era finito. Sentiva un liquido caldo colarle tra le cosce, sentiva il sangue, il suo sangue macchiare il materasso, sentiva i muscoli compatti di Vegeta premuti contro il seno, sentiva il suo calore, il suo odore estraneo, il tocco arrogante delle sue mani...

Si contorse nella stretta d'acciaio del principe, gridando a pieni polmoni la sua sconfitta mista a offese, gli occhi velati dal pianto ma nuovamente aperti, pronti a mostrare il suo odio per quell'alieno che non aveva ancora smesso di escogitare nuovi modi per ucciderla.

Lui la accolse con il solito freddo sorriso.

Non c'era alcun rimorso sul suo volto, non c'era alcun turbamento. Solo gli sprazzi del piacere che stava provando nel violarla e un'oscura soddisfazione germogliata all'ombra del suo dolore.

- Sei un mostro! Un dannato mostro che non merita di vivere!

Continuò a offenderlo, a urlare parole prive di senso, fino a quando le sue labbra scesero a soffocare perfino questa ribellione, appropriandosi della sua bocca con un bacio violento al gusto di lacrime, che suggellò la sua sconfitta.

Fu allora che smise di lottare. L'adrenalina che aveva sostenuto la sua vana opposizione si era come dissolta, lasciandola esausta a subire gli strascichi di una lotta impari con il principe dei saiyan: la gola le bruciava, la voce con cui cercò di maledirlo non appena lui si staccò dalle sue labbra era roca, il corpo un ammasso di carne dolente, e il sordo pulsare ai polsi prigionieri e all'inguine risultava più intenso a ogni respiro.

Attese immobile che Vegeta finisse, troppo stanca anche solo per girare la testa.

L'odore del saiyan era dappertutto, il suo sapore le invadeva la bocca, il suo tocco e il suo sudore le stavano marchiando la pelle.

Per la prima volta nessuno era venuto a salvarla.

Né Yamcha, né Goku.


Erano tutti morti.



Tutti morti.



E adesso era morta un altro po' anche lei.


Non seppe quanto tempo più tardi il saiyan si liberò dentro di lei con un ringhio soffocato. Forse dopo ore, forse dopo semplici minuti. Semplicemente lo sentì rotolare sulla porzione libera del materasso, lasciandole liberi i polsi martoriati, e poi alzarsi in piedi. Subito si mise a sedere, ignorando le proteste del suo corpo dolorante. Sentiva qualcosa colarle tra le gambe e sapeva che non sarebbe mai riuscita a ripulirsi davvero; e forse non sarebbe nemmeno mai tornata intera.

A un lato del letto, dove l'oscurità mitigata dal cielo stellato era più fitta, Vegeta aveva già cominciato a rivestirsi, incurante del suo respiro vibrante di rabbia.

Lo fissò con l'espressione stravolta e le guance rigate di lacrime, gli occhi pervasi da odio allo stato puro puntati su di lui. Mille offese le tentavano le labbra, ma l'umiliazione era troppo soverchiante per permetterle di recuperare la parola. Lo avrebbe attaccato, se ne avesse avute le forze, cercando con tutta se stessa di piantare le unghie in quegli occhi disumani.

Sussultò quando il saiyan si chinò sul suo volto.

- Io posso sempre ferirti. – disse ancora lui, a una manciata di centimetri dalla sua bocca – Non te lo dimenticare.

 

 


Lui assiste, di nuovo. La sente piangere di sconfitta, senza potersene andare come ha fatto Vegeta. E questa è la cosa peggiore.



Capitolo 4: Into the darkness


 


Prepare to hate me fall when