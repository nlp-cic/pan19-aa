.

“Io invece penso che il dubbio che possa succedere faccia la sua parte, con te,” gli sussurrò l’uomo all’orecchio. Will si sarebbe dovuto offendere all’insinuazione, che tra l’altro proveniva dal suo psichiatra, gemette invece.

Hannibal si mosse contro di lui, il momento e il punto di contatto così azzeccati che Will emise un altro lamento intrattenibile tra la disperazione e il puro piacere. Lamento che si perse nella bocca di Hannibal, che andò a chiudere la sua con la stessa avidità con cui l’aveva trascinato fino a quel punto.

La mano dell’uomo che impugnava il bisturi era a debita distanza, sopra la sua testa sulla scrivania; il palmo dell’altra mano scivolò dalla gola sulla sua pelle nuda e si posò all’altezza del cuore. Sostò per qualche secondo, poi proseguì, toccandogli ogni costola con il pollice.

Risalì e nel farlo sfiorò un capezzolo.

“Oh!” Will sollevò il capo e lo lasciò ricadere. Hannibal gli soffiò una risatina nell’incavo del collo, scostò ciò che rimaneva dei suoi indumenti e gli baciò una spalla. Lo annusò, sfregando il naso dove maglia e gilet ancora erano incastrati.

Will trovò quel gesto più intimo di quanto successo finora. L’idea che lo stesse letteralmente respirando gli fece contrarre ogni singolo muscolo del corpo. Will chiuse i pugni e strinse le labbra inalando aria dal naso, il petto che si alzava e abbassava veloce.

Hannibal spostò il viso di pochi centimetri e gli prese il capezzolo tra le labbra.

“Mmmmh,” gemette Will. Alzò una mano e gliela infilò tra i capelli. “Hannibal…”

L’uomo ci passò la lingua sopra e succhiò.

“Dio…” Will si contorse sotto di lui. Mosse i fianchi accorgendosi con piacere di quanto fosse duro l’uomo. Gli avvolse le gambe attorno alla vita, istintivamente cercando più attrito.

Hannibal gli mordicchiò il capezzolo facendolo sussultare, lo leccò un’ultima volta e si sollevò lento, trascinando sul tavolo la mano col bisturi. All’orecchio di Will il rumore del ferro contro il legno ricordò il gesso sulla lavagna.

Hannibal gli fece riabbassare le gambe, adagiò una mano sulla cerniera dei suoi pantaloni e massaggiò, finché una mano di Will si posò sulla sua incitandolo a fare di più.

“Toccami,” mormorò Will. “Spogliami e toccami.”

Con dita tremanti Will tentò di raggiungere il bottone, ma Hannibal gli allontanò subito la mano.

Fu lui a slacciarlo, poi agganciò un lembo dei pantaloni aperti e strattonò rompendo la cerniera e scoprendo i boxer scuri sotto. Afferrò l’elastico dell’indumento intimo e allo stesso tempo vi avvicinò il bisturi. Sembrò sfidare Will con l’occhiata di sottecchi che gli regalò.

Will ricambiò con uno sguardo languido. Il desiderio ardente gli stava inumidendo gli occhi, si sentiva spossato e in estasi, sul punto di esplodere per la sovra stimolazione. Si leccò le labbra con l’intenzione di dirgli qualcosa, ma non gli riuscì di richiamare a sé abbastanza forza ed espirò fissandosi sul bisturi.

Quando Hannibal infilò la lama nel tessuto, tutto ciò che Will avvertì fu il calore delle nocche dell’uomo, così vicino al suo sesso turgido e già reso umido dalle carezze ricevute.

L’idea che un solo millimetro di disattenzione potesse seriamente fargli del male non fece che aumentare il suo delirio.

Allo stesso tempo la mano ferma da chirurgo di Hannibal non avrebbe sbagliato, non avrebbe avuto incertezze e non avrebbe commesso errori; e questa consapevolezza elettrizzava Will anche di più.

Era sotto alle mani di un uomo che poteva ucciderlo e mandarlo in estasi nello stesso preciso secondo. La sua erezione pulsò dolorosamente, così tanti stimoli e così poche risposte.

La precisione di Hannibal fu tale da consentire a Will di percepire, o forse immaginare, il freddo dell’acciaio sfiorarlo dalla punta alla base mentre il cotone veniva tagliato.

I boxer, divisi in modo da formare un’altra V, rimasero aperti lasciandolo nudo più che se lo fosse stato completamente.

L’essere stato scoperto solo in determinati punti era indecente.

Il fatto che Hannibal fosse completamente vestito, con niente fuori posto e quello sguardo avido ancora vivo negli occhi, trasfigurava Will in uno dei piatti serviti spesso sulla tavola dell’uomo. Ancora più indecente.

Uno di quei piatti esotici complicati, dai diversi gusti stratificati uno sopra l’altro; gusti che presi singolarmente dicevano poco, ma che sommati in un solo boccone esplodevano mandando in fibrillazione ogni senso.

Hannibal girò il bisturi dalla parte del manico, sfregò il materiale duro e freddo su tutta la sua lunghezza.

“Cazzo…” si fece sfuggire Will tra i denti. “Basta, non ce la faccio più, Hannibal…”

“Pensavo non avessimo neanche cominciato…” commentò Hannibal. Ciò che tradiva l’eccitazione dell’uomo era solo la nota roca nella sua voce e l’aria che tendeva a far uscire dal naso. Tutto questo associato agli occhi lustri e ardenti contribuiva a far sentire Will sdraiato non su una scrivania, ma su quella tavola apparecchiata.

“Sembra che tu…” Will socchiuse le palpebre e strofinò la testa sulla superficie lucida. “Voglia mangiarmi.”

Hannibal sorrise, ondeggiando in modo impercettibile col corpo, avanti e indietro, il ferro che impugnava ancora a contatto