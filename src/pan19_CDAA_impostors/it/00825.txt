vinto il premio di "persona che odio di più" del mese. - Hashimoto afferrò un qualcosa, Noya non riuscì ad identificarlo a causa della poca luce del garage. - Avresti dovuto accettare. -
Hashimoto lo colpì sul fianco con qualcosa che sembrava un tubo di metallo. Noya rimase in piedi, anche se con il fiato spezzato e un gemito di dolore. Venne colpito ancora, dall'altra parte. Faceva male. Venne colpito sulla schiena da uno dei ragazzi, e stavolta cadde sulle ginocchia. Hashimoto gli alzò il viso e lo colpì con un pugno. Sentì il labbro spezzarsi e il sangue gocciolare sul pavimento sporco del garage. Hashimoto lo spinse per terra e lo pestò, i calci controllati, per modo di dire, dalla rabbia. Noya tentò di rimettersi in piedi, ma venne buttato giù da uno dei ragazzi. Si rannicchiò in posizione fetale, cercando di coprirsi la testa come meglio poté, per evitare danni gravi. Non voleva urlare, ma ogni volta che veniva colpito un gemito lasciava le sue labbra, gli occhi lucidi: non pensava che venire picchiato potesse fare così male. Noya perse il conto di quante volte venne colpito, e se da calci e pugni o con altri oggetti; perse il senso del tempo; ma soprattutto, perse la forza di rialzarsi.
Hashimoto si inginocchiò, posò le labbra accanto al suo orecchio. - Voglio umiliarti. - gli sussurrò, per poi fare cenno agli altri di metterlo in piedi. Noya non riuscì a stare in piedi, sentiva il ginocchio che non lo sorreggeva. Così venne preso di forza e trasportato in un'auto. Fuori era buio, ma non ancora scuro; dovevano essere al massimo le dieci. Hashimoto prendeva malissimo le curve, se non fosse stato bloccato in mezzo ai due ragazzi, sarebbe stato sballottato da una parte all'altra per tutto il viaggio. Quando lo fecero scendere, rabbrividì: davanti aveva l'edificio della Karasuno. Le domande cominciarono ad affollare la sua mente: perché lì? Cosa voleva fare? Qual era il senso? Non c'era nessuno a quell'ora.
- Ti ricordi, Nishinoya? Come mia madre parlava bene di questa scuola, e di come tu decisi di iscriverti perché te l'avevamo consigliata. -
Erano davanti alla palestra di pallavolo, la sua palestra. Perché? Perché?
Venne gettato a terra, di nuovo.
- Dimmi, Nishinoya, quand'è che uno stupido club di pallavolo ha preso la precedenza sul mio business? Quando hai deciso di scoparti quel tizio, o è stato prima? - ricominciò con i calci, e Noya urlò, ma non si arrese. Voleva affrontarlo fino alla fine.
- Quando sono stati degli amici migliori di te. -
Lo sguardo di Hashimoto assunse un'espressione folle, sembrava totalmente in balìa della sua rabbia. - Io ti ho dato i soldi per sopravvivere. Ho sfamato la tua famiglia. E mi dici che loro sono migliori di me? - I calci divennero ancora più violenti, tanto che Noya sentì un crack da qualche parte sul braccio destro. Una lacrima gli solcò il viso, a causa del dolore.
- Tu sei uno strozzino. Loro mi sono stati vicini come tu non hai mai fatto. - Noya non aveva intenzione di risparmiarsi qualcosa, anche se avrebbe significato prendersi altri calci. Avrebbe difeso la Karasuno fino alla morte, se fosse stato necessario.
Hashimoto lo afferrò dai capelli e lo trascinò alla porta della palestra; gli legarono i polsi alle maniglie, con dello scotch, e rimase incastrato: chiunque della squadra avesse voluto entrare in palestra non solo l'avrebbe visto, ma avrebbe anche dovuto slegarlo. Adesso capiva perché l'avessero portato lì: anche i suoi amici avrebbero sofferto, non solo lui.
- Voglio quei soldi entro una settimana, Nishinoya, e se non li avrò, verrò a casa tua e mi prenderò con la forza quello che più mi piacerà. Hai capito? - lo teneva ancora per i capelli, il viso alzato, gli occhi puntati su di lui.
Noya gli sputò in faccia. - Mi fai schifo. -
- Insolente! - Hashimoto sfilò dalla giacca un coltellino svizzero e glielo conficcò nella spalla. Noya urlò ancora, più forte delle volte precedenti, e i ragazzi fermarono Hashimoto, che stava per estrarre il coltello e infierire ancora sul corpo del ragazzo.
- Dobbiamo andare, Hashimoto. Lascialo perdere. -
Hashimoto mise a tacere i ragazzi con un gesto, diede un ultimo calcio a Noya e se ne andarono, senza dire altro.
Quando furono abbastanza lontani, Noya tentò di sfilare i polsi dallo scotch, con scarso successo. Il coltello era rimasto nella sua spalla, e aveva paura. Aveva una tremenda paura. Paura di farsi trovare dagli altri, paura di non riuscire a saldare quel debito, paura che quei colpi gli avessero provocato dei danni talmente gravi da impedirgli di giocare ancora a pallavolo. Quando realizzò quest'ultima possibilità, cominciò a piangere. Non voleva nemmeno pensarci.
Non seppe per quanto rimase cosciente, ricordò solo che a un certo punto si abituò a quella sofferenza diffusa, e perse i sensi.

{ ... }

Asahi quella mattina si era svegliato con il mal di schiena; probabilmente aveva dormito in una delle sue posizioni strane, e adesso ne