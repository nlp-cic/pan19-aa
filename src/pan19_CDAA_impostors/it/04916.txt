autore: mughetto nella neve
fandom: Love Live!! School Idol Project
personaggi: Kotori Minami, Umi Sonoda
coppia: Kotori/Umi
rating: arancione
genere: erotico, sentimentale
numero parole: 500
avvertimenti generali: fem!slash, PWP
nota: a parer mio, Umi può essere solo passiva. Vero è che Kotori è una cavolo di zolletta di zucchero mescolata a miele e a caramelle gommose; ma, almeno a mio giudizio, è l’unica ad avere iniziativa a letto. Vedo Umi come una sorta di pillow queen che sobbalza ad ogni movimento dell’altra e, quando si tratta di sesso, semplicemente se ne sta sdraiata completamente in balia di Kotori.

 

 


Burning Soul


 

Sta bruciando. Una fiamma ha preso a consumarla dall’interno, distruggendo il suo corpo lentamente. Umi si contorce nel letto e serra gli occhi, annaspando. Inarca la schiena ed emette un gemito stridulo. Il suo viso è bagnato dal sudore: le manca il respiro, come se avesse corso per chilometri e chilometri.

Morde il labbro inferiore e balbetta un lamento: prega la fiamma di fermarsi, di non consumarla come fa con un ciocco di legno. Ciò che fuoriesce dalla sua bocca sono una serie di vocalizzi striduli e illogici.

Serra immediatamente le labbra e copre il viso con entrambe le mani, improvvisamente imbarazzata. Il suo viso va sempre più arrossandosi: sfrega le cosce l’una contro l’altra ed, ancora, si contorce. La fiamma che la sta incenerendo ha bruciato il suo cervello facendole perdere il potere che ha sul suo corpo, ha perso completamente il controllo di sé.

Ansima affannata e, premendo le mani sul proprio viso, si rigira nel letto. Il contatto dei seni contro il lenzuolo le genera un brivido, si accartoccia su se stessa e cerca di calmarsi. Tiene gli occhi chiusi ed ascolta il proprio cuore battere velocemente.

La fiamma che la divora, per qualche istante, pare calmarsi.

Qualcosa accarezza piano l’esterno delle sue cosce. Impiega qualche secondo a realizzare che si tratta di una mano che, calda e morbida,  sfiora la sua pelle. Sono movimenti lenti e studiati quelli che compie, volti a tranquillizzarla.

Si rilassa.

Dopo qualche minuto, comincia a sentire freddo alle gambe. La sua nudità le crea imbarazzo e si domanda dove siano cadute le coperte che sua madre aveva sistemato sul letto pochi giorni prima.

« Umi » chiama una voce, alle sue spalle « Guardami, ti prego ».

Si gira lentamente, rimuovendo le mani dal suo volto. Il suo corpo protesta, come se improvvisamente si fosse assopito. Ha ancora freddo: tiene chiuse le gambe e si copre, con imbarazzo, i capezzoli induriti.

Kotori le sorride dolcemente, chinando il viso leggermente sulla destra. La osserva con quei suoi grandi occhi color nocciola e, teneramente, passa una mano sul suo viso. Con affetto, accarezza le sue guance rosse e risale appena sotto l’occhio destro scacciando una piccola lacrima.

Si china, poi, su di lei e bacia la sua fronte. Per un’istante, i seni di lei toccano la sua spalla, facendola sobbalzare. Il corpo di Kotori è caldo. Anche lei, pare avere una fiamma che - dall’interno - brucia; eppure non ne è spaventata: le sorride e, di nuovo, bacia la sua fronte.

Chiude gli occhi e lascia che l’altra ragazza l’avvolga lentamente fra le sue braccia. Il suo viso si appoggia sul seno ed il braccio destro la circonda da dietro. L’altra mano tocca i suoi seni per qualche secondo per poi posarsi sul suo fianco.

« Va tutto bene, Umi » le parla ancora, con quella sua voce zuccherosa. Le bacia i capelli ed accarezza ancora il corpo « Sono sempre io ».

Lei sorride e chiude gli occhi, completamente abbandonata all’altra donna.