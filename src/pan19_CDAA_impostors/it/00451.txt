a gambe incrociate e osserva le foto. Uno dei tizi, con i capelli tutti arruffati e un completo marrone, abbraccia Donna Noble, un altro con la giacca di pelle mano nella mano con Rose e la rigenerazione che ha incontrato che abbraccia sua zia Alexandra, che sorride con una tazza di caffè in mano. Deve ammettere che in fondo le manca da morire sua zia, le sue storie la rendevano felice e la sua cioccolata calda era fenomenale, non c’era niente da dire.
Un crampo allo stomaco la richiama all’ordine, rimette tutto a posto e spegne la luce.

--

È davvero tentata di sbattere la testa al muro, quando scopre che la stanza dopo è una dannata cucina in stile anni ‘60 con un adorabile frullatore rosa confetto, ma decide di cercare un pentolino, possibilmente anche del cioccolato e una tazza, passando la mezz’ora successiva a bagnare biscotti in un bicchiere di panna fresca che ha trovato nel frigo.
Si fruga distrattamente in tasca, mentre sposta le briciole e appoggia il foglio sul tavolo.
Le coordinate successive non riesce a capirle, non è a Londra, questo è certo, non le pare che sia nemmeno sulla Terra, perché suo padre era pur sempre un marinaio e un soldato, e qualche cosa sulla latitudine gliel’aveva insegnata, per quanto le potesse sembrare inutile.
Spera, mentre esce dalla stanza, che il TARDIS percepisca il messaggio e la faccia arrivare alla sala controllo, senza incappare in altri luoghi che la incurioserebbero troppo, facendole perdere tempo prezioso.
Fa fatica, ma alla fine riesce nell’impresa, e imposta le coordinate.
Pianeta Port Royal, Quadrante della Fascia Caraibica, casa del governatore, e ciò le complica solo le idee che si è fatta sul Corsaro, che sono praticamente nulle.
Quando atterra non fa in tempo a uscire che vede una delle rigenerazioni del Dottore, con la testa appoggiata al muro, e può giurare che sia un po’ brillo.
Di soppiatto, prende una divisa da cameriere su un carrello lasciato in un corridoio secondario, stando attenta alle guardie che sembrano cercare qualcuno.
Il Dottore è ancora nella stessa posizione, anche se sembra riprendersi. Lo prende per un braccio, e lo fa alzare, appoggiandoselo contro la spalla e trascinandolo dentro al TARDIS, perché ha il presentimento, no, la certezza, che stiano cercando lui. Lo poggia sulla poltrona, mentre lui cerca di farfugliare qualcosa, addormentandosi aggrappato a uno dei braccioli.
Chiude la porta a chiave mentre va a cercare il TARDIS del Dottore, che per fortuna non è troppo lontano dal suo. Mezz’ora dopo, quando le acque si sono calmate, riporta il Dottore nel TARDIS e cerca di andarsene il più in fretta possibile, impostando le nuove coordinate.
Non vuole certo fare una conversazione che parte con un “Dove hai preso il mio TARDIS?” e si conclude con lei che è costretta a svelare cose che non deve, per il momento.

- Venezia, 22 Settembre 2222 -
Non è mai stata a Venezia nel suo tempo, di cui ha visto praticamente solo Londra e Manchester, quando era ancora piccola. Certo non pensava di andare in Italia, lì la situazione è anche peggiore. E un secolo dopo, Venezia non è certo un posto visitabile, anzi.
La città è ricoperta dall’acqua, la pioggia è costante e il freddo è di quello che fa battere i denti.
Non sa di preciso dove si trova, ma il Corsaro non dev’essere lontano, ne è sicura.
Cammina sulle travi malferme, nascondendosi alla vista di possibili passanti. Il cielo è scuro, in confronto Londra era un paradiso terrestre. È come se la tecnologia non abbia avuto il tempo di rovinare la vita a quella gente, come se sia stata la natura a farlo, cercando di riprendersi a tutti i costi le terre invase dall’uomo. È qualcosa di surreale.
Gira l’angolo, e nota una figura muoversi leggera tra le nebbiolina leggera, seguita da altre due figure, una piuttosto familiare. Entrano dentro a qualcosa, una cabina. La TARDIS. E quello è il Dottore, e i lunghi capelli biondi della ragazza accanto a lui le fanno ipotizzare che quella sia Rose, e l’altra donna sia il Corsaro.
Comincia a correre verso di loro, ma è troppo tardi e la TARDIS scompare proprio nel momento in cui un entra per sbaglio in una pozzanghera.

- Sala comandi del TARDIS, poco tempo dopo -
Richiude la porta sbattendola e si toglie le converse ormai completamente umide.
- Maledetta macchina, maledetta! Non ti capisco, non vuoi salvare anche tu il tuo Dottore? Vuoi  lasciarlo in balia del pericolo? Ti prego, ho bisogno del tuo aiuto! -
Si mette le mani nei capelli e di colpo le si apre davanti uno dei pannelli sotto alla console, mostrando un groviglio di fili, e un piccolo cacciavite esce dalla console.
Alza le maniche della maglia fino ai gomiti e comincia a lavorare, cercando di ricavare più informazioni che può sul funzionamento del TARDIS da ciò che c’è scritto nella lettera.

Resta quasi un’ora con la schiena china sui comandi, con cacciavite tra i denti e i capelli rossi legati in una coda. Ricontrolla infine tutti i pannelli, e cerca di raggiungere più che può il