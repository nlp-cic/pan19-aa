sguardo sorridente e caldo per ammettere che, ok, un pochino potevano anche restare – erano andati apposta per lui, del resto, e sua madre gli aveva insegnato le buone maniere con i propri ospiti – e che, probabilmente, era proprio per sottrarsi da quello strano peso all’altezza del petto che si era formato da quando li aveva visti, che aveva cercato così tanto di non incontrarli, quel giorno. Perché forse, doveva ammetterlo, almeno un po’, gli sarebbero mancati.Che lei gli sarebbe mancata.Di sottecchi, l’aveva seguita per tutta la sera, quasi inconsciamente, per imprimersi e portare con sé il ricordo della sua voce, l’eco della sua risata, il suo profumo: l’aveva vista ridere con Hihara, arrossire per una stupida battuta di Yunoki, chiacchierare con Tsuchiura; l’aveva osservata coprire amorevolmente Shimizu con una trapunta che le aveva fornito lui stesso, quando il ragazzo era crollato per terra, facendo prendere un colpo a tutti, e sogghignare quando Fuyumi si era offerta di restare accanto a lui finché non si fosse svegliato; si era chiesto che diavolo le stesse dicendo Hanazawa-sensei per farle illuminare lo sguardo in quel modo e che cosa stesse pensando, mentre, in un momento di calma, si era messa a curiosare fra i suoi CD.“Se vuoi te ne regalo qualcuno.” Si era ritrovato suo malgrado ad esclamare, facendola sobbalzare. Avrebbe voluto aggiungere che glieli avrebbe ceduti volentieri tutti e che magari, in quel modo, non si sarebbe dimenticata di lui; tuttavia, prima ancora di trovare il coraggio di farlo – o piuttosto, di aver anche solo pensato di poter dire una cosa simile – Hihara aveva attirato l’attenzione della ragazza.Lui l’aveva seguita con lo sguardo, il cuore ancora in tumulto a causa della strana sensazione appena provata.“Non è da te lasciarti sfuggire le buone occasioni, Tsukimori-kun.” aveva allora commentato una voce dietro di lui.Si era voltato e aveva fissato il viso del suo senpai dai capelli lunghi e il sorriso gentile, impassibile. “Non capisco a cosa ti riferisca, Yunoki-senpai.”“A niente in particolare, veramente. Pensavo solo che le occasioni sia meglio coglierle al volo, come hai fatto tu decidendo di andare in Europa nonostante tu sia ancora uno studente. Ma con la musica è molto più semplice, non trovi?”“Questo discorso vale anche per te, senpai?” si era ritrovato a domandargli d’istinto, forse per uno strano e infantile tentativo di difesa.Yunoki aveva sorriso e, per un attimo, Tsukimori si era chiesto se fosse reale, quel velo di malinconia che aveva offuscato il suo sguardo, o piuttosto frutto della propria immaginazione. “Oh, per me non è così semplice, dato che mi sono preclusi entrambi.”Si era limitato ad annuire, non sapendo bene cosa rispondergli; a quanto pareva comunque, il suo interlocutore doveva aver considerato chiuso il discorso, perché gli aveva dato le spalle e si era diretto verso Fuyumi per accertarsi che Shimizu stesse bene.

I ragazzi se ne erano andati verso le nove.In realtà non li aveva cacciati, anche se ci era andato molto vicino, dato che Hihara aveva trovato un CD di sua madre su cui erano incisi dei valzer e, entusiasta per la scoperta, aveva cercato di insegnare a ballare a Hino e a Fuyumi; naturalmente, tutti avevano fatto a gara per diventare i cavalieri delle due donzelle e c’era stato tanto di quel casino che gli era venuto un mal di testa incredibile.Forse Hino se ne era accorta, perché aveva gettato uno sguardo all’orologio sul caminetto e aveva suggerito che forse sarebbe stato meglio andar via, visto che la mattina successiva lui si sarebbe dovuto alzare presto e che, sicuramente, aveva le ultime cose da preparare prima della partenza.Li aveva accompagnati alla porta e, uno alla volta, i ragazzi e il professore gli erano sfilati davanti, augurandogli tutto il bene possibile e tutti i successi migliori; persino Tsuchiura, anche se aveva sospettato che la sua gentilezza fosse un modo sottile per dirgli restare in Europa il più a lungo possibile – magari per tutta la vita.Era stato solo quando tutti si trovavano ormai in strada e si stavano già dividendo in gruppetti per ritornare alle rispettive case, mentre la vedeva allontanarsi sempre di più da lui, magari per sempre, che finalmente aveva preso una decisione.“Hino?” si era ritrovato a chiamarla, senza rendersene neanche conto.Tutti si erano fermati e avevano guardato verso di lui, perplessi; la ragazza gli si era avvicinata, sorridendo.“Sì?”Per una frazione di secondo, si era chiesto che diavolo stesse facendo: stava per partire. Entro poche ore lui avrebbe lasciato il suolo giapponese e chissà quando vi avrebbe fatto ritorno. Era giusto, dunque, che stesse facendo una cosa del genere proprio allora?“Pensavo… ti interessano ancora quei CD?”Non era mai stato tipo da provare rimpianti o rimorsi, lui; aveva sempre affrontato i problemi e le situazioni di petto e, anzi, proprio quella non avrebbe dovuto fare eccezione.“Oh, certo Tsukimori-kun!” gli aveva sorriso lei.“Allora, Hino, te ne vieni?” l’aveva incalzata impaziente Tsuchiura.Hino l’aveva guardato confusa e si era voltata verso l