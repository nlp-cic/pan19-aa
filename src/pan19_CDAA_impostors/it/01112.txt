stessa voce che mi spinge a cedere. Perché non potevo farmi mancare un rincaro di sarcasmo autopunitivo. Non era che stessi tutto il tempo a commiserarmi sia chiaro, ho sempre considerato le mie uscite come delle constatazioni veritiere, perché negare di essere scoordinato o goffo, perché negare l’evidenza. Oggi sono ben oltre, non posso impedirmi di pensare razionalmente e purtroppo in continuazione di non valere davvero un soldo bucato. Se mi fermo davvero a pensarci forse dovrei ringraziarlo per aver perso del tempo con me. Io non ho davvero niente da offrire. Non sono attraente, niente muscoli, pessima ironia, sessualmente un novellino e non per ultima sono irritante a livelli disarmanti. Passo parte della giornata a compatirmi e il restante del tempo a pensare che ha fatto davvero bene a scaricarmi, perché volere me potendo scegliere chiunque altro?Mi capita di chiedermi che fine abbia fatto il mio orgoglio, ne avevo una volta, me lo ricordo, si beh sono sempre stato impacciato, scoordinato e come dicevi tu, idiota, ma avevo un orgoglio. L'ho dimostrato tenendoti testa, non indietreggiando mai davanti ad una minaccia, l'amor proprio non mi mancava e la presunzione mi ha sempre dato man forte. Ero comunque fiero di me stesso, ero... dannazione, forse il cazzo di tempo mi riporterà una parte di ciò che ero. Mi renderà quello che tu hai calpestato. Vorrei che fosse vero, almeno questo, voglio che il tempo curi questa ferita che continua a pulsare ed irradiare dolore, domani voglio che faccia meno male, il giorno dopo meno ancora, fino a sparire. Prego perché un giorno faccia meno male o finirò con il perdere la ragione. Non posso immaginare di passare degli anni in questo stato.

 

Come dicon tutti il tempo è l'unica cura possibile solo l'orgoglio ci mette un po' un po' di più per ritirarsi su

 

Se ripenso al tuo sguardo quando con parole stentate dicevi di tenere a me, due volte addirittura hai pronunciato le parole “io ti amo”. Sei sempre stato riservato e taciturno e sentirtele pronunciare mi ha spedito in paradiso. Io ti ho sempre creduto, sei stato molto abile a mentirmi, fino a quel giorno in cui le parole che sono uscite dalle tue labbra mi hanno scaraventato in un terrificante girone dell’inferno che nemmeno sapevo esistesse. Abbandonati, delusi, inutili e rinnegati ora io appartengo a questa categoria e tu sei quello che mi ci ha relegato.Il tuo addio mi risuona nella mente costantemente.Quando il peggio è cominciato non immaginavo che ci avrebbe portato a questo. Lo ricordo però anche troppo bene. L’ennesimo nemico a varcato le porte della città e nessuno si è sorpreso che lo spietato cacciatore cercasse te. Uno degli ultimi Hale ancora in vita. Ad accompagnarlo un intero squadrone, ci hanno colpito duramente, sono riusciti a ferire mio padre e infine anche Melissa in casa sua, la sua unica colpa era essere la madre di un vero Alpha. A me è andata peggio, quasi una settimana di coma per colpa del violento trauma cranico nella battaglia finale. Al mio risveglio tu eri lì al mio fianco. Niente altro aveva importanza. Credevo temessi il mio giudizio quando mi hai confessato che il cacciatore era infine morto per tua mano nella lotta, che ci aveva visto vincitori, o così speravamo.A dispetto della sua dipartita la minaccia non è stata sepolta. Le sue ultime parole non ci hanno liberato dal pericolo. Tu in quanto Hale rimanevi comunque il bersaglio principale.L'ennesima intimidazione che sapeva di promessa.

 

-Non uno ma cento, se i cento non coglieranno la vittoria, mille saranno chiamati.

Il sangue inumano sarà versato e fino all'ultima goccia condannato.-

 

L'arcaico motto della sua famiglia, un proclama distorto e rabbioso mentre il sangue gli pulsava dalla gola martoriata, quello squilibrato cacciatore e la sua squadra hanno decimato il nostro branco.La loro morte non ha restituito la vita ne a Peter ne a Malia. Hale colpevoli di essere tali. Responsabili di appartenere ad una delle più antiche famiglie di licantropi. Non ha avuto nessuna importanza quanto voi siate stati pacifici ed inseriti in passato. Per loro eravate solo da sterminare, la loro ignoranza per la vostra estinzione. Cacciatori ciechi votati allo sterminio delle razze soprannaturali, il loro dannato codice ad imporgli di spazzare via le famiglie il cui nome esiste da generazioni, perché secondo loro i più pericolosi.Per i dieci giorni del mio ricovero la tua espressione non è mai cambiata, potevo vedere il tormento perennemente dipinto sul tuo volto, e lo confesso, la perdita di una parte della tua famiglia era l'ovvio motivo del tuo dolore ma una piccola parte di me, quella egoista ed egocentrica credeva fosse perché eri preoccupato per me. Che enorme illuso ero. Dieci giorni ed ogni apparenza è stata spazzata via.Nella nostra casa mi hai spezzato il cuore. Nel nostro rifugio hai incrinato la mia esistenza.Quella mattina svegliarmi nel nostro letto e non trovarti al mio fianco per un istante ha fatto accelerare il mio battito, mi sono guardato intorno e tu eri già vicino alla porta. Ai tuoi piedi due borsoni già pronti, a braccia conserte aspettavi il mio risveglio. Forse dovrei apprezzare il fatto che tu sia rimasto almeno per dirmelo in faccia, esserti riconoscente di non aver preso