il pannolino sporco e gli pulisci il sederino. Oh, non fare quella faccia» commenta, indulgente. «Ti ci abituerai.»

«È proprio questo che temo» commenta Loki. «Devo approfondire la magia delle levatrici e della casa. È imperativo.»

«Sarebbe barare.»

«Cara madre, io sono il re dei bari.» Ci pensa su. «Oltre che di Jötunheim.»

«Ah.»

Loki si copre la mano di seidr e chiude il pannolino sporco, tenendolo a distanza di sicurezza. Lo fa cadere nel cestino della spazzatura con un'espressione di profondo disgusto.

«Per quanti anni, quest'umiliazione? E da solo. Thor preferirà tornare umano piuttosto che collaborare.»

«Oh, non ne sarei così sicura.»

La guarda, tra il curioso e l'incerto. «Odino...?»

Frigga storce la bocca. «Non era tipo. Ma un paio di volte l'ho ricattato» rivela, e il ricordo della sua giovinezza intraprendente le strappa un sogghigno. «Un vero spettacolo.»

Loki lo rispecchia con una certa naturalezza. «Immagino sia un segreto.»

«Oh, sì.»

Condividono una risata maliziosa, chini su Raði. E oh, Frigga non avrebbe mai immaginato quella complicità così intima ed equa col suo piccolo ombroso, ed è uno dei doni più belli che le abbiano fatto le Norne.

Tocca i piedi di Torleik e il bambino emette una risatina deliziosa. Curioso, Loki abbassa la mano e gli solletica la pancia, tamburellandovi sopra le dita. Torleik strilla, pieno della gioia semplice dei bambini; il mezzo sorriso di Loki diventa luminoso.

In disparte, Frigga osserva, cuore gonfio e occhi lucidi. Andrà tutto bene, pensa. I suoi ragazzi sono tornati a casa.

 

Nel complesso, è una delle esperienze più disgustose della vita di Loki (parole sue). Ma quand'è conclusa gli brillano gli occhi.

Finché Raði non comincia a strillare.

«Che succede?» indaga Thor, ficcando la testa dentro la porta.

Loki apre le braccia e gli rivolge un sorriso di miele. «Mio carissimo. Capiti al momento giusto.»

Thor è noto per aver affrontato Chitauri e pentapalmi a mani nude; l'amore per la sfida gli scorre nel sangue. Dopo un attimo di perplessità, compreso ciò che gli si chiede, si tira su le maniche, considera gli strumenti a disposizione e si butta allo sbaraglio. Frigga inarca le sopracciglia. Loki sogghigna, certo che fuggirà a gambe levate.

E invece no. Il tempo di arrivare al fasciatoio e stupido padre e figlio sono entusiasti. Nelle mani di Thor, come sempre, sembra tutto più facile. Per colmo di misura, cambia Raði con un buonumore e uno sprezzo dello schifo davvero irritanti, perdendo un sacco di tempo a giocare. Butta pannolini dappertutto, gli cade il borotalco per terra. E il neonato, lasciato troppo a lungo scoperto, gli quasi fa pipì addosso – centrando la tunica nuova di Loki.

«Thor. Grazie tante.»

Frigga ride, incrociando le braccia. «Avete ancora molto da imparare.»

 

Quando Thor esce portandosi via i figli, impaziente di mostrarli a tutti quelli che lo incroceranno, Frigga coglie lo sguardo esasperato di Loki e si lascia andare all'ennesima risata.

«Tesoro, hai voluto far figli con Thor...»

Loki le lancia un'occhiata a palpebre strette. «Ricordo di aver ricevuto incoraggiamenti e rassicurazioni da ogni dove, madre cara.»

Il sorriso di Frigga non riesce a passare per incredulo. «Perché guardi me, figlio mio?»

 

Quando dicono "proteggi il tuo rapporto di coppia dai figli" XD

 

Il giorno in cui Loki ha di nuovo pieno uso del suo corpo non può arrivare abbastanza in fretta, notti insonni o meno. Alla prima occasione propizia, un metà pomeriggio di sessioni legislative, afferra Thor che percorre ignaro un corridoio secondario (meno i volumi che si portava dietro) e lo trascina dentro una camera vuota del Válaskjálf, il tutto con l'efficienza e la rapidità di un dragone azzurro in caccia.

Una volta immobilizzata la preda le si arrampica addosso. Sono tutti baci, ringhi e palpeggiamenti entusiasti da entrambe le parti finché Thor non si irrigidisce.

«Loki, Loki–»

«Cosa?» sibila lui, cercando di tirargli la tunica fuori dai pantaloni mentre Thor cerca di tenergli ferme le mani.

«Sei sicuro che sia una buona idea? E' troppo presto...»

«Non è troppo presto.» Loki gli stringe le cosce intorno alla vita, sfregandosi contro di lui. «Era troppo tardi già il giorno dopo che sono nati!»

«Ma... ma– almeno troviamo un letto?»

«Da quando sei diventato così castigatamente borghese?» fa Loki, pieno di scherno, senza fermarsi.

«Non è questione di pudore, ma di salute – la tua.»

Loki digrigna i denti. «Piantala di soffocarmi. Ho avuto un bambino, Thor, non sono diventato un invalido!»

Thor lo guarda. «Ne hai avuti due.»

«Stessa cosa.»

«E io non soffro ancora di amnesia» fa, col sorriso guardingo di un marito a rischio. «Ricordo bene cosa dicevi, partorendoli.»

Riceve un sorriso tutto denti. «Buon per te. E se non vuoi che si avveri, scopami subito.»

 

Loki ha raggiunto lo stato di calma tra rilassatezza e