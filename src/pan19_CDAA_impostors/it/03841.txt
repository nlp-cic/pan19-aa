scosse la testa: “A parte quel flirt che ti dicevo prima, no, nessuno… Non perché nessuno si sia offerto, ma perché capitava sempre che o io piacevo a qualcuno ma questo qualcuno non piaceva a me, oppure mi piaceva qualcuno a cui però non piacevo io… finché… il 5 settembre del 2014 non ho incontrato te.” “Il giorno migliore della mia vita”, affermò Richard; le fece sollevare il viso e la baciò teneramente, “Ti amo, mia dolce ragazza italiana”, le mormorò contro le labbra, prima di baciarla ancora. Lei si sentì al settimo cielo, tutta la tristezza volatilizzata: non c’era niente al mondo che la faceva stare meglio che essere tra le braccia di Richard Armitage. Quando si staccarono, Nives aveva gli occhi colmi di lacrime di felicità. “Ora so che ogni giorno, ogni ora di solitudine è valsa la pena…”, bisbigliò. Anche Richard si sentì inumidire gli occhi e la strinse forte contro il cuore.

Un po’ più tardi, si vestirono e scesero in cucina per preparare la famosa cioccolata che, per tradizione, a casa di Nives non mancava mai, il mattino di Capodanno. “Visto che oggi non andrò a sciare”, disse Richard, mentre lei trafficava con la miscela pronta che aveva portato appositamente da casa, “che ne dici se verso sera ci facciamo un giro dabbasso nella spa, insieme? Non mi attirava l’idea di andarci da solo, così la devo ancora provare…” Nives si sentì rimescolare il sangue nelle vene: nei due pomeriggi precedenti, aveva spesso fantasticato di fare l’amore lì con Richard. Non aveva mai sperimentato niente del genere e l’idea la eccitava terribilmente, tuttavia decise di far finta di niente. “Molto volentieri”, si limitò quindi a dire con un sorriso. Mentre versava il latte necessario alla preparazione di due cioccolate calde, Richard riordinò il salotto, che avevano piantato là la sera prima, poi preparò la tavola in sala da pranzo, ed infine l’aiutò a portare di là le tazze e il pandoro, ora tagliato in pezzetti. Si sedettero e fecero la miglior colazione che avessero mai fatto in vita loro, non soltanto per la deliziosa cioccolata e l’ottimo dolce, ma soprattutto per la reciproca compagnia. Quando ebbero finito, misero i piatti con quelli del giorno prima e avviarono la lavastoviglie, e poi Nives scacciò Richard dalla cucina per cominciare a preparare il pranzo di Capodanno. “Posso darti una mano”, si offrì l’attore. “Grazie, magari dopo”, rispose lei, “Intanto tu telefona ai tuoi. Se ho bisogno d’aiuto, ti chiamo.” Lui non sembrava molto convinto, ma annuì e si recò in salotto. Rimasta sola, Nives si diede da fare. Tirò fuori dal frigo le polpette di pesce profumate al timo e prezzemolo e le due orate, che la sera prima aveva trasferito dal freezer al frigo in maniera che si scongelassero lentamente, conservando tutto il loro sapore. Mentre Nives stava preparando i cartocci col pesce, che intendeva cuocere al forno, Richard tornò in cucina, il cellulare in mano. “Nives, i miei vogliono farti gli auguri”, le annunciò sorridendo, “Mamma, papà, siete in vivavoce”, aggiunse poi. “Auguri Nives cara!”, la donna udì la voce di Margaret, leggermente distorta dall’apparecchio “Felice anno nuovo!”, si aggiunse John. “Grazie, anche a voi!”, esclamò Nives, contenta di sentirli, “Come state?” “Bene, grazie”, rispose Margaret, “Oggi saremo ospiti a pranzo da Chris e Susan”, aggiunse, “Susan ha detto che prepara il carrè di maiale.” Nives impiegò un istante a ricordare chi fossero, ovvero il fratello e la cognata di Richard. “Anch’io sto preparando un arrosto”, annunciò, “ma di pesce.” “Richard mi ha detto che ti piace molto cucinare”, disse John, “E questo è un bene, visto che a lui piace molto mangiare”, concluse, ridendo e facendo ridere tutti. “Passate un buon capodanno”, augurò loro Margaret, “E Nives, ricordati del nostro invito per Pasqua: facci sapere se puoi venire, mi raccomando!” “Certamente”, le assicurò lei, con entusiasmo: le sarebbe piaciuto davvero molto vedere i luoghi dove Richard era nato e cresciuto. “Buon capodanno anche voi” concluse Richard, prima di salutare e chiudere la comunicazione. “Spero che i suoi non siano troppo seccati del fatto che tu sia qui con me invece che a casa con loro…”, fece Nives, sempre timorosa di dispiacere ai genitori del suo uomo. Richard le lanciò un’occhiata genuinamente sorpresa. “Stai scherzando, spero! Sono più che felici che io abbia finalmente trovato la donna della mia vita, specialmente mia madre”, vedendola ancora un po’ dubbiosa, posò il telefonino sul bancone e l’afferrò per la vita, stringendola a sé, “Nives, dico sul serio: sono davvero contenti per me e quindi mi incoraggiano a stare con te il più possibile, soprattutto in considerazione del fatto che viviamo così lontani e non possiamo vederci molto spesso.” Nives non aveva motivo di dubitare della sincerità dei suoceri, così annuì, mostrandosi rassicurata. “Bene”, fece Richard, soddisfatto, “Posso fare