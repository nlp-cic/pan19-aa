Cafaggioli, di come si fosse accordato per la prossima raccolta delle olive e delle chiacchiere da osteria.

Dapprima lei cercò di ignorarlo, ma il continuo rumorio delle bucce la distraeva e cominciava a sentire un certo languorino, sicché lo riprese: “ Che galantuomo che sei, non me ne offri neanche una?”.
Lui sbuffò e fece per metterle in disparte come un bambino troppo ingordo per dividere con gli altri i suoi dolcetti, per poi sbucciargliene una e poggiarla sul palmo della mano aperta.
“Una castagna in cambio di un tuo pensiero”.

Lei accantonò gli schizzi e il carboncino e si accostò a lui, lasciandosi avvolgere nel suo largo cappotto marrone imbottito di vigogna; ci stavano in due ed effettivamente, per quanto malconcio teneva caldo quasi meglio delle pesanti pellicce del suoi precedenti padroni .
Marco la attirò a sé e appoggiato il mento sulla sua testa prese ad accarezzarle i fianchi lentamente, aspettando che lei proferisse parola; a lei piaceva il tocco delle sue mani piene di calli, erano una novità quanto il suo continuo adattarsi alle sue esigenze: il contatto fisico era il modo con cui Maddalena aveva imparato a comunicare ed apprezzava come lui, a differenza degli altri, non ne approfittasse per soddisfare i propri desideri, ma prendesse tempo per godere della loro vicinanza.

Mangiava lentamente, gustandosi il boccone come le sue carezze, persa nelle sue riflessioni.
Infine parò:
“In realtà non è niente: al solito la giovane madonna di casa Medici mi ha apostrofato con vari nomi, per poi passare alle solite minacce, solo che stavolta aveva un piccolo dono con sé. Sai mi ha anche detto che sono degna della meretrice di cui porto il  nome; quello forse un po' mi ha ferita, perché in fondo non mi dispiace il nome che mi hanno dato”.
“E' un nome molto bello” fece lui.
Lei accennò un sorriso e lo imboccò con una castagna che aveva sbucciato per sé per premiarlo della sua gentilezza.

Riprese “Maddalena fu una Santa che partendo da zero riuscì a lasciare un forte segno del suo passaggio, sporcandosi le mani e facendo le sue scelte: non hai idea di quanto mi lascino perplessa tutte quelle storie di donne che erano sante da quando erano in fasce,e che erano votate a Dio dai primi vagiti.
Invece agli uomini viene sempre concesso di commettere errori, di compiere pure gli atti peggiori, e poi grazie ad un intervento divino capiscono di aver sbagliato, si rimettono sulla retta via e vengono fatti santi.
Non è giusto che ci venga tolto il nostro libero arbitrio, la possibilità tutta umana di errare e rimediare alle passate azioni, costruendo con le nostre sole forze una via per la redenzione”.

“Solo chi si è sporcato le mani può comprendere appieno il significato di una buona azione, e il prezzo che comporta” concluse lui, baciandole la testa.
La sua mente tornò alla sua gioventù, quando per scappare dalla sua terra natia dove era ricercato divenne un  mercenario, e come a furia di infilzare la gente si inimicò la sorte ancora di più; cadde in disgrazia e lo attendeva una misera fine, ma Cosimo de Medici lo aveva riscattato e ne aveva fatto il suo servitore più fidato.

Fu la voce di Maddalena a farlo ritornare al presente:
“Prima di venire a Firenze mi sono informata sui grandi della vostra città, e ho trovato molto divertenti le novelle di quel Boccaccio, specie le storie di quelli che partendo da basso hanno vinto la propria gara con la sorte: homo faber fortunae sui, come dice padron Cosimo; è un concetto molto interessante e non vedo perché non si possa applicare pure a noi donne!
Mi piace questa visione del mondo, dà molta centralità all'essere umano e sembra quasi riplasmare le leggi del cosmo per adattarle alla sua natura, sottraendo la facoltà di giudizio e condanna a chi neanche riconosce che siamo dotate di un'anima”

“Sai, ho avuto molti nomi nella mia vita e quello vero neanche me lo ricordo più: la mia gente mi vendette che ero solo una bambina, prima ad un clan nemico in cambio di un riscatto, poi ad una casa di piacere di Bisanzio dove mi insegnarono tutto quello che dovevo sapere sull'arte amatoria, poi al segretario del Bailo e infine ad un nobile di Venezia; a ogni passaggio mi veniva dato un nome nuovo, a Venezia pure più di uno se questo poteva creare vantaggio ai miei padroni.
Mi piace il mio nome mi piace perché riassume le peripezie del mio passato ma racchiude pure la speranza di un futuro migliore, se sarò capace di lottare per esso”

Marco sentì un nodo in gola e la strinse a sé ancora di più, e con voce incerta le chiese per cambiare discorso: “Sei stata a Bisanzio dunque?”
“Si, quando divenne chiaro il mio valore i miei padroni mi dettero un'infarinatura di cultura moderna e antica visto che agli uomini altolocati piace sapere che i loro uccellini sappiano cantare i versi dei grandi che ci hanno preceduti.”
“Quindi tu conosci il greco?”
“Quel poco che ricordo”
“Scusa la domanda, ma cosa ci incastro io con Platone?”
“Cosa?”

Marco le raccontò ciò che gli aveva detto Messer Cosimo a Venezia, lei ci pensò su e dopo un lungo silenzio, ammise che non faceva parte della sua educazione da concubina.
“ L