racimolare una piccola sommetta a fine mese in modo da pagarsi le spese più disparate. Lavorava al Puledro Impennato presso Omorzo Cactaceo ,come barman : una scusa come un'altra per rimorchiare. L'invidia crebbe di nuovo, ma si spense subito immaginando di barcamenarsi tra bevande e gente maleducata che lo faceva giravoltare a suo piacimento solo per guardargli il sedere. Eh no, non era proprio per lui fare il barista, tuttavia, un salto poteva davvero farlo : in auto era un quarto d'ora e a piedi ci avrebbe impiegato il doppio dei minuti, sebbene una bella sgranchita gli avrebbe permesso di disperdere le calorie della torta di mele. Ovviamente, optò per l'auto. E che auto! Una cinquecento rossa scolorita, poiché di seconda mano; Fiat, perché - si sa - italiano all'estero fa figo, fa stile e l'impianto a gas gli faceva sollevare la mente già scottante al pensiero di tutte le bollette compreso l'affitto escluso dalle provvigioni mensili. Serrò ben bene il suo appartamento e si immise alla guida dell'auto : fiero, come se stesse guidando una BMW di classe A. 

Quando giunse al parcheggio retrostante non potette fare a meno di notare una Kawasaki ninja 300 nera opaca : bellissima ; gli si sciolsero gli occhi solamente al guardarla. Si premurò di non tamponarla con il muso della sua auto e , abbandonato il proprio veicolo, si concesse un'occhiata d'ispezione alla moto elegante : c'era ancora la chiave inserita, ma ciò che attirò Bilbo fu il curioso portachiavi in legno, a forma di scudo, che francamente stonava con cotanta austerità. 'Che carino' pensò ed entrò nel bar. Per essere appena le 20, il locale era gremito di gente: gli scalini che lo conducevano verso il basso erano inerpicati da quindicenni già ciucche e pronte all'uso, con bottiglie di birra semivuote e le gambe scosciate. “Tuo padre lo sa che i compiti li fai qui?” domandò inacidito ad una testolina bionda dall'aria sfatta e la bocca pregna di alcool. “Argh” gemette di disgusto quando in risposta non ricevette altro che un cortese dito medio. A fatica, si fece spazio tra la farragine di gioventù già su di giri per qualche sorso illegale e, improvvisamente, sentì il campanello della vecchiaia suonargli nelle orecchie. 

 “Zio!” Eccone un altro che gli sbuffava in faccia la freschezza della gioventù. “Ce ne hai messo per arrivare, che cosa ti servo?”

“Mah, non lo so Frodo, qualcosa di dissetante e leggero” interloquì sgomitando tra due tizie imbellettate e schifosamente obbrobriose  “non vorrei trovarmi come quelle ad elemosinar passaggi” aggiunse sarcastico inclinando il capo verso le ragazzine che aveva bacchettato a voce poc'anzi. 

“Oh ma certo, del sidro analcolico ti va bene?” Gli occhi del ragazzo scintillavano per quanto fossero vividi: l'azzurro chiaro delle iridi illuminava il locale concorrendo con le luci stroboscopiche che facevano girare la testa insieme agli alcolici.

“Direi che va bene” assentì Bilbo incollando le mani alla superficie del bancone imbrattata di gocce zuccherate e sciroppi variopinti.

 Accerchiò distrattamente le dita attorno al drink facendo ruzzolare la cannuccia spessa e verde tra i cubetti e il liquido limaccioso 'che bevanda da sfigato' ma era quella assolutamente adatta a lui. “E' carino qui, me lo descrivesti più come un posto per malavitosi, sai gente brutta...” civettuolo, abbassò la voce di una tonalità accompagnandola ad una fuoriuscita d'occhi. 

“Oh e lo è” convenne il giovane nipote agitando le mani sullo shaker “per esempio, quel tipo seduto lì in fondo, ti ha adocchiato da quando sei venuto qui al banco” e pilotò il capo castano e riccioluto verso un tavolo per due invitando suo zio a seguirlo con lo sguardo . Bilbo Baggins si voltò proprio nel preciso istante in cui un motociclista con gli occhi di falco stava regalandogli la sua attenzione. Un guizzo bollente gli ustionò lo stomaco e risalì su per l'esofago a tagliargli a metà la faccia in un sorrisetto da puttanella consapevole . Era, come dire, compiaciuto e cercò di assumere una posa quantomeno aggraziata buttando all'infuori il culo, credendola la parte migliore. Il tipo dagli occhi di ghiaccio, con il giubbino di pelle, stava rollando una sigaretta cacciando appena fuori la lingua passandola su quel pezzo di carta velina come se la stesse spiattellando sulla striscia tirata in cui si erano ridotte le labbra di Bilbo. 

“Chi è quello?” chiese tentando di mascherare la temperatura della voce che era salita insieme alla feniletilamina nel sangue.  

“ Non lo so, non si è mai visto da queste parti. Ho sentito qualcuno salutarlo col nome di Scudodiquercia , ma chissà, sarà forse un nome in codice....” abbozzò confuso quanto dispiaciuto di deludere lo zio “... forse viene da est” concluse Frodo poco sicuro di quel che stesse dicendo sfregando un pezzo di stoffa attorno al bicchiere di vetro per pulirlo dagli aloni. 

“Forse viene da est” ripeté Bilbo rincitrullito, magari per convincersi che quella era la risposta giusta. Picchiettò un fazzolettino gentilmente sulla bocca ticcosa e si allontanò dal banco anonimo per assecondare le sue curiosità latenti. Ebbe un brivido di eccitazione passando accanto al tavolo da biliardo: sentì i suoi occhi orbitare esattamente come quelle palle numerate, che poi si nascondevano nei buchi