quel ma-GH!» s'interruppe gemendo nell'istante in cui Dante gli spalmò un po' di unguento sulla caviglia «Ah! Cazzo brucia!» gridò tentando di tirar via la gamba, ottenendo in cambio solo un'ulteriore dose di dolore. «Sta' fermo, ragazzino» lo ammonì il più grande bloccandogli l'arto «Se ti agiti sarà peggio». Nero strinse i denti e tentò di resistere. «S-sì, ma... AH!... fa' piano!» protestò mentre lottava per ricacciare indietro le lacrime che erano sul punto di traboccare ai lati dei suoi occhi un po' per il dolore e un po' per il tanfo micidiale della medicazione. «D'accordo, cercherò di far più piano» gli concesse Dante, sforzandosi di mettere da parte i suoi consueti metodi bruschi e di adottare modi un po' più garbati. «Ma tu non hai un branco...?» indagò per distrarsi. Non aveva visto niente che lasciasse presupporre la presenza di altri lupi e la caverna era minuscola per accogliere un branco. «No, sono un solitario» Dante fece spallucce «Un branco mi sarebbe solo d'intralcio». Nero resistette seduto dov'era mentre il suo soccorritore terminava di medicarlo, avvolgendogli alla fine la caviglia in un panno pulito. A quel punto l'unguento puzzolente aveva un po' smesso di bruciare ed il lupacchiotto poté quindi abbandonarsi disteso sul pavimento, sollevato per essere scampato al pericolo di divenire l'Omega personale di quell'Alpha autoritario e aggressivo da cui Dante l'aveva salvato. Quest'ultimo rimase lì vicino a lui, studiandolo mentre pian piano scivolava nel sonno. Era un lupacchiotto così giovane e carino nonostante il pessimo carattere. Non aveva mai visto un Omega così fisicamente prestante: in genere erano molto gracili e piccoli indipendentemente dall'età. Doveva averne passate di tutti i colori per diventare tanto diffidente anche nei confronti di chi cercava di aiutarlo. «Rimarrà solo finché non starà meglio. Non voglio un Omega così problematico...» rifletté mentre si alzava per andare a prendere della legna per ravvivare il fuoco. A lui sarebbe piaciuto avere un Omega tutto suo ma ancora non aveva trovato nessun lupo capace di accontentarlo. L'avrebbe protetto e non l'avrebbe mai lasciato da solo. Si stava occupando del fuoco quando al suo naso giunse un odore invitante come non ne aveva mai percepiti prima in vita sua. Era un'indescrivibile succedersi e rincorrersi di profumi che non riusciva ad identificare singolarmente ma che insieme componevano un'armonia tale da stregarlo ed accendere i suoi sensi. Annusò l'aria per qualche secondo, godendosi il profumo invitante finché una parte del suo cervello non lo riportò alla realtà, facendogli realizzare che molto probabilmente quella fragranza altro non era che l'odore dei feromoni da Omega del suo ospite. Doveva essere felice o perlomeno sereno, perché in caso contrario non avrebbe emanato niente - come aveva fatto fino ad allora. Dante tornò verso di lui. Nessun Omega l'aveva mai attratto tanto. Era come una falena attratta dalla luce. Forse quel ragazzo era per davvero destinato a lui. Dante si leccò le labbra secche mentre camminava carponi verso il suo ospite. Sentiva il suo pene ingrossarsi ed emergere dalle pieghe cutanee in cui solitamente era nascosto quando non era eccitato. Sfiorò la guancia del più giovane con il dorso della mano, delicatamente. «Ragazzo...» lo chiamò con un fil di voce «Ragazzo... svegliati». Nero sollevò la testa di scatto, aprendo gli occhi e guardandosi in giro fino a posare lo sguardo sul viso del padrone della caverna. «Cosa...?!» iniziò, indietreggiando nel vedere che si era fatto troppo vicino. Dante lo bloccò afferrandolo per un braccio per evitare che si agitasse troppo. «Fermo, non voglio farti del male» gli disse, sperando che riuscisse a credergli, perché era la verità. Nero obbedì ma non tanto per volontà sua quanto piuttosto perché gli doleva muovere la gamba. Scrutò lo sguardo del più grande cercando di cogliere qualcosa riguardo le sue intenzioni, ma non ci riuscì. Dante non era mai stato tipo da romanticherie; pertanto si trovava in forte imbarazzo dovendo esprimere a parole ciò che voleva fare. Lui era senz'altro più bravo nei fatti, ma fare quel che voleva senza alcun preavviso né richiesta avrebbe innervosito Nero e l'avrebbe allontanato. Prese coraggio e disse: «Ragazzo, io... sono attratto da te». Nero sgranò gli occhi, stupefatto, e Dante cercò di spiegarsi meglio: «I tuoi feromoni... sono buonissimi!». Le sopracciglia del minore si piegarono in un'espressione indignata. Cercò di divincolarsi dalla mano con cui ancora lo stringeva ma fu tutto inutile. «Lo sapevo, sei come gli altri! Sei solamente interessato a me come Omega!» ringhiò infuriato «Lasciami!» gridò strattonando. «No!» lo corresse subito Dante «Io... i tuoi feromoni mi attirano, è vero... ma tu... t-tu...» l'albino avvampò mentre cercava di esprimere il tumulto di sentimenti che gli erano improvvisamente esplosi in petto. Il suo interlocutore aspettava, incuriosito dalla ridicola espressione che era comparsa sul suo viso. «Io...?» lo incoraggiò dopo qualche istante, abbozzando un sorrisetto sghembo. L'Alpha arrossì ancor di più. «Tu... mi piaci!» esclamò di getto, afferrandolo