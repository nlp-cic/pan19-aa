una decina di tecnici che non capivano il suo problema, per riprendersi dallo shock. John non si riprese.

Fortunatamente, a volte, anche i miracoli accadevano al 221B.

E il brutto ricordo del frigorifero fu felicemente sostituito dalla cosa più bella di cui mai fosse stato testimone: il ritorno di Sherlock. E, di conseguenza, il ritorno di Sherlock nella vita di John. E, questa volta, senza più tutti gli sguardi pieni di significato che, però, rimanevano soltanto sguardi.

Era successo una sera d’inverno, se lo ricordava alla perfezione. John era fuori e Sherlock passeggiava nervosamente avanti e indietro per la cucina, continuando a borbottare tra sé e sé. Cosa dicesse, il frigorifero, nonostante un ottimo udito, non riusciva proprio a capirlo. Poi Sherlock aveva fatto la cosa più assurda della sua vita: si era messo a cucinare!

Primo, secondo e dessert erano magicamente stati spadellati, sfornati, sistemati nei vari piatti. Aveva apparecchiato la tavola, acceso una candela e continuato a camminare nervosamente.

Il frigorifero aveva capito. Era tutto incredibilmente ovvio. Il suo cuore di serpentina cominciò a palpitare dall’emozione e dovette metterci tutto se stesso perché la ventola non partisse per raffreddarlo. Rovinare la serata perfetta perché lui era agitato non era proprio l’ideale.

Quando John rientrò e vide la tavola apparecchiata, il frigorifero vide Sherlock arrossire come non mai.

“John…”, disse con voce spezzata “…lo so che non mi hai ancora perdonato per quello che ti ho fatto. Lo so che non sono la persona migliore al mondo, anzi…”

Ma John lo interruppe. Il frigorifero, lo ricordava benissimo, trattenne il liquido raffreddante per l’emozione.

“Hai cucinato…tutto…questo…per me?”

Sherlock annuì.

“Perché sono un idiota.”, aggiunse il moro “Un idiota di dimensioni colossali. Perché c’è una cosa che ti devo dire da due anni e non ne ho mai avuto il coraggio. E ti ho fatto soffrire. E non posso più permettere che succeda. Non posso permettere che tu non lo sappia. John io ti amo.”

John corse verso di Sherlock, gettandogli le braccia al collo e schioccandogli un bacio sulle labbra.

“Anch’io.”

E quella fu la prima volta che il loro sguardo non si staccò mai per tutta la sera. Mangiarono senza mai distogliere gli occhi. Occhi azzurri in occhi acquamarina. Cuore dell’uno nel cuore dell’altro.

Il frigorifero, nonostante la sua buona volontà, non riuscì a trattenere un sospiro di sollievo. I due ex-coinquilini-ora-molto-di-più si voltarono contemporaneamente verso di lui.

“Non dirmi che il frigorifero fa ancora i capricci, John.”

“Sembra di sì. Mi sa che domattina dovrò richiamare il tecnico.”

Il che, sapeva bene il frigorifero, significava mani unte in posti che odiava. Ma mai come quella volta non gliene importò assolutamente nulla. Poteva arrivare anche un esercito di tecnici. John e Sherlock erano felici e questo era tutto ciò che contava.   

 

Spesso, se si pensa alla camera da letto, il mobile che salta maggiormente agli occhi è il suo protagonista indiscusso: sua maestà, Il Letto. Non importa quanto piccolo o grande sia, non importa se a baldacchino o con la testata di metallo, non importa neanche se con il piumone o solo il lenzuolo. Egli è, indiscutibilmente, l’unico oggetto che occupa il cinquanta per cento della stanza stessa.

Per questa ragione ci si dimentica che a fargli compagnia ci sono altri mobili che, non dimentichiamoci, sono anche loro incredibilmente importanti. Ne è un esempio il comodino. Il comodino, si sa, ha una visione migliore dei dettagli di quella che, invece, può avere il letto. Il letto subisce la pressione dei corpi, il comodino li osserva e li capisce. E il comodino della camera da letto di Sherlock Holmes al 221B Baker Street aveva capito molte cose molto prima di tutti gli altri mobili.

Ricordava, per esempio, la vita di Sherlock prima dell’arrivo di John. Lo ricordava arrivare in camera a malapena una o due volte la settimana. Lo vedeva sdraiarsi sul letto e passare le sue notti a fissare il soffitto. Lo aveva compatito ogni volta. Lui, dal suo angolino accanto alla porta, capiva. Capiva quanta solitudine ci fosse nei gesti quasi meccanici di quell’uomo, quanta ce ne fosse nel modo in cui lentamente si spogliava dei suoi abiti quotidiani, quanta ce ne fosse nel malinconico sorriso che, ogni tanto, appariva sul suo volto quando dava distrattamente un’occhiata allo specchio. Forse, pensava il comodino, gli altri mobili della casa non avevano l’opportunità di vedere questa fragilità. Lui, l’uomo con gli occhi di ghiaccio, diventava un'altra persona chiuso lì dentro, dove nessuno poteva vederlo.

Poi un giorno era arrivato un certo John Watson. Ricordava bene di essersi stupito del fatto che Sherlock avesse deciso di vivere con qualcuno. E ricordava più che bene la prima sera che il detective aveva passato in camera da letto dopo che quel John Watson era arrivato. Sherlock era entrato in camera con un sorriso diverso e, quando aveva appoggiato il cellulare su di lui, lo aveva fatto con delicatezza. E lui sapeva bene con quale