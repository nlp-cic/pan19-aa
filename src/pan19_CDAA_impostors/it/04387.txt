tu dall’esterno che idea ti sei fatto di lui nei miei confronti? - Jay spalancò gli occhi, doveva aiutarli a mettersi insieme o farli separare? Aveva un bel potere fra le mani, suo malgrado decise di fare quello per cui era lì. Essere amico di Antonio e smetterla di esserne innamorato. Così continuò a ferirsi per poter voltare pagina.  - Terrò gli occhi aperti e mi farò un’idea. Per il momento… beh, cerca di passare del tempo con lui e aspetta che torni ad aprirsi… se deve succedere qualcosa, succederà. - Jay era un po’ fatalista, infatti nelle storie e nelle pseudo storie, non si era mai impegnato molto, aveva sempre accettato le cose. Antonio sospirò, era un buon consiglio. Il fatto d’averlo detto a qualcuno lo fece sentire meglio e tornò a sorridere ringraziandolo. - Se lo dici a qualcuno sei morto! - Lo minacciò poi con il suo solito modo di fare, Jay rise ed alzò le mani in segno di resa. Doveva trovare la forza di ricominciare anche lui, questo rendeva i suoi sospetti definitivi. Antonio aveva Hank in testa dal primo istante in cui aveva messo piede nella squadra. E forse da prima ancora. Jay sapeva perfettamente come stavano le cose fra Antonio ed Hank, se ne era accorto da tempo, infatti si era frenato per questo. Battere in amore il proprio capo non era esattamente il modo migliore per far carriera. Hank era il motivo principale per cui non aveva voluto provarci seriamente con Antonio. “Se le circostanze fossero state diverse, se non fossimo stati colleghi, se il nostro capo non fosse proprio Voight… non lo so… “Jay ci ragionava molto, ma poi non arrivava da nessuna parte in particolare. Alla fine non aveva lottato per Antonio, come non l’aveva fatto per Erin, ed ora si ritrovava da solo a sopportare situazioni che non gli piacevano gran ché. “O forse ho captato immediatamente un’aria particolare, un potenziale, un’intesa, qualcosa fra lui e Voight e questo mi ha spinto a fermarmi subito.”Scosse il capo e sospirò salendo in ufficio dove incrociò Mouse che usciva dalla cucina con una tazza di caffè. Quando lo vide lo salutò tutto allegro e gli porse la propria tazza, tornando dentro a versarsene dell’altro.Jay stupito lo seguì. - Quanta dolcezza… - Commentò ironico, Mouse gli sorrise allegramente.- Non sono solo dolce, sono anche carino! - Jay rise, a Mouse piaceva scherzare parlando bene di sé stesso, aveva un’ottima autostima, oltre che una lingua lunga. Jay ammiccò e gli prese la guancia con due dita pizzicandolo lieve, Mouse accentuò il sorriso e prima di uscire dalla cucina, gli chiese se andasse tutto bene. Jay non gli aveva detto niente di sé e di Antonio, per quanto ne sapeva lui erano solo amici e colleghi. Cosa che tecnicamente era vera. Alzò così le spalle fingendosi un menefreghista. - Sì certo… come sempre… - Mouse non gli chiese se si sarebbero rivisti dopo il turno, non gli diede appuntamenti e non gli fece alcun genere di domande, fece una battuta qualunque e se ne andò nel suo angolo di tecnico informatico.Jay si sentì leggero e fu una bella sensazione.Senza impegni, appuntamenti, risposte da dare e cose da ricordare.Era perfetto. Era giusto. Era l’ideale. Immediatamente dopo, nella cucina da cui lui stava uscendo, entrò Antonio il quale lo fermò e lo spinse dentro poco democraticamente. A Jay venne un’accelerazione, ma poi l’altro sibilò a denti stretti.- Stai attento e dimmi cosa vedi! - Intendeva riguardo Hank. Jay annuì e sospirò fra sé e sé. Non era il momento più felice della sua vita, ma sarebbe passato, come passava tutto. Doveva ferirsi per non avere più voglia di Antonio e crogiolarsi nella sua pseudo relazione con Hank, era l’unica cosa che poteva fare. Gli fece l’occhiolino fingendosi complice, poi l’altro lo ringraziò, gli diede una pacca nel braccio e con un ‘a buon rendere’ uscì tornando alla sua scrivania. Jay sospirò malinconico. “Demolire per ripartire.”Si ripeté.Per il resto della giornata li osservò con cura, il caso non era fra i più difficili, ma era un periodo delicatissimo per via dell’assenza di Erin, Hank era così nervoso che sembrava dover battere un record. Nessuno lo sopportava e nessuno passava indenne quando aveva a che fare con lui.Nessuno tranne Antonio.Pur non studiandoli con intenzione, si era accorto che aveva un riguardo speciale verso di lui, ora che lo faceva apposta si notava ancora di più. Hank aveva una predilezione, un occhio di riguardo per lui. Era come se certe cose le consentisse solo a lui. Ascoltava solo lui. Lui era l’unico a non dargli sui nervi. Gli permetteva di intromettersi, di fermarlo, di allontanarlo, di fare da intermediario, di guidare certe operazioni. E se doveva insultare qualcuno prima dava un’occhiata ad Antonio e spesso riusciva ad evitare. “E’ incredibile… si capisce quanto furioso sia Voight per via di Erin, ma Antonio lo tiene davvero sotto controllo. L’avevo intravisto, ma questo è pazzesco!”Non voleva