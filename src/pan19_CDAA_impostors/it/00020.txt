' con Lenalee, visto che lei sembrava non voler capire di non immischiarsi.

– Perché ci tieni tanto che esca con questo Lavi? – sbottò, il tono inquisitorio. – Voglio saperlo.

Lenalee rise e assunse una delle sue espressioni comprensive che tanto lo mandavano in bestia. Si comportava sempre come se lui avesse bisogno di consigli e sostegno psicologico. Erano in realtà in molti che la pensavano così, ma intendevano un altro tipo di sostegno psicologico. Ammetteva di essere negato con i rapporti interpersonali, ma ciò non significava che lei dovesse consigliarlo sempre e comunque.

– Oh, andiamo, Kanda-kun – rispose Lenalee – è così raro che tu ammetta di essere interessato a qualcuno! Almeno provaci, lui sembra molto più che disposto, nonostante i suoi amici l'abbiano messo in guardia dalle tue tante qualità.

Quando, esattamente, avrebbe ammesso di essere interessato a quel Lavi? Perché nessuno sembrava voler badare agli affaracci propri, lì attorno? Tutti a impicciarsi; e così l'avevano messo in guardia da lui, i bastardi. Chissà quante falsità gli avevano raccontato...

– Messo in guardia – ripeté Kanda – perfetto. Figurati se adesso mi si avvicina più.

Ecco, forse con quell'affermazione si sarebbe potuto affermare che avesse manifestato interesse, ma al diavolo. Tanto lo pensavano tutti lo stesso.

– Il punto è proprio questo – continuò la ragazza – il poveretto non demorde. Daysha dice che ha preso una sbandata pazzesca per te. Amore a prima vista, sai?

– Stronzate. – Kanda fermò la macchina a lato della strada e la fissò dritto negli occhi. – Il punto è: tu gli credi? Non intendo rendermi ridicolo per uno stupido scherzo architettato da quel coglione del mio sedicente fratellastro.

Lenalee parve pensierosa. In effetti, conoscendo Daysha, poteva anche essere che volesse farsi due risate alle spalle di entrambi i giovani.

– Ora che me lo dici, Daysha mi ha anche confidato che Lavi ha un debole per le divise. – rifletté a voce alta. Il suo interlocutore emise un suono insofferente e lei gli propose un accordo. – Facciamo così: indago discretamente sulla cosa. Se Lavi dovesse essere sincero, gli darai una possibilità?

Kanda era così maledettamente sicuro che ci fosse dietro Daysha che accettò l'accordo subito, senza fare obiezioni.

– Come no – rispose in tono sarcastico – non vedo l'ora che tu svergogni Daysha.

Lenalee gli porse la mano con un sorriso scaltro e lui la strinse. Non aveva idea in cosa si fosse appena imbarcato.

 

 

“Perché mi ha voluto vedere con tutta questa segretezza, detective?”

“Volevo metterti in guardia riguardo a Kanda.”

“Anche lei? Perché tutti sembrano pensare che sia così cattivo e violento, non lo capisco. A me sembra una persona normale. Ognuno di noi ha le sue fissazioni, sa? Se Yuu vuole che ci sia un certo tipo di rapporto perché lo si possa chiamare per nome ha tutte le ragioni.”

“Lo stai facendo anche ora. E chiamami Lenalee, okay, Lavi? Lavoreremo spesso insieme, dopo tutto.”

“È più forte di me, trovo che Yuu sia un bel nome... Cosa dovevi dirmi di lui?”

“In realtà, volevo sapere cosa tu hai da dirmi, perché il caro Daysha ha messo in giro tante voci.”

“Lo sapevo, io, che andava a finire male. Come uno scemo ho ammesso di volerci provare con Yuu ed ecco il risultato. Avrà sbandierato ai quattro venti che è perché ho la fissa delle uniformi. Non è solo per quello, okay? È anche per quello, ma... Oh, accidenti. Sono davvero un idiota.”

“No, Lavi, non sei un idiota. Non ti disperare; metto io in riga Daysha.”

Lenalee spense il registratore; aveva cancellato l'ultima frase, perché, be', diceva cose piuttosto compromettenti per lei: – Kanda non è cattivo, è solo molto introverso. Non gli piace esporsi, non gli piace che la gente conosca i suoi sentimenti, né chi si prende troppa confidenza e invade il suo cosiddetto spazio personale. Una volta che riesci a superare la sua iniziale diffidenza, però, pian piano lascia cadere lo scudo che si è costruito attorno. Sii paziente con lui. Non è vero che ti odia, è il suo modo di reagire quando vuole mascherare i sentimenti che prova. Ti ha notato anche lui, ma non farà mai il primo passo. Devi saperlo spingere tu nella direzione giusta.

Oh, avrebbe tanto voluto che Kanda fosse stato presente, per vedere la faccia di Lavi in quel momento!

– Ecco qui le prove. – disse con aria trionfante, posando il congegno sulla scrivania di Kanda. – Lavi è sincero, hai il via libera.

Kanda sbatté un paio di volte le palpebre, colto di sorpresa dalla messinscena di Lenalee. L'aveva incastrato, ora avrebbe dovuto onorare il loro accordo.

– L'hai registrato? Con quale scusa? – rispose, incredulo.

– Lui non sa che l'ho registrato. – si difese Lenalee, ostentando un'aria innocente.

Kanda si portò una mano al viso.

– Fantastico, violazione piena dei diritti! Lenalee, che diavolo? – esclamò, immaginando già le voci che avrebbero iniziato a girare da quel