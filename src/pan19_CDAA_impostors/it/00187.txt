Louis non lo ha soddisfatto moltissimo. Quando Louis lo sente sbuffare e lo intravede a causa dei suoi lunghi capelli ricci, Harry scappa via al piano di sopra sapendo di essere seguito. Tenta di chiudersi nella propria stanza, ma Louis è piccino e agile, lui un metro e ottanta di goffaggine, quindi, quando sta per chiudersi dentro, il piede di Louis interposto sul ciglio della porta glielo impedisce. Sbuffa di nuovo. “Sul serio, Harry? Un uccello per tentare di ferirmi?” “Almeno io non lo scrivo su internet, come qualcun altro” risponde, mordendosi la bocca, per avergli rivolto parola ma soddisfatto di avergli detto ciò che pensa, mentre tenta di chiudere la porta e Louis, invece, fa forza per aprirla. Alla fine, Harry rinuncia, alza le mani e fa un passo indietro permettendogli di entrare. Louis però lo imita e retrocede. “Senti, te l’ho già detto, mi dispiace” Harry annuisce e fa una smorfia “un pizzico in più di risentimento e forse ti credo” dice, poi si affretta a schivarlo e ad avvicinarsi alle scale. Louis lo segue: “Dai, Harry, te l’ho detto in tutti i modi possibili-” ma si ferma: con quel tono seccato non andrà da nessuna parte. Harry è un testone e quando si offende è veramente difficile riuscire a farsi perdonare. Louis lo sa bene, per tutte le volte che, in quattro anni, gli vive accanto e gliene combina di tutti i colori, sia per sbaglio sia per puro divertimento.  Giungono di nuovo in salone, dove Harry dà il biscotto promesso al pappagallo. “Mi ascolti, almeno?” Harry non gli risponde: sono ventiquattro le ore in cui non gli parla e ha intenzione di continuare, escluse le volte in cui proprio non riesce a star zitto. Louis sbuffa irritato per quel maledetto silenzio. “Questo dove lo hai preso?” “L’ho rubato” risponde sarcastico. “Secondo te? L’ho comprato” ammette e si maledice ancora perché gli sta parlando. “Sai che non abbiamo tempo per occuparci di lui, Harry?” “Bullshit! Barry is a bullshit! I am in fact straight ” Harry fa una carezza all’uccellino e gli dà un biscotto soddisfatto per aver interrotto Louis. “Allora?” “Lo darò a mamma, Louis” conclude.  “Bullshit! Barry is a bullshit! I am in fact straight” ripete il pappagallo. Harry gli dà un altro biscottino: l’uccellino ha capito cosa deve fare per mangiare, è molto più sveglio di quanto i due possano pensare. “Perché dice Barry?” domanda Louis, prima di scoppiare in una risata. Anche se quelle parole lo feriscono, nonostante siano le sue, la situazione è piuttosto divertente. Harry si morde un labbro e trattiene una risata. “Non lo so” dice nasale. “Ha imparato così”. E alla fine ridono assieme, perché è inevitabile: ventiquattro ore sono già tante per entrambi e quel silenzio li ha allontanati più di quanto vogliano. “Cosa si chiama?” chiede Louis, iniziando ad accarezzarlo assieme al riccio. Harry fa spallucce. “Ancora non l’ho deciso” “Che ne pensi di Barry?” Harry guarda Louis, si morde ancora il labbro mentre fissa prepotentemente quelle di Louis e annuisce, abbozzando un sorriso. “Bullshit! Barry is a bullshit! I am in fact straight” “Oh, sta zitto, Barry!” lo rimprovera Louis. Harry li guarda divertito. “Bullshit Barry is a bullshit! I am in fact straight!” “Oh, al diavolo!” Louis sbuffa, prende un biscottino e lo passa al pappagallo che lo becca su un dito, mentre Harry ride di gusto e “Bravo, Barry, fallo soffrire” lo incoraggia, ridacchiando. “Mi dispiace” sibila e stavolta il tono sembra quello giusto, Harry annuisce e sorride all’uccello. “Lo so” risponde senza nemmeno guardarlo in viso, mentre carezza Barry. “Quanto dovrà passare prima che tu riesca a perdonarmi?” “Non lo so” Restano in silenzio, mentre Louis si guarda intorno e cerca una soluzione a quel casino. Quando inizia a fissare Barry, che ha iniziato a muoversi a destra e a sinistra, mentre Harry gli canticchia una canzone, Louis sorride e annuisce. “E se ti offrissi la possibilità di darmi una punizione?” “Tipo?” chiede Harry, guardandolo curioso. “Tipo lavare i piatti per un mese, farti la lavatrice per due…” Harry ci pensa e quando si illumina con l’arrivo di un’idea, Louis ha paura di ciò che gli ha permesso: “Partendo dal presupposto che non stiamo mai a casa e che i piatti e i vestiti li posso lavare anch’io quelle poche volte che siamo qui… io propongo di dimostrarmi che non sei affatto ciò che dichiari su Twitter per, mh, due mesi. Tutti i giorni.” “A parte che lo sai benissimo che non sono quello che dic-” premette Louis, ovvio e saccente. “Louis, dimostrami che non lo sei affatto per due mesi, tutti i giorni” ripete per farlo tacere. Il sorriso soddisfatto e raggiante, nonché malizioso, di Harry preoccupa ancora di più Louis che lo guarda accigliato.