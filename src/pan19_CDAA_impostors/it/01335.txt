

«Living in the dark, I've been acting crazy
Looking for a light to help me find my way
Falling apart, feeling like a fool lately
I need a little love
I need a little love to find my way»
(Jack Savoretti - Back to me)





Sarà colpa della solitudine o dell'aver bevuto un po' troppo da Josie's. Sarà la voglia di riconquistarsi una parvenza di normalità e riappropriarsi del proprio appartamento dopo tutto quello che 
le è successo. O sarà forse una combinazione di tutte queste cose insieme. 
Sta di fatto che Karen si ritrova sotto il piumone, 
rannicchiata su un fianco, una mano nelle mutandine e nella mente un'immagine sorprendentemente accurata di Matt Murdock.
Ha le dita fredde e sussulta quando si sfiora il clitoride.
Si sente un po' in imbarazzo, ma, al diavolo, sono giorni che la sua mente non riesce a creare altro che fantasie macabre e spaventose infestate da sangue e cadaveri. Ha bisogno di qualcosa di diverso, di qualcosa di bello.
Dietro alle sue palpebre, Matt sorride e il volto gli si illumina. Lei inizia 
timidamente a toccarsi e lui si toglie gli immancabili occhiali da sole.
Karen si sofferma su quegli occhi (castani? nocciola? ambra? whiskey?) 
che ha non mai avuto l'opportunità di guardare con attenzione, sulle piccole 
rughe d'espressione che li circondano e sulle lentiggini che, nelle rare 
giornate di sole dell'inverno newyorkese, gli si diffondono sul naso. Poi scende 
sulla sua bocca, sulle sue labbra... Ah, le sue labbra. Riesce senza difficoltà ad 
immaginarsele attorno ad un capezzolo, a succhiarlo piano, con la barba che le 
solletica la pelle sensibile del seno e i folti capelli che le sfiorano il collo.
Si sposta lentamente sotto il piumone fino a sdraiarsi di schiena e dischiude le 
gambe per potersi muovere meglio.
Nella sua mente, Matt ride e lei si sorprende ad arrossire.
A Karen piace il suono profondo e sensuale della voce di Matt, una voce che sa 
essere calda e rassicurante come quando, dopo la scarcerazione, le promise che 
l'avrebbe tenuta al sicuro, ma anche divertita e carezzevole come mentre 
scherzava sul pranzo che lei aveva preparato a lui e a Foggy 
per ringraziarli del loro aiuto.
Le carezze diventano più decise e veloci e lei è già completamente bagnata.
Il Matt immaginario si toglie lentamente la giacca 
e Karen si 
chiede se il suo corpo sia così definito come il tessuto teso della camicia suggerisce. Assecondandone la fantasia, il suo 
Matt inizia a spogliarsi. Petto villoso o glabro? Karen propende per il pelo e 
sotto questo immagina un torace perfettamente scolpito. Fantastica sul poterlo 
toccare come sta facendo con se stessa, sul poterne accarezzare le clavicole, 
scendere lungo la linea che divide i pettorali ed arrivare fino agli addominali. 
Sentirli sotto le mani, le labbra, la lingua.
Karen prende un lungo e profondo respiro cercando di contenere l'affanno.
Matt si sfila la camicia dai pantaloni e inizia a slacciarseli. Karen sa che non 
dovrebbe avere un'idea così precisa delle dimensioni di ciò che c'è sotto quei pantaloni, ma, ehi, 
non è lei ad essere cieca.
Ansima rumorosamente, i movimenti sempre più veloci, sempre più precisi, sempre più urgenti. E le sue dita non sono più le sue, fredde, timide e insicure, ma quelle calde, ruvide e decise di Matt Murdock.
Si morde le labbra intrappolando sospiri e imprecazioni che, prima di trasferirsi a New York, non sapeva neanche di conoscere.
Il suo Matt sorride di nuovo e lei non può che domandarsi come debba essere svegliarsi accanto a quel sorriso, sentirlo contro le proprie labbra, magari mentre stanno facendo l'amore, mentre lui si muove dentro di lei e lei si aggrappa alle sue braccia muscolose pregandolo di continuare, di non fermarsi per l'amor di -
Karen viene con un urlo strozzato che la lascia stremata e senza fiato. Sorride al soffitto sentendosi serena per la prima volta dopo tanto, troppo, tempo.

Le servono quasi quindici minuti per riuscire a racimolare le forze necessarie a strapparsi il piumone di dosso e altri dieci prima di essere in grado di alzarsi per andare a fare una doccia.
Solo allora Karen si rende davvero conto di essersi masturbata pensando al suo datore di lavoro.
«Merda!»
