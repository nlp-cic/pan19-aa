avevano un intento e, senza la componente innocente dei suoi approcci, la vicinanza di Will era insostenibile.

“Will…” l’avvertimento gli scivolò fuori dalle labbra con pochissima determinazione.

Will gli prese il lobo tra i denti.

“Will!” ripeté mettendola sul ridere e spostandosi col capo per rendersi irraggiungibile.

Will spostò la mano dal suo fianco e la infilò tra le sue gambe. Hannibal lasciò cadere il tablet sui cuscini a lato e stavolta prese Will per entrambi i polsi.

“Hai un buon sapore, un buon odore e sei caldo…” Will respirò a fondo senza leggere nulla nelle azioni di Hannibal. Infatti imperterrito accompagnò le sue parole con altri baci sul collo e carezze date a labbra chiuse o con la punta del naso.

In modo naturale, facendolo sembrare un semplice cambio di posizione, Hannibal si sottrasse e riprese tra le mani il tablet. Si schiarì la voce e si riappoggiò allo schienale.

Come se avesse atteso con pazienza che Hannibal si mettesse comodo, non appena lo vide di nuovo seduto tranquillo Will risprofondò con il viso nell’incavo del collo.

I baci si fecero rapidi e dolci, emettevano lo stesso rumore delle gocce di pioggia. Raggiunsero la guancia. Lì Will si fermò a parlargli a bassa voce; il respiro caldo eccitò Hannibal tanto quanto le sue parole, “Facciamo l’amore.”

Hannibal reclinò la testa incapace di allontanarsi. Ma tentò di ragionare. “Will, in questo momento non sei in grado di prendere decisioni del genere. Non sei ancora guarito e la tua testa ti sta dicendo di fare cose che normalmente non faresti.”

“Che ne sai?” ribatté Will piuttosto irritato. Il tono quello di un capriccio. “Io posso prendere decisioni!” Dovette rendersi conto che il suo comportamento era in disaccordo con la sua proclamata capacità di essere razionale e così abbassò le spalle e si calmò. “Sto bene e ti amo tanto.”

Quelle parole pronunciate con tale naturalezza colpirono Hannibal dritto allo stomaco. Non era Will che parlava, eppure suonava così bene che faceva male.

Ringraziò di essere lui a prendersi cura di Will e non qualcuno che si sarebbe potuto approfittare della situazione. L’improvvisa idea che la malattia di Will avrebbe potuto farlo comportare così con chiunque altro fu anche più dolorosa.

“Will, ascoltami,” gli prese le mani e lo guardò in volto, “Possiamo riparlarne quando starai bene?”

Will considerò la proposta, abbassò gli occhi e sospirò. Annuì tristemente.

Poi rialzò la testa e, nel momento in cui i loro sguardi si incrociarono di nuovo, Will si sporse e lo baciò sulle labbra.

Accidenti alla sua rapidità.

Hannibal si tirò indietro per l’ennesima volta, ma poco importò che fosse un bacio a stampo, non molto diverso da quelli dati sul collo, Hannibal lo sentì come non aveva mai sentito altro in vita sua. Si leccò le labbra, col viso che scottava e a corto di fiato.

Will prese la titubanza di Hannibal per un invito e cercò la sua bocca per la seconda volta, con foga; schiuse le labbra e Hannibal ricevette una scossa al contatto con la sua lingua che premette soffice sul labbro inferiore.

Una luce bianca gli esplose dietro alle palpebre chiuse e per qualche secondo Hannibal dimenticò ogni cosa. Attirò Will d’istinto, mettendogli una mano dietro alla nuca, fece scivolare la lingua all’interno della sua bocca. Se Will voleva essere suo perché negarglielo? Stava gemendo tra le sue braccia, gemendo alla soffice carezza delle loro lingue, era così giusto, così perfetto…

Ed era tutto ciò che Hannibal desiderava da moltissimo tempo, da prima della malattia di Will, forse dal giorno stesso in cui si erano incontrati negli uffici dell’FBI, l’insegnante profiler e lo psichiatra che doveva valutare la sua salute mentale.

Già.

Bel lavoro stava facendo.

Hannibal voltò il capo.

“No… No… Hannibal,” la protesta giunse come distante, arrochita dal desiderio. Will si aggrappò alla sua camicia, ma Hannibal si alzò su gambe instabili e si diresse in cucina.

Tutto il suo corpo urlò contro la decisione del suo cervello. Era come se l’intero involucro, nessuna vena esclusa, stesse dando dell’imbecille al razionale signore dei piani alti che stava nascosto nella sua scatola cranica.

“Perché diavolo scappi?” gridò Will arrabbiato e per un attimo Hannibal pensò che fosse una parte qualsiasi del suo corpo ad aver dato voce all’indignazione. “Sei un vigliacco!”

Il banco di lavoro della cucina gli sembrò confortevole abbastanza da buttarcisi sopra coi gomiti. Con le mani sul viso, Hannibal provò a far scemare la voglia che aveva di trascinare Will in camera da letto e lasciare che fosse. Qualunque cosa.

“Lo sai qual è il problema?” Will furioso sbraitò dal divano, non un briciolo della compostezza che aveva finto al primo rifiuto, “Che non funzioni! Ecco qual è! Ecco perché non vuoi! Perché faresti una figuraccia! Chi se ne frega, tanto non mi piaci nemmeno, sei troppo vecchio!”

Hannibal reagì alle parole sorridendo. Anzi, fu più di un sorriso quello nascosto dietro alle sue mani, mentre tendeva l’orecchio per non perdersi nessun insulto proveniente dalla sala.

Tale veemenza era preferibile all’apatia dimostrata nel corso della sua malattia, era preferibile al suo silenzio