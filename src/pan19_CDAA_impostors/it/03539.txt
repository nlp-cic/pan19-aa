quando erano entrati in quella stanza. Adesso stavano entrambi seduti a parlare del più del meno, mentre Renoir ronfava pigramente sulle gambe della ragazza. 

“Che impertinente!” 

“È il mio secondo nome da quasi ormai diciotto anni.”

“Quindi sei maggiorenne?” domandò alquanto stupito il bassista.

“Almeno il mio documento dice così!”

“Pensavo ne avessi quindici o poco più!” 

Bess appoggiò la sua testa sulla spalla di Paul e poi sbadigliò  “Inizio ad avere sonno, ma non ho nessuna voglia di andare a dormire…anche se mi sa che dovrò ritornare a casa tra non molto o altrimenti non sarò ben riposata per le prove.”

“Le prove? Per che cosa, scusa?”

“Sono una cantante lirica. Tra meno di un mese debutterò nel mio primo ruolo da protagonista qua a Broadway. Ecco perché devo essere al meglio e non posso né bere alcolici né tantomeno fumare. Deve andare tutto alla perfezione perché ne va del mio futuro” poi sospirò ed abbandonò il capo contro il divano “Ma ho una paura che tutto vada storto… Cavolo, ti immagini se steccassi mentre sto cantando Libiamo ne’ lieti calici, o peggio ancora mi dimenticassi tutte le parole. Sono così nervosa, Paul!” non amava esternare le sue paure con gli estranei, ma con quel ragazzo si stava sentendo stranamente a suo agio e non stava avendo problemi a sciogliersi.

“È  normale che sia così, sai? Anche io ero nervosissimo al mio primo concerto, e tutt’ora lo sono” il bassista cercò di rassicurarla con un sorriso sincero  “Comunque cambiando discorso, da quanto tempo sei amica di Warhol?”

“Non molto in realtà, ma sai gli americani tendono ad essere amici di tutti con estrema facilità… Comunque un amico in comune mi ha portato ad una sua mostra qua a New York e poi ci ha presentati. Questo si è lasciato sfuggire che nel mio tempo libero mi dedico al disegno e alla pittura, e così An ha insistito per vedere qualche mio lavoro. Quando li ha visti mi ha fatto ‘dovresti esporli, sai? Hai un gran talento!’ ed io tuttora non capisco cosa ci abbia visto di così strepitoso, ma sono felice che un artista del suo calibro li abbia apprezzati… Comunque se ti interessa quel ritratto con quel gatto, che dovrebbe essere Renoir in teoria, l’ho fatto io. È per questo che è orribile e che sembra tutto all’infuori di lui, sembra quasi un orso. Però Andy, nonostante le mie obiezioni ha insistito per appenderlo lì. Purtroppo non è l’unico che ha appeso.”

Paul incuriosito da quella scoperta si avvicinò a quel quadro. Rimase ad osservarlo con concentrazione per quelli che alla ragazza parvero dei minuti interminabili. Quello che lo colpì di quel ritratto fu l’attenzione che aveva prestato ad ogni singolo dettaglio. Sembrava una fotografia.

“Penso che abbia assolutamente ragione. Non sono un grande esperto di arte, ma questo è stupendo.”

“Apprezzo la tua gentilezza, e non so se ci hai fatto caso, ma ho reso Renoir troppo sproporzionato!” protestò lei. Era talmente perfezionista da non essere mai convinta pienamente.

“Io penso invece che dovresti farmi un ritratto !” ribatté un Paul alquanto accorato. 

“Assolutamente no, finirei per renderti mostruoso!”

Paul allora le fece gli occhioni da cagnolino bastonato e tirò infuori le labbra.

Bess sospirò “Ok va bene, te lo farò… ma poi non venire a lamentarti se verrà fuori uno schifo, perché ti avevo avvertito.”

“Grazie, ma sono certo che mi piacerà!”

Lei sorrise divertita “Mi sa che ora è meglio che io vada però.”

“Ti posso riaccompagnare io, se vuoi?” propose il bassista garbatamente.

“Non ce n’è bisogno, il mio appartamento è a pochi isolati da qui.”

“Non se ne parla. Non è sicuro che una ragazza esca da sola a quest’ora anche se deve percorrere un tratto breve di strada.”

“So cavarmela piuttosto bene da sola, fidati!” disse questa puntandogli un dito contro il petto leggermente adirata  “Non è che, perché sono una donna, non sappia come difendermi.” 

“ Non volevo dire che tu sei debole… ma per favore, mi piacerebbe comportarmi da cavaliere.”

“Io non ho bisogno di alcun cavaliere e poi l’ho fatto un sacco di volte quel tratto di strada e sono ancora viva e vegeta!”

“Insisto!”

 

In quel momento furono raggiunti dagli altri tre, che avevano girato tutto lo studio per trovarli.

“Eccoli qui!!” John era estremamente esaltato “Ma siete vestiti?”

“Si, perché non dovremmo esserlo?”

“Mi dovete venti dollari, anzi sterline!” Mormorò John tra i denti, soddisfatto, rivolgendosi al batterista ed al chitarrista “ A testa!”

“E chi ti dice che non l’abbiano già fatto?” intervenne George non volendo arrendersi alla sconfitta così presto.

Paul si avvicinò ai suoi tre amici, che stavano bisbigliando tra di loro “Cosa state confabulando?” 

“Niente!” risposero gli altri tre all’unisono.

“Niente?! Come mai non vi credo.”

“Perché non ti fidi mai di quello che la gente ti dice!” mentre John disse ciò finse un pianto melodrammatico, provocando una risata collettiva.

Paul scosse il capo e decise di lasciar perder “Comunque stavamo venendo