poteva contare sugli Avengers presenti, per usarli come scudi di carne contro il suo attuale avversario.

Quanto al sopracitato avversario, lo chiamavano il Cavaliere Nero.

Non era del tutto esatto visto che non c'era un cavallo e il "Cavaliere" era più una creatura che un uomo. Loki amava rimproverare Hela per questo abominio, anche se avrebbe dovuto rimproverarsi lui stesso. Aveva fatto un errore di calcolo con quel incantesimo di magia nera: doveva ricordare che nell' Helheim avrebbe prodotto un effetto totalmente diverso e avrebbe dovuto tenerne conto. Purtroppo non l' aveva fatto e unendo le ceneri di quel grosso gigante di fuoco nato nella terra dei morti...c'erano stati degli effetti indesiderati.

Eppure aveva incolpato Hela per la creatura, magari perchè era più leale a lei che a lui.

E per questo, lui sembrava determinato a spedire Loki, nell' Helheim alla vecchia maniera.

Hela lo aveva chiamato – la creatura – come uno dei quattro cavalieri dell' apocalisse: Morte, l' uomo sul cavallo nero. Tecnicamente, il cavaliere nero doveva rappresentare Carestia, ma Hela non apprezzava volentieri le correzioni. Lei aveva trovato dei testi Ebraico-Cristiani che l' avevano divertita finchè, non aveva scoperto che i Cristiani chiamavano la loro terra dell' eterna sofferenza con il suo nome. Evidentemente pensava di dover restituire loro il favore.

Il Cavaliere Nero era il suo cucciolo preferito, mentre per Loki e la sua incolumità no e si ricordava ancora quando, facendola andare su tutte le furie lei glielo aveva sguinzagliato contro – e non meno importante, su Midgard in genere.


Qualche ora prima...


Questo mortale era bizzarro. Giocare con uno degli amici di suo fratello gli era sembrata una cosa divertente, ma ora, con tutto quel chiacchierare gli pareva di aver perso tempo.

" Hai mai usato quelle corna come un' arma? Sai, come un ariete o qualcosa di simile? "

" Non so. Tu non taci mai? " replicò Loki.

Iron Man si mosse di scatto evitando la palla di fuoco diretta alla sua testa.

" Certo, " replicò fermandosi a mezz' aria " in certe situazioni, se sai cosa intendo." Loki aveva l' impressione che sotto la maschera, Tony Stark fosse un tipo spropositatamente malizioso. L' Ingannatore sospirò, mentre un alone di magia si irradiava dalle sue dita.

La battaglia oramai era un po' spenta, come in certi vecchi scontri con Thor. Loki non era realmente interessato ad uccidere i mortali – e sospettava che nemmeno loro volessero davvero ucciderlo – però anche un dio deve salvare le apparenze.

Notando la sua esitazione e restando immobile il più possibile a mezz' aria, Tony lo colpi ad un lato della testa.

" Hai finito? Sai, avrei del lavoro di cui prendermi cura."

Con un sorrisetto beffardo, Loki concentrò l' alone di magia nell' altra direzione. " Per 'lavoro', intendi quella sgualdrina bionda nella tua macchina."

"Ehm.." Tony restò senza parole. Loki riusciva ad immaginare il suo sguardo imbarazzato sotto alla maschera rossa e dorata. " Beh si, ecco, affari importanti."

" Ne sono sicuro."

" Hey, lo sai anche tu che ci sono modi migliori per farsi una sudata del lanciarmi missili addosso!" Ancora una volta intravedeva la malizia attraverso le fessure per gli occhi nella corazza metallica. " Sentiti libero di unirti a noi, se ti aggrada. "

Bastardo insolente. Loki storse le labbra per il disgusto. " Ti piacerebbe. "

Quando Loki lo colpì al petto con una forza cinetica, Iron Man grugnì, vuoi per la sorpresa, l' impatto o per entrambe e venne sparato all' indietro come un missile. Qualche secondo dopo ci fu un debole boato in lontananza.

Loki sogghignò. Che strano umano, divertente...e finchè la cosa riusciva a divertirlo, meno andava in giro a distruggere le cose per uscire dalla monotonia.

La battaglia era stata uno svago e alla fine lo aveva distratto dalla minaccia reale.

C' era un suono nell' aria, insistente e tintinnante come lo scuotere ritmico della coda di un serpente. Il suono, conosciuto ma quasi dimenticato, gli spedì dei brividi lungo la schiena e lo fece girare, fissando la notte scura. Le tenebre crescevano dove le luci della città non riuscivano ad arrivare e Loki riuscì a distinguere solamente una spirale di fumo che pian piano si fondeva in una forma umanoide. Le mani e la faccia della creatura erano bianchissime e pallide, mentre tutto il resto erano volute di fumo nero.

Il Cavaliere Nero.

" Che cosa vuoi? " chiese Loki, restando il più possibile impassibile.

La creatura non parlava – non poteva – tuttavia ringhiò e puntò un lungo e ossuto dito verso Loki.

" Ah. "

Anticipare l' attacco di una creatura fatta di fumo era difficile. Loki indietreggiò iniziando a formulare l' incantesimo di teletrasporto quando una bianchissima mano lo afferrò per il polso. La sua pelle arrossì gonfiandosi sotto quel tocco, puzzava di bruciato e iniziava a fare male. Un fitta di dolore lancinante si fece strada nella sua anima e realizzò che la creatura gli stava sottraendo le forze e quando anche la pelle circostante iniziò a bruciare e a scurirsi, liberò il polso con un gemito.

L' incantesimo lasciò le sue labbra ma non accadde nulla. La