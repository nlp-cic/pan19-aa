.

 

Harry dormì tutta la giornata, senza che i medici riuscissero a capire cosa avesse. Il suo corpo era nella stessa condizione di quello di qualcuno appena uscito da una malattia completamente debilitante.

Charlie aveva cercato di ricostruire la dinamica ed era riuscito a capire unicamente che il ragazzo aveva sbattuto la testa quando Edward, che era accanto al pickup nel momento dello schianto, era riuscito a buttare entrambi per terra. Ma nulla spiegava i sintomi successivi, o quell'evidente dolore in un luogo, oltretutto, diverso dal punto dell'ematoma dovuto alla caduta.

E nessuno riusciva a spiegarsi quel cambiamento improvviso di condizioni atmosferiche.

La mattina del giorno seguente, Harry non si era ancora svegliato.

Charlie informò i Dursley, la cui unica reazione fu di chiedere di tenerli informati sul decorso della malattia. Loro figlio aveva sbattuto la testa e non si risvegliava e loro rimanevano asettici, indifferenti, assenti. Malattia... forse il tempo così lento di recupero era dovuto a quella famosa malattia per la quale Harry era attualmente a Forks. Lo sceriffo chiese al Dottor Cullen se le due cose potessero essere collegate, ma il medico tenne il massimo riserbo. Dopotutto lo sceriffo non era un parente del suo paziente. Nessuno lì lo era. Charlie si rese conto, ancora una volta, di come tutta quella situazione apparisse paradossale. Passò quasi tutto il tempo al capezzale del ragazzo, alternato da Edward, dai compagni di classe di Harry e dallo stesso Dottor Cullen. 

 

In tarda mattinata Harry riaprì gli occhi. Accanto a lui c'era Edward, con l'espressione più preoccupata che si potesse immaginare.

"Come ti senti?" chiese non appena quegli occhi verdissimi non si furono posati sul suo volto.

"A pezzi..." rispose masticando amaro "Potrei avere un po' d'acqua?"

Edward lo afferrò per le ascelle, mettendolo seduto comodo per evitare di strozzarsi, come se non pesasse niente. Bevve a piccoli sorsi la sua acqua, sotto lo sguardo vigile di Edward.

"Il medico arriverà presto." lo informò.

"Non è tuo padre?" gli chiese affondando nuovamente la testa nei cuscini, completamente svuotato.

"Non sapevo sapessi che mio padre lavorasse qui." gli sorrise "Harry..." lo chiamò: il ragazzo stava nuovamente sprofondando nell'incoscienza "Cosa è successo al parcheggio?"

Il moro si accigliò e aspettò un attimo prima di fissare nuovamente gli occhi di Edward "Credo che me lo dovresti spiegare tu." rispose "Ho visto la carrozzeria di una macchina accartocciarsi attorno alle tue dita e il tuo gomito abbozzare la fiancata del mio pickup. E non è stata la botta in testa."

"Dici? Beh, ti dico cosa ho visto io: ti ho visto quasi svenire dal dolore, ti ho visto resistere come in balia di un assalto e, contemporaneamente, ho sentito un vento carico di elettricità avvolgerci e fulminare ogni lampadina del parcheggio. E nemmeno la mia è stata la botta in testa."

Harry scattò a sedere, come se una molla dentro di lui fosse scattata.

"Cosa c'entro io con tempeste e lampadine?" ruggì.

"Non ne ho idea, ma io non credo alle coincidenze." sibilò l'altro "E quella non era assolutamente una coincidenza."

 


- fine quarto capitolo



Egregio Dottor Carlisle Cullen



Siamo spiacenti di comunicarle che, a seguito della rivelazione di intensa attività magica nel parcheggio studenti del college di Forks, sarà eseguito un controllo sui membri della sua piccola comunità vampirica in quanto, come ben sa, la presenza di Maghi-Vampiri deve essere regolata secondo lo statuto del 1857 qui allegato.



Distinti salutiAugustus Ignatius Blustrode


La mia dolcissima Beta Yoruko ha avuto una settimana un po' più tranquilla, ed è riuscita a betarmi il file in tempo per oggi. Ditele grazie tutti in coro ^_____^

Spero che questo capitolo - un po' di transizione - vi possa piacere ^^ La vostra partecipazione mi fa molto piacere ^^

BUONA LETTURA


Di spiegazioni e di gufi


 

Il dottor Cullen entrò in quel momento e, vedendo il ragazzo sveglio - che oltretutto guardava Edward con un cipiglio non indifferente - sorrise "Ciao Harry, come ti senti?" chiese e vide il ragazzo lanciare un'ultima occhiata a suo figlio prima di voltarsi verso di lui.

"Stanco." rispose e, effettivamente, le occhiaie attorno ai suoi occhi, liberi dal Kajal, erano evidenti; ma gli occhi erano così vivi, come non li aveva mai visti.

"Edward, puoi andare ad aspettarmi nel mio ufficio?" il ragazzo annuì e uscì dalla stanza "Allora, vuoi raccontarmi cosa è successo?" chiese, sedendosi sulla sedia accanto al letto del ragazzo.

Harry chiuse gli occhi, nel tentativo di racimolare le idee per non dire bugie.

"Sono sceso dal pickup, e mi sono accorto in quel momento che Charlie mi aveva montato le catene." un sorriso dolcissimo gli illuminò il volto "Poi ho sentito il rumore della macchina che sbandava e mi sono ritrovato a terra, con Edward accanto." gli occhi si erano accigliati.

"Come ti sei sentito?" la voce del dottor Cullen sembrava provenire da un luogo estremamente lontano, Harry fece quasi fatica a mettere insieme le parole e a darle un significato.

"Non volevo morire. Non volevo che anche Edward rimanesse coinvolto." rispose, ma gli occhi erano persi, troppo lontani per essere raggiunti "Credo sia