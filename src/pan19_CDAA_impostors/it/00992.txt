se avesse appena pianto. Spock lavorava alla postazione scientifica sollevò il viso dagli strumenti e seguì con lo sguardo la fidanzata e a Kirk parve che ci fosse qualcosa di freddo e distante nei suoi occhi e questo gli confermò che qualcosa doveva essere accaduto tra loro e sentì lo stomaco rimescolarsi a quell’ipotesi e non riuscì a decifrare ciò che stava provando.  

Le ore si trascinarono lente quel pomeriggio, ma come tutti i giorni anche quel turno terminò. Jim entrò nel turbo ascensore con un sospiro di sollievo: detestava lavorare con tutta quella disarmonia tra gli ufficiali superiori, non giovava al morale di nessuno a partire dal suo. Spock lo raggiunse subito e selezionò il ponte dei loro alloggi. Kirk mosse il collo a destra e a sinistra cercando di sciogliere i muscoli contratti. Era curioso di sapere cosa fosse accaduto tra i due ufficiali, ma non osava fare domande; dopotutto non erano fatti suoi, e in quei giorni il primo ufficiale gli era parso così distante.
“Abbiamo una partita a scacchi in sospeso” proferì per spezzare quel silenzio, avevano molto di più in sospeso, in effetti.
“Lo so” replicò, lapidario il vulcaniano senza guardarlo. Le porte dell’elevatore si aprirono.
“Quando ha voglia di concluderla sa dove trovarmi.” 

***

Erano passati altri due giorni e Jim si sentiva inquieto. Aveva la netta sensazione che il tenente Uhura fosse in collera con lui, ma forse era solo una sua impressione.
Terminato il turno, riuscì a salire nel turbo ascensore con Nyota. La donna fissava la paratia davanti a sé, ignorandolo.
“Tutto bene, tenente?” azzardò, con voce leggera. Nyota si volse lentamente e lo fissò, dall’espressione dei suoi occhi scuri sembrava volesse incenerirlo.
“Sì, capitano” rispose, gelida. 

Kirk sospirò non poteva permettersi di avere questioni irrisolte con i suoi ufficiali, decise di arrestare la corsa dell’ascensore o a breve si sarebbero trovati sul ponte selezionato dal tenente quindi, ignorando l’espressione sorpresa della donna, le porse una domanda più diretta e informale: “Tu e Spock avete litigato?”
“Non ho voglia di parlare di questo e, soprattutto, non con te” sibilò, protendendosi verso il quadro di comando, ma Jim si frappose impedendole di far ripartire l’elevatore.
“Ok, non parliamo di Spock. Dimmi di te allora, perché sei in collera con me?” domandò, incrociando le braccia sul petto in attesa di una spiegazione.
“Mi prendi in giro? Ti facevo più sveglio, Kirk.”
L’uomo batté confuso le palpebre, un po’ per la domanda che lei gli aveva posto, un po’ per il tono aggressivo e inusuale con cui gli si era rivolta; la giovane lo spinse di lato riuscendo a far ripartire l’ascensore.
“Per rispondere alla tua domanda: sì, Spock ed io, abbiamo litigato. Fossi in te, mi farei un bell’esame di coscienza” sentenziò, uscendo.
Jim rimase imbambolato per qualche istante, quindi selezionò il numero del suo ponte.
Raggiunta la cabina si lasciò cadere sul letto. Possibile che Spock e Nyota avessero litigato a causa sua? Lo sguardo gli cadde sulla scacchiera, si sollevò sui gomiti osservando le pedine, gli tornò alla mente quello che era accaduto pochi giorni prima. Mille domande gli invasero la mente e quando il comunicatore interno suonò sobbalzo per lo spavento. Scoppiò a ridere dandosi dello stupido.
“Kirk” rispose.
“Capitano è richiesta la sua presenza sul ponte” disse la voce di Spock attraverso l’interfono.
“Arrivo subito. Kirk chiudo.”  

Si lasciò andare con un sospiro, concedendosi ancora qualche secondo di tranquillità; doveva rapportarsi con il suo vice normalmente, anche se ricordava perfettamente la reazione che aveva avuto quando si erano sfiorarti. Aveva colto qualcosa nello sguardo scuro del vulcaniano, ma non era riuscito a decifrare cosa fosse. Con un colpo di reni si mise seduto: aveva dei doveri verso la nave e l’equipaggio, c’erano gli ordini della Flotta da eseguire, le sue questioni personali quindi dovevano attendere. Eppure mentre percorreva i corridoi della nave la sua mente tornò senza volere verso Spock, non era la prima volta che Uhura e il vulcaniano litigavano, non capiva però cosa c’entrasse lui in tutto quello. Continuando a rimuginare su questo quesito, raggiunse la plancia.
“Che cosa succede, signor Spock?”
“Il comando di Flotta ci chiede di deviare dalla nostra rotta attuale, per raggiungere il pianeta Virgo VII ed eseguire delle rilevazioni.”
“Quanto dista il pianeta dalla nostra attuale posizione?”
“2.3 giorni, signore.”
Kirk si sedette sulla poltrona con un sospiro, annuendo piano: “Tenente Uhura, comunichi al comando di Flotta che devieremo ed effettueremo le rilevazioni richieste.”
“Sì, capitano” rispose la donna lapidaria e Kirk si ritrovò a scuotere la testa pensando che doveva risolvere quella questione al più presto.

Fandom: Star Trek (Reboot cinematografico)
Genere: fantascienza
Parte: 2/3
Rating: PG
Personaggi: James T. Kirk, Spock, Nyota Uhura, Leonard H. McCoy
Beta: _Koa_
Disclaimers: i personaggi non sono miei, ma di Gene Roddenberry (J.J. Abrams). I personaggi e gli eventi in questo racconto sono utilizzati senza scopo di lucro.