breathe.No matter how many nights that you'd lie wide awake to the sound of the poison rain.”


Ti ho tenuto stretto mentre il panico si impadroniva di te. Ho stretto il tuo corpo contro il mio, ho chiuso le mie ali intorno a noi, mentre cercavo di calmarti, mentre ti sussurravo che eri al sicuro.
Speravo che sarebbe bastato, speravo che quello che provavamo sarebbe stato sufficiente per impedirti di scappare.
Ma la paura è stata più forte di quello che il tuo cuore cercava di dirti, di quello che il mio cuore ti chiedeva. 

Hai incolpato me per quello che hai provato, per quello che hai fatto. 

“Non poteva andare diversamente.” 

Le tue parole non sono che una conferma.
Te ne sei andato, mi hai lasciato solo. La rabbia torna sordida a farsi sentire dentro di me. È mia compagna da molto tempo ormai. 

Sam urla nella mia testa, mi distrae, un’immagine sovrasta tutte le altre.
Dean in piedi, il suo corpo nudo, teso, i muscoli contratti. ‘Non possiamo, è sbagliato…’ è tutto quello che riesce a dire ed è solo un sussurro, poi volta le spalle a suo fratello e si riveste. I suoi gesti sono rabbiosi, sta scappando da quello che prova, proprio come ha fatto Michael. 

Sento il dolore che Sam ha provato, il panico e la paura di rimanere solo.
Non è che lo specchio di quello che ho provato io quando tu te ne sei andato. 



“Where did you go?

Where did you go?

Where did you go?”



Ho continuato a chiedermelo, migliaia di volte. All’infinito.
La tempesta ci ha raggiunto; gocce pesanti cadono in uno scroscio rumoroso, è come se il cielo sentisse il mio dolore e piangesse per me. Il cielo è diventato scuro, il giorno sta abbandonando questo mondo. 

Un fulmine cade a pochi passi da noi, gli alberi prendono fuoco, le fiamme illuminano il tuo volto. Ancora quegli occhi verdi, il loro giudizio che si abbatte su di me come una scure.
Lo stesso giudizio di nostro Padre, lo stesso che mi ha scacciato dal Paradiso e mi ha gettato tra le fiamme dell’inferno. Non ha voluto ascoltare, non ha voluto accettarlo, non ha voluto capire quello che provavo per te. 

“No matter how many deaths that I die I will never forget.No matter how many lies I live I will never regret.There is a fire inside of this heart and a riot about to explode into flames.” 

E tu?
Tu sei scappato. Non hai avuto il coraggio di ammettere che ricambiavi i mei sentimenti. Non hai fatto nulla, hai solo eseguito il Suo volere.
Hai strappato le mie ali e mi hai lasciato cadere.
Hai lasciato che la sua collera si abbattesse su di me, hai permesso che bruciassi all’inferno. 

Ora la rabbia scorre furiosa dentro di me, lascio che cresca ed esploda. Alzo le mani al cielo e altri fulmini cadono sulla terra. Forti e potenti come la mia ira… come il mio dolore. 

“Crash crash.Burn let it all burn.This hurricane's chasing us all underground.” 

“Era questo che volevi? Volevi essere il bravo soldatino di Papà? Io ti amavo Michael e tu mi hai gettato negli inferi a consumarmi tra le fiamme…” 

Ti urlo in faccia la mia rabbia, mentre il vento alimenta l’incendio che ormai è tutto intorno a noi. 

“È finita Lucifer. Non sarebbe mai nemmeno dovuta cominciare.” 

Vorrei ucciderti, vorrei porre fine al mio dolore…
Ma non posso. 

“Stiamo per ucciderci l’un l’altro e per cosa?
Lascia che finisca Michael… dimostra a nostro Padre che aveva torto, che quello che provi è più importante!” 

Vorrei tanto che la mia non suonasse come una supplica. Sembra patetica perfino alle mie orecchie.
Vedo il dubbio nei tuoi occhi, li distogli, per un momento mi illudo che possiamo davvero farcela, che forse tutto potrà tornare come prima.
Ma la mia speranza muore, quando quegli occhi verdi si posano di nuovo su di me. 

“Mi dispiace, io… io non posso farlo. Devo seguire il Suo volere, perché sono un buon figlio…
Sono qui per ucciderti Lucifer e lo farò.” 

Il dolore si abbatte su di me con tutta la violenza dell’uragano che ci circonda.
Voglio che bruci tutto, che non resti nulla di te. Che non resti nulla di me… 

“Do you really wantDo you really want meDo you really want me dead or alive  to torture for my sinsDo you really wantDo you really want meDo you really want me dead or alive  to live a lie” 

Dovrei lasciare che tu mi uccida…
Il tempo che abbiamo passato separati, è stato più straziante di qualsiasi pena io abbia patito all’Inferno. Era per questo che valeva la pena amarti? Per avere in cambio tutto questo dolore? 

Il cielo esplode, fulmini si abbattono tutto intorno a noi. Le fiamme divorano quello che ci circonda. 

Ti guardo per un’ultima volta e l’unica cosa che riesco a leggere in te è la tua freddezza.
È finita, lo sappiamo entrambi.
Quanto ci buttiamo uno contro l’altro, i pugnali pronti a