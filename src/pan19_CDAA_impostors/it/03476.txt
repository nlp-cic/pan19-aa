a baldacchino in una fabbrica vuota, poi?), degli zaini e un candelabro (e di nuovo, perché un candelabro?!). "Un mago rosso e un licantropo, interessante. Volevo presentarmi. Mi chiamo Benji" mette in bella mostra i canini e si sistema il ciuffo. "Penso che mangerò prima te" indica Gennaro. "Mi piaci"

"Scusa, ma non sei il mio tipo" risponde Gennaro, stranamente calmo.

"Io sono il tipo di tutti" Benji inarca un sopracciglio. "Vero, Fede?"

Un altro vampiro, seduto scomposto sul divano, annuisce e alza il pollice sinistro. "Si scopa tutti quelli che si vuole mangiare, garantito. E' un genio... un genio fortunato, perché io non sono geloso"

"Oh, state insieme?" miagola Gennaro. "Che carini. E sentite, fate scambi di sangue? Sono interessato, vorrei fare un esperimen-"

"Hai rotto il cazzo, cu sti esperiment!" urla Alessio. "L'hai capito che siamo stati rapiti?"

"... davvero sei interessato?" Fede arriva ad un palmo dal suo naso alla velocità della luce. "Ovviamente non ti darò i dettagli, ma potremmo ucciderti più tardi!"

"Sì, grazie" Gennaro sorride e annuisce. "E' che non ho mai incontrato una coppia di vampiri che stanno insieme-insieme" sussurra. "In Svizzera c'erano un paio di vampiri, ma si evitavano. Sapete, due galli nello stesso pollaio e cose del genere..."

La porta dell'edificio si spalanca e Susy, la vampira che li ha rapiti, entra al seguito di un ragazzo moro dall'aria un po' triste. Entrambi si avvicinano alle vittime, eppure solo il ragazzo fa una smorfia che sembra rimorso. "Ragà, ma era necessario appenderli al muro?"

"Succhiamo meglio, così" spiega Susy, serafica. "Tranquillo, Lorè, stiamo in una botte di ferro"

Alessio ride nervosamente e si schiarisce la voce. "Ok, amici. Parliamone. Sono un Alpha di un piccolo branco e non vi conviene uccidermi, sono pure amico di Giò Sada... non volete tutti i branchi d'Italia addosso, vero?"

Il vampiro dall'aria triste apre la bocca, poi la richiude. "Non ha torto" mugugna, dopo un po'. "Sarebbe una seccatura"

"E quando mai Lorenzo Fragola vuole seccature" lo pungola Benji. "Ma noi abbiamo fame. Possiamo far sparire i cadaveri"

Susy rabbrividisce. "Che schifo, io non li tocco corpi morti"

"Ma se sei un vampiro?!" commenta Fede, schifato. "Da chi sei stata trasformata, Hello Kitty?"

Basta un attimo, per scatenare il litigio. Susy salta alla gola di Fede, Benji mostra i canini per difendere il suo compagno e Lorenzo tenta, con le braccia, di separare la ragazza dagli altri due. Gennaro osserva tutto interessato, allunga il mento per osservare meglio i canini (tre centimetri, su per giù), ma un rumore lo distrae. Alessio sta tentando ancora una volta di liberarsi, con la differenza che sembra disperato. Evidentemente, in quel litigio, deve aver visto un'occasione per dare ad entrambi una via di fuga.

"Ehi" lo chiama, con voce piccola. "Ma vuoi davvero scappare?"

"Ma si scem?!" grugnisce. "Certo che voglio scappare. Non voglio morire!"

"Ah" sbuffa. "Vabbè" Gennaro dà un'occhiata alle catene che li tengono imprigionati. Accarezza il metallo con cura, lo stringe tra le dita e chiude gli occhi. Sotto lo sguardo estasiato di Alessio, il metallo si scioglie lentamente, quel tanto che basta per allargarsi e far scivolare via i polsi del mago. Una volta liberatosi, fa lo stesso con le catene che tenevano fermo Alessio.

"Fammi capire, potevamo liberarci pure prima?" spalanca gli occhi. "E tu sei stato a guardare?"

"Mi divertivo" fa spallucce. "Però tu non ti stavi divertendo"

"Le persone normali non-" alza gli occhi al cielo. "Ma che parlo a fare"

"Se vuoi li uccido" sbatte le palpebre. "Tutti e quattro. Vuoi che li uccida?"

"Ommioddio, no!" strilla Alessio. Getta uno sguardo alla calca di vampiri, ancora nel bel mezzo del litigio del secolo. Quasi quasi ci ripensa. "No, non ucciderli. Non è moralmente giusto"

"Ah, sì. Già" si gratta una guancia, spaesato. "E quindi che faccio?"

"Non lo so" bisbiglia Alessio, imbarazzato. "Tipo, fai qualcosa per bloccarli. Però senza ucciderli"

"Ehm, non sono abituato" arriccia le labbra, poi si illumina. "Oh, ma certo!" schiocca le dita e i colli dei vampiri fanno un rumore sinistro, si piegano in maniera inquietante e i corpi crollano sul pavimento sudicio.

Alessio squittisce spaventato e gli afferra il colletto della maglia. "Ti avevo detto non ucciderli e tu gli spezzi il collo?! Ma che cazzo, Gennaro!"

"Oh, respira, so' vampiri. Una mezz'oretta e si rialzano, il tempo di far guarire la lesione! Che dici, ci andiamo a prendere un caffè?" scavalca i corpi con tranquillità e si avvia verso