ghiacchiate com’erano, così gli passava il pollice sul labbro inferiore, tanto per essere sicuro non si trattasse di un sogno, di non svegliarsi di lì a poco senza Alex.

Il primo inverno che avevano passato assieme era stato bello, bellissimo, ed a Genn piaceva da morire il pensiero che era come se si riscoprissero ogni stagione, assimilando sempre di più le abitudini dell’altro, anche quelle più bizzarre ed impensabili, Alex che girava per casa con i pantaloncini da calcio anche se sembrava di stare al Polo Nord, Genn che camminava sempre scalzo, perché a lui i calzini non piacevano proprio, ed allo stesso tempo perché gli piaceva sentir rabbrividire Alex contro di sé la sera, quando erano sotto le coperte e Gennaro gli piantava le piante dei piedi ghiacciate tra i polpacci, mentre il moro sibilava qualche parolaccia a denti stretti, perché anche se Genn la faceva tutte le sere quella cosa, Alex non riusciva a non essere colto di sorpresa, quando sentiva due blocchi congelati accarezzargli la pelle bollente delle gambe, ed allora se lo chiedeva come fosse possibile che la loro routine fosse sempre la stessa ma fosse contemporaneamente sempre nuova – un po’ come la melodia che aveva in testa.-

Alex era affascinato dal come imparassero in continuazione cose nuove l’uno dell’altro pur conoscendosi a memoria, forse un po’ perché Genn era imprevedibile, tanto che qualche volta insisteva per mettersi a letto avvolto nella coperta di pile che tenevano sul bracciolo della poltrona del soggiorno, perché “Jà Alè, fa troppo freddo per cambiarsi i vestiti, qua sto già caldo” ed allora Alessio ridacchiava baciandogli la fronte e scompigliandogli i capelli, per poi caricarselo in spalla e portarlo dal divano alla camera.

-Non ti ci abituare però eh, lo sai che mi piace sentire la tua pelle addosso mentre dormo.-

-Come se fosse possibile abituarmi a qualcosa con te.-

L’aveva fissato intensamente negli occhi, per quanto il ciuffo, che era cresciuto senza controllo, glielo permettesse.

-Mi piace questa cosa, lo sai?-

-Cosa?-

-Che con te è tutto diverso, tutto sempre così tremendamente nuovo e bello.- le braccia di Alex che avevano stretto un po’ di più il suo corpo ancora avvolto dalla coperta, schiacciandolo appena contro il proprio petto.

-È che lo so già che non ti darò mai per scontato, che non mi abituerò mai di come entri canticchiando in bagno per fare la pipì mentre io sono sotto la doccia, di come ogni tre settimane o giù di lì devo cambiare il manico della moka perché non ti ricordi mai di abbassare la fiamma quando metti su il caffè, e lo so perché non mi stanco mai di cantare con te in bagno, di cambiare il manico della moka.

Non mi abituerò mai al modo in cui mi sento quando sei attorno, e lo so che non parliamo mai di queste cose, semplicemente perché non ce n’è bisogno, ma questa cosa te la dovevo proprio dire, perché mi sa che io di qui non me ne vado mica tanto presto.-

Ed allora era stato proprio Genn a srotolare la coperta spessa che gli avvolgeva il corpo magro sedendoglisi in grembo, perché in quel momento lo sentiva più del solito, quel bisogno spasmodico e fisiologico di sentire il suo calore, di stare pelle contro pelle, ed allora l’aveva baciato piano, strofinando le proprie labbra sulle sue, leccandogli il contorno della bocca sottile e definita, mentre gli portava le mani ai lati del viso, facendo scorrere i polpastrelli freddi lungo le linee della sua mascella forte, annusandolo come non aveva mai fatto tanto che, avrebbe potuto giurarlo, mai nella sua vita si era sentito più vivo che in quel preciso istante.

In quel momento se lo sentivano entrambi quel preponderante senso di appartenenza che li incollava l’un l’altro, che faceva sì i loro corpi si stringessero il più possibile tra loro, senza nemmeno il bisogno di usare le braccia o le mani, che gli dava la consapevolezza che, per loro, al mondo non vi era posto dove essere che fosse più giusto di quello, ed allora per Gennaro niente aveva più importanza oltre Alex, e lui si sentiva bello, stretto tra le braccia forti del moro, e si chiedeva come fosse possibile che l’amore che provava per Alessio fosse tale da fargli dimenticare tutto, perfino il suo nome.

Gennaro, da che aveva memoria, aveva sempre avuto un pessimo equilibrio; forse era per le sue gambe gracili e sottili, o forse semplicemente perché era sempre così occupato a guardarsi attorno da non fare caso a dove poggiava i piedi, incespicando ogni cinquanta metri o poco più.

A dirla tutta, quella volta che proprio grazie al suo equilibrio maldestro si era ritrovato catapultato tra le braccia di Alex, non gli era dispiaciuto più di tanto il non riuscire ad essere stabile sui propri piedi nemmeno da fermo ma ora, che si ritrovava con due pattini dalle lame affilatissime su una lastra di ghiaccio a dir poco mortale, erano maledizioni spontanee verso Alessio e verso il suddetto senso dell'equilibrio quelle che gli uscivano a mezza voce dalle labbra screpolate.

Alex, dal canto suo, non riusciva a trattenere una risata cristallina, nel vedere la figura di Gennaro, le ginocchia piegate, la schiena incurvata e le braccia tese in avanti, una