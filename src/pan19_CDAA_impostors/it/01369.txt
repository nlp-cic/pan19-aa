di come davvero mi sentissi, che non ebbi cuore di palesare la mia invidia e quanto in quel momento lo stessi odiando. Ferocemente. Non mi ha più parlato di te, dunque non so come si siano messe le cose tra voi.
Con Lui invece è stato tutto diverso fin dal principio. In più casi ci siamo pizzicati a vicenda; mi ha becchettato, punto sul vivo con una tale abilità nell’illuminare i miei lampanti difetti, le mie volute mancanze, da spingermi a trattenere a stento frecciate velenose. A volte non le ho trattenute affatto. Non che mi sia mai fatto conoscere per il mio buon carattere, ammettiamolo… Ma non credevo di fare tali danni, lo giuro! Ero sicuro che fosse troppo maturo rispetto a me per prendere in considerazione i miei scoppi nevrotici nevrosi ingiustificati, ma poi si è fatto uscire di bocca all’improvviso che il mio comportamento non gli ha procurato che dolore. Me l’ha detto con una tale amarezza da riempirmi di vergogna… L'eterno ritorno dell'uguale. Oh. Mio. Dio. Sono sbagliato io, me li vado a cercare col lanternino, oppure fungo da calamita difettata per questi particolarissimi esemplari di esseri umani?
Mi piacerebbe poterti addossare almeno una piccola parte di responsabilità, ma il guaio è che, non avendo mai neppure minimamente sospettato dei miei sentimenti per te, non potresti di conseguenza intuire fino a che punto sei inconsapevolmente coinvolto nella faccenda. Almeno spero che tu non lo abbia capito: l’unica consolazione che mi resta è sapere che almeno la faccia è salva.
Ora come ora, dell’antica emozione che animasti in me resta soltanto un’indefinibile pulsione, che pare divertirsi a giocare a ping-pong rimbalzando tra un’indifferenza troppo ostinata per apparire realistica e un isterico tentativo di prolungare le nostre eventuali conversazioni occasionali. Proprio come con una droga della quale si è smesso di fare uso, mi basta un solo assaggio dell’antica ebbrezza per ritornarne totalmente schiavo.
Non è stato un colpo di fulmine, come piace dire a qualcuno, eppure sono convinto che sarei riuscito ad amarti in maniera altrettanto folle perfino se non avessi avuto l’opportunità di vederti in faccia una singola volta: la parola, era la tua infallibile arma. I tuoi discorsi solenni mi entravano da un orecchio per uscire dall’altro, e intanto m’inquinavano il cervello. Sai che col tempo, a freddo, sono riuscito a cogliervi una vaga seriosità eccessiva di fondo? Io mi esprimerò anche in maniera troppo complessa in certi casi, ma a te in compenso manca quel pizzico di frivolezza di fondo che ci rende tutti più umani. E più accessibile perfino per me, dal basso della mia condizione. Ok, forse coi tuoi amici, con la persona di cui sei innamorato, ti comporti in maniera più rilassata, ma non guasterebbe ricordare che una statua di marmo, per quanto stupende siano le fattezze che raffigura, resta sempre pur sempre troppo gelida per risultare piacevole da abbracciare…
Ma il sospetto più grave resta proprio quello: potrei non essere mai stato veramente alla tua altezza. Le attenzioni che ogni tanto mi dedicasti sono forse state tutte di circostanza? Il dubbio resta. Mi chiedo però se tu abbia mai pensato a quanto questa tua magnanimità potesse ferirmi: contornato da un gruppetto di tuoi pari, scelti presumo dopo un’accurata selezione, non fai altro che cantare dall’alto il tuo soave lamento e inneggiare la forza che vi lega. Per tutti gli altri, compreso me, è concesso solo qualche generoso cenno fatto col capo, una risposta stringata strettamente funzionale al suo scopo. Sei libero di scegliere chi frequentare, senza dubbio, ma sarei felice se prima o poi potessi sperimentare sulla tua stessa pelle un’imparzialità di uguale portata, un rifiuto di pura e sdegnata sufficienza da parte di qualcuno che desideri con ardore da oltre due anni. Sì, è così: la mia ammirazione che non aveva fine verso di te, lentamente, inizia già a scemare in favore di una sorda ira scaturita direttamente dall’insoddisfazione.
Quando ancora l’orgoglio e la disperazione mi reggevano, per una volta ebbi il coraggio di sollevare lo sguardo e, guardandoti fisso negli occhi, a rischio di perdermici, narrai una storia tanto tragica e bella da non poter essere altro che vera, seppur nelle sue labirintiche forzature. L’ultimo canto del cigno, dopo in quale non poteva esserci che il nulla o il totalmente diverso. In qualche modo un po’ tutti fiutarono quella sottigliezza. Il messaggio colpì anche te fra gli altri, o almeno così mi dicesti, ma presumo che tu non abbia mai compreso che le mie parole più terribilmente realistiche e graffianti non fossero altro che una confessione diretta a te e all’Altro. O, per essere più precisi, a me, a te, e a chi mi ha trattenuto dall’impazzire sul serio a causa della tua cecità. Un piccolo pegno per il mio abbandono, e l’ammissione davanti al mondo intero della mia prostrazione interiore.Ho un debito non indifferente nei tuoi confronti.
Non sono mai riuscito a decifrare quella frase, e ho avuto troppa paura per chiederti di farlo al posto mio. In genere ero io, quello che si esprimeva per enigmi, e neppure troppo velati. Tu sei sempre stato un