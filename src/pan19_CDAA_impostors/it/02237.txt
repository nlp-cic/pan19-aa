è uguale, con i suoi cereali nel sacchetto della spesa. Lo sta anzi fissando con un sopracciglio alzato, e Q si rende conto che sono già troppi secondi che si stanno guardando a vicenda senza dire una parola. Alza un sopracciglio a sua volta perché, onestamente, è tutto quello che riesce a fare con le poche energie che gli sono rimaste.


“Prendi.”


La 

sua 

voce è...una bella voce. Seriamente, Q si metterà a tessere le lodi di quella voce roca quando avrà recuperato tutte le ore di sonno arretrate.



Meccanicamente il suo braccio si allunga e la sua mano afferra la scatola che gli viene posta, ma non riesce a distogliere lo sguardo da quegli occhi chiari. Occhiaie profonde li segnano, rendendoli appena un po' tristi, nonostante il mezzo sorriso che li accompagna. 




Occhi così chissà che hanno visto.



“Uh, grazie” caccia fuori prima di fare la figura del maleducato (sia mai che su a madre lo venga a sapere) “n-non ci arrivavo”. Patetico, si, giustificazione non necessaria, certo, ma per un attimo Q può giurare di aver visto il sorriso irritante dell'uomo farsi più sincero. Uh. Okay.

“Come ti chiami?” Q incolpa la stanchezza quando deve battere le palpebre un paio di volte prima di registrare la domanda. Perché da quando sconosciuti fastidiosi e scolpiti come statue greche vanno in giro a chiedergli il nome?

“...Q” 


L'uomo sembra divertito dal suo balbettio patetico “Diminutivo di Quentin?” chiede, mentre il suo sorriso si allarga un po' di più. Somiglia un poco ad uno squalo.


“Oh, no. Solo Q” 

“Okay, Solo Q. Io sono James. Piacere di conoscerti” quando allunga la mano per stringere la sua, Q non può far altro che ricambiare, perché è quello che le persone educate fanno e sua madre l'ha cresciuto a modo, grazie mille.

“Ah, uh, p-piacere mio” se solo non fosse così stanco probabilmente sarebbe in estremo imbarazzo a causa del suo balbettio e della sua goffaggine, ma in questo momento non riesce proprio a preoccuparsene. Forse neppure l'uomo, no, James, se ne preoccupa. Forse lascerà passare senza commentare.

“Sei carino quando arrossisci”.


Okay

 no

. Assolutamente no. 



Q aggrotta la fronte, raddrizza le spalle e tira indietro la propria mano con un gesto secco, troncando sul nascere una risposta cattiva che gli si forma in gola. Non ha tempo per queste stronzate. Butta i cereali nel proprio cesto della spesa e marcia verso la cassa, dove l'addetto batte il suo conto con uno stupido sorrisetto odioso come quello di, ugh, James. Sta uscendo dalla porta quando sente la voce del cassiere chiedere all'uomo che diavolo avesse combinato e il 

chiudi il becco, Alec

 di James in risposta. La risata di Alec va a perdersi mentre Q marcia irritato verso casa.


 

 


Onestamente, Q odia quando lo chiamano carino. Da bambino tutti volevano pizzicargli le guance ed emettere versetti striduli su quanto fosse carino questo bambino. A lui non piaceva quando la gente lo toccava, e a fine giornata aveva sempre le guance rosse e doloranti. 



Anche crescendo, quelle rare volte che Penny riusciva a convincerlo ad uscire, veniva avvicinato ed apostrofato con quel maledetto vezzeggiativo.




Carino

 è un delicato mazzolino di fiori da portare alla mamma, carino è cucciolo di cane che gioca con una palla, carino è un gattino indifeso.Q non è delicato, non è un cucciolo e non è indifeso. Odia sentirsi così, odia associare quegli aggettivi a se stesso. Odia essere carino.


 

 


Gli incontri con James non finiscono, purtroppo, con l'aggiunta che adesso, ogni volta che Q lo incrocia al minimarket, James lo saluta sempre con quel sorrisetto irritante.



(Q non ha mai rivisto quell'ombra di sorriso sincero sul suo volto).



Generalmente Q ricambia con un brusco cenno del capo, oppure lo ignora totalmente, anche quando sono l'uno dietro l'altro alla cassa e James continua a rivolgergli quel sorriso, per il grande divertimento di Alec, che adesso abbandona le sue riviste ogni volta che Q entra in negozio a fare la spesa. 



Ah, si, la sfolgorante vetta della vita di Q: fonte di intrattenimento per il cassiere locale. Splendido.



Vanno avanti così per un paio di settimane, e ormai hanno stabilito una sorta di routine fatta di saluti ammiccanti e fredde risposte, quando qualcosa cambia.



Q mette il cibo per gatti nel cesto e perde un paio d'anni di vita quando si gira e si ritrova faccia a faccia con James. Come può un uomo essere così silenzioso, Gesù santo, non è possibile. I suoi occhi sembrano ancora più azzurri dell'ultima volta, e stanchi. Le occhiaie più profonde e i capelli corti leggermente scompigliati. Persino la camicia sembra stropicciata, e non impeccabile come al solito.



Nondimeno Q è pronto a scacciare qualsiasi tipo di approccio James si è inventato questa volta.


“Mi scuso.”


Okay, forse non qualsiasi tipo. 

Prego

?


“Prego?” chiede Q, perché gli sembra una buona domanda da fare.


James si passa una mano tra i capelli e poi la nasconde nella tasca dei pantaloni, non prima che Q riesca a