grazie.
  «Non fraintendere, sbirro», replicò Vishous con calma disarmante, chiudendosi la porta alle spalle con un gesto secco della mano. «Questo non è un posto romantico dove porto le tizie che mi trombo. È semplicemente un luogo dove loro possono soddisfare ogni perversione e io trovare un po' di pace. Tutto qui. Ma ho pensato fosse meglio della Tana», dovette ammettere, poiché era certo che, se avesse lasciato fare al proprio istinto e si fosse ritrovato a fare sesso con Butch lì dentro, alla fine di tutto non sarebbe più riuscito a vedere quel posto come un rifugio tranquillo. Anzi, non avrebbe fatto altro che pensare a ciò che era successo e sarebbe stata una completa tragedia.
  Butch lo guardò di sottecchi, senza faticare a credere che dicesse sul serio. Non serviva il potere di leggere nella mente altrui per capirlo. «Approvo in pieno la tua scelta, amico. In fondo volevo provare qualcosa di nuovo ed estremo, no?» provò ad ironizzare nel tentativo di sciogliere la tensione, e in parte ci riuscì, giacché Vishous abbozzò un sorrisetto sarcastico.
  «Se vuoi cominciare con qualcosa di leggero, sbirro, ho anche delle manette», lo informò il guerriero, accennando con il capo all'armadietto che il poliziotto aveva contemplato qualche attimo prima. Okay, adesso sapeva almeno una delle diavolerie presenti là dentro. Le altre non voleva scoprirle.
  «Ho sempre voluto provare il bondage», la buttò lì Butch, al che Vishous si accigliò.
  «Fai sul serio?»
  «Maledettamente sul serio», lo scimmiottò, facendosi coraggio per inoltrarsi nel monolocale. Dalle vetrine antiriflettenti, lasciate socchiuse da una probabile precedente visita, filtrava un lieve venticello caldo che faceva tremolare le fiammelle delle candele senza spegnerle, rendendo l'atmosfera ancor più soffocante a causa delle ombre che sembravano ballare sui muri neri; avanzando a passi lenti e incerti sotto lo sguardo di Vishous, immobile e a braccia conserte accanto all'armadietto come una statua di marmo, Butch si diresse verso le porte a vetri e ne spalancò una quel tanto che bastava per affacciarsi sulla terrazza, dalla quale si poteva godere di una magnifica vista del ponte di Caldwell, illuminato a giorno dai lampioni e dai fari delle macchine. Ehi, almeno il panorama non era male, da quel posto. «Sembra pronto per una foto da cartolina», disse distratto e con fare sarcastico, sentendo il vento insinuarsi fra i suoi capelli e scompigliarglieli come dita impazienti. «È così dannatamente finto da piacermi».
  «Ehi, sbirro», venne richiamato qualche istante dopo, e si girò giusto in tempo per afferrare l'oggetto metallico che gli era stato lanciato contro da Vishous. Solo in seguito comprese esattamente di cosa si trattasse, fissando le manette con fare oltremodo accigliato. «Ammanettami».
  «Perché dovrei?» chiese spontaneamente, e sussultò quando la porta a vetri si chiuse dietro di lui.
  «Parliamoci chiaro, amico». Vishous si avvicinò passo dopo passo, muovendosi guardingo con la stessa grazia di un gigantesco felino. «Sei davvero sicuro di volerlo fare?»
  «Mi pareva fosse ovvio. Sono qui, no?»
  «Non è una cosa da niente, sbirro. Per pratiche del genere bisogna avere fiducia nel proprio partner, affidandosi in tutto e per tutto a lui», lo informò, sentendosi in dovere di farlo. «E io mi lascio prendere un po' troppo facilmente la mano», ammise, ma fu a quel punto che Butch sorrise.
  «Io mi fido ciecamente di te, V».
  Vishous imprecò a denti stretti, annullando del tutto la distanza che li separava. «Merda... non dovevi dirlo, sbirro. Adesso non riuscirò più a controllarmi», gli sussurrò ad una spanna dal viso, indugiando intorno alle sue labbra. «Quando ti sembra troppo, chiamami per nome e sarà tutto finito. Chiaro?» soggiunse, aspettando che il poliziotto annuisse prima di fare lo stesso, come a sigillare un tacito accordo; poi, scostandosi dal suo volto, gli indicò il tavolo con un cenno del capo. «Sdraiati lì. A gambe spalancate», ordinò, e Butch, dopo aver fatto scorrere lo sguardo dal volto del guerriero al tavolo con le cinghie, si chiese mentalmente che cosa avesse intenzione di fare l'amico. Forse, però, era meglio non scoprirlo... non ancora, almeno.
  Scuotendo il capo, Butch eseguì e, dopo essersi tolto la camicia e averla gettata sul pavimento, si diresse a passi strascicati verso il tavolo, facendo quanto gli era stato detto; sentì le cinghie chiudersi strettamente intorno al polso qualche attimo dopo, ed ebbe un'ultima fugace visione del volto di Vishous prima che quest'ultimo, tendendo ai limiti dell'impossibile un pezzo di stoffa nero, gli si avvicinasse e lo privasse della vista proprio con quello, riducendo il suo mondo ad un oscuro oblio. L'aveva appena bendato o sbagliava, forse? «Posso dire di sentirmi ridicolo senza risultare realmente ridicolo, vero?» esalò in un soffio, rabbrividendo nel sentire sul collo, simile ad una carezza, l'alito di V. E non seppe dire se quel breve contatto fosse stato piacevole o meno, ma gli piacque molto di più concentrarsi sulla risata cristallina che vibrò contro la sua gola. Gioiosa. Ipnotica. Una risata che sembrava promettere lussuria di sangue.
  «