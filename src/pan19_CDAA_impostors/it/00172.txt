devono arrivargli, perché lui deve fargli capire che non è così.
Lui non è il soldato che Liam ha sempre creduto fosse, lui alla fine ha ceduto. Ma Liam sorride perché lo pensa davvero che Zayn sia forte come un guerriero; dopo tutto quello che ha dovuto passare e affrontare a causa sua, lo è sicuramente.
Perché è lì. Perché Zayn è rimasto nonostante la sua presenza.
Zayn è forte, nonostante tutto, deve soltanto scoprirlo da sé. Ed è ancora presto.
 
Harry guarda Louis e non ha bisogno di chiedere; lui sa e non dovrebbe, lui dovrebbe confessare, ma invece tace.
Tace per quel ‘è quel che è’ che svanirebbe di fronte ai suoi occhi se solo Louis sapesse cosa ha fatto, quanto l’abbia tradito.
Così Harry si abbraccia le gambe, che ha avvicinato all’addome e rimane a guardare davanti a sé, le fiamme che riscaldano il suo viso rattristato.
Louis non ha potuto fare a meno di pensare a Stan e quei versi sono stati come un mattone cadutogli addosso.
 
In quel silenzio di voci, Niall si perde guardando la sua chitarra e dirige quell’assolo con gli occhi semichiusi, persi, in quel mondo dove è libero.
Suona e torna ad amarsi un po’; perché la musica è capace anche di questo, di farti amare chi sei anche in tutti i tuoi sbagli. Perché la musica è capace di cancellare tutto, lasciando solo ciò che è bello.
 
“I may not have the softest touch. I may not say the words as such. And though I may not look like much. I’m yours…” soffia Harry rattristato, poco dopo, mentre lo sguardo liquido e azzurro di Louis torna ad osservarlo con piglio.
 
Quando lo scrittore lo vede, piccolo e indifeso, si morde un labbro e si sente uno sciocco.
Stan torna di nuovo lontano dai suoi pensieri, di fronte a quel piccolo che non lo guarda, magari per paura di farsi male; Louis si sentirebbe ancora più in colpa per ciò che gli succede quando guarda Harry, se quella vista non abbagliasse e oscurasse allo stesso tempo la sua mente.
 
Perciò “and though my edges may be rough. And never feel I’m quite enough. It may not seem like very much… But I’m yours…” riprende, inclinando il capo per tentare di incrociare quel verde smeraldo.
Harry si fa trovare, cadendo in quel mare, commosso e accecato, perché la voce di Louis è una metà di una calamita e i suoi occhi sono tutto ciò che manca per renderla completa.
E nella semplicità di uno sguardo si sorridono.
 
Alla fine anche con la terza canzone, Niall sfuma il finale e fa tornare il silenzio attorno a loro.
Quella canzone ha smosso più di quanto si aspettasse, dentro e attorno a sé.
Lui, però, si sente rinato e vorrebbe suonare ancora, ancora, ancora, se non fosse per quelle due iridi vispe che lo distraggono e imbarazzano come non mai.
 
“Noi andiamo a dormire” è l’annuncio di Josh.
 
“Noi?” chiede Niall con un sopracciglio alzato. “Io non ho sonno…” borbotta con innocenza, mentre pensa che ha ancora tanta voglia di suonare.
 
“Tanto meglio, allora” è la risposta sbarazzina e beffarda di Josh che gli ammicca persuasivo.
Niall sgrana gli occhi e si rende conto soltanto in quel momento di ciò che ha detto e che ha dato modo di far dire all’altro, mentre balbetta parole senza senso compiuto.
Josh sorride e gli afferra velocemente la chitarra, come se improvvisamente ne fosse invidioso, per riposarla nella sua custodia.
Fa tutto in modo così veloce da lasciare senza fiato Niall, che rimane laddove è sempre stato seduto, senza alcuna intenzione di alzarsi e chiudersi nella tenda con il Divino.
 
Gli altri sorridono a quella scena.
 
“Niall” lo chiama Josh, una volta tornato a guardarlo. “O ti alzi con le buone o lo farò io con le cattive” afferma Josh, sorridendo, mentre le iridi gli si illuminano di una innaturale allegria.
Niall odia il modo in cui spesso il Divino lo sfida, ma detesta ancora di più la sua capacità di spiazzarlo.
E peccato che l’irlandese si dimentichi sempre di non sfidarlo, considerata poi la capacità di trovarsi in contropiede.
 
Così “avanti cosa faresti?” lo provoca, ma se ne pente subito, quando il sorriso sghembo di Josh si amplifica sul suo volto e gli si avvicina repentino, afferrandolo con troppa facilità per prenderlo in braccio.
Niall si sente come un sacco di patate. E non perché quella sera ha mangiato tanto, ma perché Josh lo ha addossato sul suo corpo proprio come un sacchetto di patate, su di una spalla, un braccio a circondarlo dietro le ginocchia e una mano sul coccige per non farlo cadere dall’altra parte.
Gli altri ridono e per una volta si abbandona anche Zayn ad un sorriso.
Harry guarda lo scrittore, rivolto con lo sguardo verso Josh che ride tentando di trattenersi e Niall che scalcia per farsi mettere giù, e si morde un labbro, perché se fosse un po’ come Josh probabilmente farebbe la stessa cosa con Louis.
 
“Buonanotte, ragazzi” afferma poi il Divino, dirigendosi a tentoni verso la propria tenda.
 
“Spero