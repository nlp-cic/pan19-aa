arredato la loro nuova sede, ha saputo che una delle collaboratrici amministrative avrebbe dato le dimissioni nel giro di giorni — «Vuoi dire che se l’è portata a letto, dopodiché lei ha deciso di cambiare Paese,» commenta Claudio, e Marco gli tira uno schiaffo sulla nuca, ma sorride, — e dunque, siccome in quanto Fabio s’era accaparrato l’amore indiscusso dei capoccioni dello studio dopo la prima mezz’ora, ha pensato bene di mettere una buona parola per questo caro amico di suo fratello, che è tanto un bravo ragazzo, e ha tanto bisogno di lavorare.

«Perciò,» dice Marco, riuscendo miracolosamente a bilanciarsi tra mani e braccia quattro pizze, due birre e un cestino del pane, il tutto senza battere ciglio, «il risultato è che domani mattina, alle dieci e mezza, mio caro Clapsy, hai un bel colloquio di lavoro.»

Claudio si vanta di non aver pianto quando hanno sparato alla madre di Bambi — andiamo, era una cosa così scontata, — ma adesso, quando torna in sala, i suoi occhi sono un pochino più azzurri e lucidi.



*

Claudio si ferma sulla porta; ha in mano un’elegante cartelletta di cuoio che contiene il suo curriculum in triplice copia, e annuisce, confuso. Più o meno mi ha visto tutto il piano, vorrebbe dire, ma ha la lingua incollata al palato.

Il suo potenziale futuro capo sorride.

«Allora ti devo assumere per forza, se non voglio un colpo di stato.»

Claudio ha il sospetto che denunciare il suo potenziale futuro capo per molestie sessuali non sia il modo migliore di fare amicizia, perciò deglutisce e si costringe a fare un passo avanti.

«Claudio Marchisio,» dice, cercando rifugio nella formalità. «Piacere di conoscerla.»

Il suo potenziale futuro capo già si è buttato in piedi e sta facendo il giro della scrivania; ti prego, fa’ che non sia allergico alle strette di mano, pensa Claudio, disperatamente.

«Sono allergico alle strette di mano,» dice il suo potenziale futuro capo, con un sogghigno infinitamente stronzo.

«Uhm, ok,» soffia Claudio, e il tizio, senza il minimo preavviso, lo abbraccia.

Claudio si congela sul posto, e si pigia contro il petto la cartellina col suo curriculum, perché gli pare sia l’unica cosa al mondo che conserva un minimo di senso. A parte il suo orologio, e le sue scarpe; orologi e scarpe non tradiscono mai.

«Piacere di conoscerti,» sorride il potenziale futuro capo/predatore sessuale, facendo un minuscolo passettino indietro. «Io sono Gigi, ma puoi chiamarmi anche Gigi.»

«Uhm, ok. Claudio—»

«Claudio, sì, ho sentito la prima volta, tranquillo,» lo blandisce Gigi, agitando una mano per aria. «Allora, ti faccio vedere dove lavorerai.»

Claudio sbatte le palpebre.

«Quindi sono assunto?» chiede, e poi si morde la lingua quando si ricorda, tragicamente troppo tardi, di tutto quell’affare del non guardare in bocca al caval donato o qualcosa del genere.

Gigi scoppia a ridere.

«Stai scherzando, spero,» dice. «Hai addosso un completo, anche se sembri a stento abbastanza grande per guidare. Certo che sei assunto, Gesù; anzi, se Fabio mi avesse detto da subito che sei così, ti avrei assunto per telefono.»

Claudio ha l’improvviso, devastante dubbio di aver sbagliato tutto.

«Uhm, questa è la Buffon, Conte & Del Piero, giusto?» chiede; non sono finito per sbaglio in un’agenzia di squillo d’alto bordo, giusto? vorrebbe chiedere. La cosa più triste è che, se lo stipendio è davvero quello che Marco gli ha detto, non gli dispiacerebbe neppure prostituirsi.

Gigi ride di nuovo.

«Naturalmente,» dice, tenendo la porta dell’ufficio aperta per Claudio. «Stai parlando con la B e, no, i nomi non sono in quell’ordine lì per via dell’alfabeto.»



*

Daniele, che è uno stronzo abissale, è già piegato in due dalle risate; Marco, invece, arriccia le labbra perplesso.

«Non capisco cosa ci sia di—»

«Non stava parlando del curriculum,» si lagna Claudio, la voce ridotta a uno strillo sottilissimo. Daniele ora ulula, più che ridere, e Marco, quando ci arriva, sgrana gli occhi e si copre la bocca con le mani per nascondere il fatto che pure lui, bastardo, trova la cosa assolutamente esilarante.

Claudio mugugna, «Amici di merda,» e poi si alza, facendo strusciare la sedia per terra con uno stridore tremendo, per andare a rifornirsi di alcol.

La verità è che, a parte Gigi, il lavoro è fantastico. Claudio è così pieno di cose da fare che ha a malapena il tempo di respirare, e impazzire di fatica è sempre stata tra le sue massime aspirazioni nella vita, più che altro perché gli impedisce di pensare; e, d’accordo, magari tra le sue responsabilità ci sono anche un paio di cose, un pochino al di là del semplice rispondere alle telefonate e fare fotocopie, — andare a ritirare il cappotto di Gigi in lavanderia, per esempio, o fargli la spesa, o comprare dei fiori perché Gigi possa regalarli alla propria