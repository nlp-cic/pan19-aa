fece capire a Derek quanto Stiles volesse continuare a vederlo. In fondo lui era stato la prima persona a dimostrargli un po’ di attenzione, era stato l’unico ad averlo ascoltato per davvero e che gli aveva regalato un sorriso.

-Per quanto odi questa città, penso proprio che ritornerò. I miei migliori amici abitano qui e…-

-E..?-lo spronò a proseguire, Stiles.

-E non mi dispiacerebbe rivederti.- ammise Derek, sorridendogli.

Stiles rimase un attimo spiazzato da quelle parole, dopodiché finse di tossire per nascondere (non riuscendoci) un sorriso.

-Mi riaccompagni a casa? Tra poco è mattino.-

-Certo.- rispose Derek, alzandosi e dirigendosi verso l’uscita.

-Quanto le devo?- sentì Stiles domandare alla signora dietro la cassa.

-Oh no dolcezza! Ha già pagato il tuo ragazzo!- esclamò questa, e Derek dovette farsi forza per non girarsi e guardare l’espressione di Stiles.

-Il mio..capisco.- balbettò Stiles.-Allora arrivederci!-

Quando lo raggiunse fuori dal locale, Stiles aveva le guance così rosse da fondersi quasi con la felpa, era tenerissimo.

-Tutto bene? Mi sembri scosso.- lo prese in giro Derek, fingendo di non sapere niente.

-S-sì, sto benissimo. Andiamo.- disse prima di bloccarsi nel constatare che stava piovendo.

-Cosa c’è?-

-Piove.-

-Ma non mi dire!- esclamò ironicamente Derek.

-Non abbiamo l’ombrello, genio.- gli fece notare Stiles.

-E allora?-

-E allora ci bagneremo!-

-E non è divertente?-

-No, Derek, non lo è.- ringhiò l’altro.-Non so tu ma io odio bagnarmi!-

Derek si sforzò per non fare un doppio senso, davvero! Peccato che non ci riuscì e scoppiò a ridere.

-Non in quel senso!- sbottò Stiles, il viso ancora più rosso.-Ovvio che non odio bagnarmi in quel senso, anzi è..cazzo!- imprecò coprendosi la boccae guardando ancora più storto Derek che adesso stava quasi soffocando nelle sue stesse risate.

-Stiles, ti fai troppi problemi.- lo rimproverò Derek.-Devi iniziare a vivere! Dai!- esclamò afferrandogli un polso per trascinarlo verso il centro della strada.

-No! Derek no!- urlò Stiles cercando inutilmente di sgusciare fuori dalla sua presa.-Nononononono-

Per Derek l’urlo oltraggiato di Stiles quando si bagnò per via della pioggia fu come una musica di vittoria. Si stava divertendo un sacco nel sentire le imprecazioni del più giovane, adesso fradicio dalla testa ai piedi, mentre indossava inutilmente il cappuccio.

-Questa me la paghi!- ringhiò a Derek prima di iniziare ad inseguirlo.

Derek rise mentre scappava da Stiles, spostando malamente chiunque gli ostacolasse il cammino, non chiedendo neanche scusa.Si voltò solo quando rimase senza fiato, accorgendosi troppo tardi di aver perso di vista Stiles.

-Cazzo.- imprecò colpendosi la fronte.

-BUH!- Stiles comparve magicamente alle sue spalle, facendolo sussultare per lo spavento.-Prendi questa!- esclamò dando un calcio ad una pozzanghera ai loro piedi, bagnandolo ancora di più.

Derek si coprì il viso con un braccio e rise insieme all’altro, iniziando a saltare sulla pozza d’acqua per poter schizzare entrambi.

 

-Immaturi!- sbuffò una vecchia mentre tentava di passare senza essere bagnata, i vestiti luccicanti e dall’aria costosa.

Stiles smise immediatamente di ridere e le rivolse uno sguardo terrorizzato, mentre Derek si vendicò dando un calcio alla pozzanghera, bagnandole il lungo cappotto firmato.La signora urlò oltraggiata e tentò di avvicinarsi a Derek per potersi vendicare, preferendo però allontanarsi quando vide il suo sguardo premonitore.

-Ma sei impazzito?!- lo rimproverò Stiles una volta che la signora se ne fu andata.-Quella signora indossava i vestiti prodotti da mia madre! Spero non sappia chi sono o mia madre mi taglierà la testa!-

-Ti stai di nuovo facendo troppi problemi, Stiles.- sbuffò Derek, tirandogli i lacci della felpa, facendo così sparire il viso dell’altro dentro il cappuccio.

Scoppiò a ridere quando vide il ragazzino emettere dei versi indistinti e sbracciarsi per potersi liberare dalla presa ferrea del cappuccio.

Si inseguirono per tutte le strade di Mystic Falls, ridendo e giocando come due bambini che si facevano i dispetti per dimostrarsi quanto in realtà si volessero bene. Ad un certo punto Stiles balzò sopra la sua schiena, allacciando mollemente le braccia intorno al suo collo per evitare di strozzarlo, e rise quando Derek gli strinse le gambe contro la sua vita ed iniziò a camminare in avanti.

-Al prossimo incrocio gira a destra, abito proprio lì.- mormorò Stiles poggiando il mento sulla sua spalla, ridendo e reggendosi più forte quando Derek fingeva di lasciare la presa per farlo cadere.

Purtroppo la casa di Stiles non era molto lontana, e la raggiunsero in pochissimo tempo, entrambi fradici dalla testa ai piedi. Fradici ma felici.

-Allora..grazie..per tutto.- sussurrò Stiles una volta che Derek lo adagiò al suolo.

-Figurati, hai rallegrato quella che avrebbe dovuto essere una bruttissima serata.- lo rassicurò Derek.

-Non dirlo a me.- ironizzò Stiles, ridendo nervosamente, passandosi una mano tra i capelli. Era un gesto che faceva spesso.-Allora..buonanotte,Derek.- gli disse dopo qualche istante di silenzio