.


Sherlock,



Questa notte è nata mia figlia, Alexandra Wilhelmina Watson. Vorrei davvero che potessi vederla, è perfetta. Spero che avverrà presto, amico mio.
 Mi man-


John fermò la mano. Era davvero conveniente dire una cosa del genere a Sherlock? Era come un’ammissione, come una fenditura nella sua corazza. Guardò la barretta lampeggiante, come in attesa che John si decidesse a fare la sua prossima mossa. John prese un respiro e si decise. Sua figlia era nata, era meravigliosa e aveva avuto la forza di venire a questo mondo. Non voleva che un giorno si ritrovasse per padre uno smidollato.


Mi manchi immensamente. Attendo con impazienza il giorno in cui potremo vederci ancora.


***

Dopo quattro mesi da quando avevano iniziato la loro corrispondenza (e ancora nessuna notizia da parte di Mycroft su una linea sicura), Sherlock gli scrisse che sarebbe mancato per un paio di settimane. Non gli diede alcun dettaglio, ma John sospettava che la parte più difficile della missione stesse per iniziare. Un nodo di preoccupazione gli strinse lo stomaco, ma augurò a Sherlock buona fortuna.

Quello che più tormentava John erano i sogni. Sperò che non parlasse nel sonno, perché se avesse lasciato trapelare cosa popolava il suo inconscio, non aveva dubbi che Mary avrebbe trovato difficile non chiedere il divorzio. A volte sognava Sherlock in Ucraina. Aveva visto i segni che i suoi aguzzini avevano lasciato sul suo corpo prima che venisse riportato a casa da Mycroft, e non li avrebbe mai dimenticati. Sognava di vederlo torturato e ucciso. A volte il carnefice era lui stesso. Altre volte, invece, Sherlock era con lui, a casa, a Baker Street. Sentiva la sua voce, anche se non capiva cosa gli stesse dicendo. Gli sorrideva, quel sorriso che riservava solo a lui. Più spesso, John sognava di fare l’amore con lui. Erano sensazioni talmente vivide che lo facevano svegliare ansimando, coperto di sudore e con un’eccitazione dolorosa che gli tendeva il basso ventre. Quello che più lo colpiva al risveglio erano la nostalgia a la mancanza che lo lasciavano senza fiato. Rendeva difficile dormire accanto a Mary. Lei non sembrava aver notato niente, ma John sapeva che in lei c’era molto più di quanto non lasciasse trapelare. Durante quelle due settimane, in cui John cercò di concentrarsi più su di lei e sulla bambina, John iniziò a riflettere.

***

Quando il telefono prese a squillare, a John sembrò che un brivido gli corresse lungo la schiena. Quando poi a parlare fu Mycroft, gli sembrò che le ginocchia non lo potessero più reggere. -Pronto? -John. Ci fu un momento di silenzio carico di tensione. John non vedeva Mycroft da quel giorno all’aeroporto, e comunque non lo aveva mai davvero perdonato per quello che era successo prima della morte di Moriarty. -Sherlock è scomparso. John non rispose. Si limitò a fissare il vuoto, cercando di ignorare il freddo che gli aveva preso lo stomaco. -Stiamo facendo tutto il possibile per ritrovarlo. - Proseguì Mycroft. -Abbiamo paura che la sua copertura sia saltata poco prima del suo ritorno. -Come…- John dovette usare tutta la sua forza di volontà per non urlare. -Come è potuto succedere, Mycroft? Come hai fatto a… -John?- La voce di Mary gli arrivò alle spalle e John si voltò di colpo. Lei era lì, con Alexandra in braccio. Gli occhi blu di sua figlia avevano dentro di loro la saggezza tipica dei bambina piccoli. -Credimi, John, quando ti dico che sto smuovendo tutte le risorse a disposizione di Sua Maestà per ritrovare mio fratello.- Stava dicendo Mycroft. -L’agente migliore e tutto il reparto di intelligence dell’MI6 ci stanno lavorando. Credevo solo fosse giusto fartelo sapere. Mary lo stava guardando come se avesse capito tutto, o come se avesse saputo fin dall’inizio. Sapeva, sapeva cosa John provava, che qualcosa era andato storto e non era più possibile continuare a fingere. -C’è qualcosa che posso fare?- Chiese attraverso il ricevitore. -No, nulla. Ma ti terrò aggiornato. -Grazie.- Rispose, e riattaccò. Lui e Mary si guardarono a lungo, prima che John parlasse. -Sherlock è scomparso durante la missione. Lei non disse nulla. Rimase lì a dondolare la bambina, totalmente ignara di quello che stava succedendo tra suo padre e sua madre. -Mary, io… -No, John.- Lo interruppe lei. -Non ce n’è bisogno. Non sembrava arrabbiata, né rassegnata. Mary non era il tipo da accettare passivamente le cose, e nemmeno da crollare in lacrime e supplicare per una qualche soluzione impossibile. -Non voglio lasciare te e nostra figlia. -Lo so, John.- Mary fece un mezzo sorriso a labbra tese. -E sei sempre stato bravo a destreggiarti tra due vite. John incassò l’osservazione senza commentare. Era giusto, era il minimo. -Se Sherlock fosse morto…- Mormorò John, la voce che gli tremava appena. Mary gli andò vicino, e gli posò una mano su una spalla. -Sherlock se la caverà. E’ bravo a ritornare dal regno dei morti.- John fece una mezza risata, prima di coprirsi il