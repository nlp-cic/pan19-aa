un suono che sembrava un ruggito trattenuto. “Sei il
bambino
più insopportabile e fastidioso che abbia mai...”

“Insopportabile!
Io!” Sherlock non era mai sembrato così offeso.
“Non sono io che
pianifico le nostre vite fino all'ultimo dettaglio!”

“Già,
oh, come sono stupido a preoccuparmi di cose insignificanti come se
domani avremo da mangiare, o se avremo la luce in casa, o l'acqua
corrente, o se sarà rimasto abbastanza per comprare la
moltitudine
di medicinali che stiamo ancora prendendo!”

Sherlock
strinse le palpebre. “È il tuo disturbo da stress
post-traumatico
a parlare?”

John
si premette forte le mani sul volto finché non ebbe
ritrovato il
controllo. Ci mise un bel po' di tempo. “Sherlock, ascolta.
So che
la tua famiglia è ricca. So che per te, per come sei
cresciuto, i
soldi non sono un problema. E ora, a causa di circostanze che nessuno
di noi due può controllare, siamo in questa situazione.
Farò del
mio meglio per trovare lavoro, o pregherò Sarah di ridarmi
quello
vecchio, ma fino ad allora dovrai collaborare con me,
d'accordo?”

Sherlock
lo fissò, e poi sputò fuori: “Se
fossimo sposati, questo non
sarebbe un problema.”

Più
che un ruggito soffocato, fu un vero e proprio urlo angosciato.
“Sherlock, giuro su Dio–”

“Perché
hai così paura di trasformare quello che abbiamo, e quello
che
avremo sempre,
in un documento legale?” chiese Sherlock. Sembrava perso e
frustrato, ma secondo lui era meglio che mostrare il dolore che non
avrebbe comunque mai ammesso di provare. Sherlock era stato
fermamente convinto di essere riuscito a estirpare quelle emozioni
fastidiose molto tempo prima, prima di conoscere John. Sbagliarsi
sulla stessa cosa in due modi diversi era incredibilmente fastidioso.

Qualunque
fosse la sua origine, l'espressione di Sherlock lasciò John
incredibilmente frastornato, e per un istante balbettò prima
di
sbottare, “Stai
zitto,
Sherlock, stai... zitto e prendi il latte, il latte che ti
pare.”
Gettò via il carrello, che si scontrò rumoroso
contro il banco
frigo dei latticini. “Vado a casa.”

“Dimmi
solo perché sei così opposto all'idea del
matrimonio,” ordinò
Sherlock, cercando di puntargli il dito contro col gallone di latte
in mano. “Non hai relazioni intime con nessun altro, io
non ho relazioni intime con nessun altro, anche se a lungo andare
sarà più semplice. Dividiamo le finanze, il cibo,
il novantadue
percento del nostro tempo e la maggior parte dei fluidi corporei. Che
differenza dovrebbe fare essere legati da un foglio di carta?”

Per
un orribile istante John parve sull’orlo
delle lacrime; sfortunatamente Sherlock a quel punto ne sapeva
abbastanza da riconoscere i segnali. Ma John – che
dall'età di
diciannove anni si era lanciato nel ruolo di Uomo Vivente
Più
Imperturbabile con una passione recitativa che non si vedeva dai
giorni del canto del cigno di Brando – riuscì
invece a calmarsi
per mormorare: “Perché? Perché non ci
hai pensato bene. Che
diavolo potresti volere da un medico militare infortunato per il
resto della tua vita? Il mio braccio è irrimediabilmente
danneggiato. La mia zoppia potrà solo peggiorare con la
vecchiaia.
Un giorno non troppo lontano non sarò in grado di deambulare
autonomamente e tu... tu sei come una fontana di energia.” Il
tono
ovvio che John stava usando non faceva che rendere tutto ancora
peggiore, secondo Sherlock. “Non sarò
più in grado di starti
dietro, e allora che scopo avrò?” 
A Sherlock quasi sfuggì il
latte di mano, il che risultò in uno scatto piuttosto brusco
mentre
replicava con un sempreverde “Cosa?” Era fermamente
opposto
all'idea di usare la parola 'balordo' in relazione a se stesso, ma la
guerra fra l'orgoglio e l'accuratezza venne vinta da quest'ultima, e
per amor di accuratezza Sherlock era sbalordito. “Credo che
questa
crisi isterica sia eccessiva.”

“Non
ho una crisi isterica,” rispose John.

“Sembra
che tu stia per piangere.”

“Non
sto per piangere!” urlò John. Non era importante
che i suoi occhi
fossero completamente asciutti – sembrava un cagnolino
abbandonato,
forse un Carlino, nel caso in cui i Carlini riuscissero a farsi
tremare il labbro inferiore. “Sei davvero un idiota, un
maledetto
idiota.”

“Sarà
vero, dato che semplicemente non riesco a capire come un essere umano
intelligente e ragionevole possa essere così incredibilmente
ottuso,” disse Sherlock. “Okay, proviamo in un
altro modo: John,
la nostra relazione è al momento l'equivalente emotivo della
frustrazione sessuale più intensa. Per il bene della mia
salute
mentale, e quindi di riflesso per la tua pace interiore, ti prego,
piantala e finiscimi.”

Forse
c'era stata una risatina alle sue spalle, ma John era troppo
impegnato a squadrare Sherlock per cercare il colpevole. Aveva quel
genere di espressione che avrebbe fatto scappare qualsiasi normale
essere umano; richiedeva un bel po' di concentrazione.
“Grazie per
questa splendida dichiarazione, Sherlock, davvero. Nel bel mezzo di
Tesco, pure.” Ad aumentare l'irritazione di John concorreva
la
totale indifferenza di Sherlock alla sua occhiataccia; John l'aveva
usata diversi casi prima su un ignaro agente solo per assicurarsi che
facesse ancora effetto (aveva funzionato).