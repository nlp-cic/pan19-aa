scura, con una placca di simil oro nel mezzo, che doveva essere fatta scorrere ai lati per consentire l'accesso alle stanza.
Sulla placca erano incisi dei caratteri greci.
"ΓΝΩΘΙ ΣΕΑΥΤΟΝ," disse la ragazza ferma sulla soglia. "significa-"
"Conosci te stesso."
"Oh, conosce il greco antico, signor Zuckerberg?"
Mark annuì. "Un po'. Non tanto da comporre odi o fare traduzioni accurate, ma qualcosa conosco."
La ragazza proseguì: "Per il momento io la saluto signor Zuckerberg, solo una persona alla volta può entrare nella macchina. Si ricordi, tutto quello che lei vedrà è un parto della sua mente, non ci sarà nessuno di reale con lei. Quando la macchina reputerà che lei ha completato il suo percorso, il programma terminerà automaticamente e potrà uscire. Le auguro un'esperienza... illuminante."
Con quelle parole di commiato, la ragazza chiuse la porta.

L'attenzione di Mark tornò sulla porta davanti a sé. Senza porsi ulteriori domande, appoggiò le mani sulla placca e questa scattò, lasciando la porta libera da impedimenti.
Il ragazzo entrò e la porta si chiuse di colpo alle sue spalle, lasciandolo al buio (Oh, merda, forse non è stata una grande idea la mia.).

Poi di colpo, fiat lux, e si ritrovò nella sua vecchia stanza nella Kirkland.

Il tempo di un batter d'occhio e nella stanza c'erano Chris che studiava nella nicchia alla finestra, con la felpa blu che usava quando aveva veramente freddo (quanti anni erano passati dall'ultima volta che l'aveva vista?), Dustin al computer che stava preparando un volantino per un party all'AEPi (in maglietta a maniche corte, perché fino a zero gradi per lui era caldo), Eduardo sulla poltroncina che stava trafficando con il suo Blackberry (quando ancora solo gli uomini d'affari li avevano, o quelli che erano pronti da una vita a esserlo) e se stesso in un raro momento di studio su supporto cartaceo.

Un cazzotto in pieno volto avrebbe fatto meno male.

"Ontologicamente?" Arthur al computer stava sorridendo divertito.
"Ehi! Ho dovuto improvvisare, non pensavo che avrebbe fatto tante storie!" Arianna si stava mettendo comoda nella postazione al suo fianco. "Ho seguito unicamente un corso di filosofia anni fa, ho solo vaghi ricordi a tale proposito."
"Avrei dovuto prepararti qualcosa. Scusa." Con Cobb si era abituato che sarebbe stato l'altro a preparare dei discorsi di salvataggio per i loro collaboratori, non aveva previsto che con Eames sarebbe stato diverso. Chiaramente anche l'inglese era un vero professionista del settore, tuttavia lasciava ampi margini d'improvvisazione che, con persone meno preparate, potevano risultare pericolosi. Certo, era un'occasione sia per lui che per Arianna di migliorare, tuttavia se il bersaglio fosse stato più preparato in materia, sarebbe potuto essere un problema.
Per fortuna era andato tutto secondo il loro piano.
"Non fa nulla, l'importante è che sia entrato nella macchina. E poi come dice Eames, tante volte l'importante non è quello che si dice..."
"... ma come se lo dice." Finì per lei Arthur.
Ridacchiarono, un po' della tensione finalmente passata. Ora il più del lavoro toccava a Eames.

Respira. Mark, respira. Cazzo, dove cazzo sono finito?!
Mark non era normalmente una persona che si lasciava andare al panico, né alle imprecazioni, ma quello che aveva davanti agli occhi aveva dell'incredibile.
Erano reali. Lui sentiva l'odore e il calore di quei corpi. Com'era possibile?
"Nulla di ciò che lei vede è reale, se lo ricordi."
"Ah!!!" Mark non aveva assolutamente sentito avvicinarsi la donna che aveva davanti agli occhi.
Che non era poi una vera e propria donna. Era strana, tutta bianchiccia (dalla pelle, ai capelli passando per le labbra) e gli occhi erano completamente neri, privi di iride e sclera.
"Benvenuto. Io sono la Macchina. Sono una proiezione che le terrà compagnia." Mark sentì un brivido lungo la schiena a quella voce così strana, chiaramente sintetica, "Ho forma umanoide per esserle familiare quanto basta, tuttavia non tanto familiare da non ricordarle che tutto ciò che vede non è reale." Una piccola pausa per fargli processare le sue parole. "Come si chiama?"
"Scusi?" Mark era ancora un po' sotto shock.
"Le ho chiesto il suo nome."
"Mark. Mark Zuckerberg."
"Come vuole che la chiami?"
"Mi scusi?" Shock o no, questa non era una domanda che normalmente gli facevano.
"Ci sono persone che preferiscono essere chiamate con un diminutivo, con il proprio cognome, con un soprannome, o con il proprio nickname. Lei come chiama sé stesso, quale nome trova che la identifica maggiormente?"
"Mark. Io-Mark." Aveva un nome monosillabico, non c'erano molti diminutivi o storpiature a disposizione.

Eames considerava la domanda sul nome importante come la combinazione di una cassaforte.
Non era una domanda banale, come le persone pensavano.
Il proliferare e il successo dei nick su internet non faceva altro che confermare la sua teoria. Il desiderio di unicità, d'indipendenza, di fuga dalla realtà: tutto trovava controparte nel