era
ritrovato di fronte a Stiles e la sua disgustosa colazione).



Derek
afferrò dallo
scaffale una confezione di muesli con pezzi di cioccolato fondente e
frutta
essiccata.



Poi
controllò la lista.



“Ah,”
mormorò, portando
di nuovo la mano al ripiano. Accanto a lui Stiles lo spiava ancora,
attento
come un falco.



“Crusca? Dici sul serio?”



Derek
si voltò a
fissarlo, un sopracciglio inarcato. “Perché? Non
ti piace la crusca?”



Stiles
boccheggiò,
agitando le mani. “Cos-? A nessuno
piace la crusca, Derek!”



Era
vero, ma era tante
le cose che non gli piacevano. Sopravviveva ugualmente.
“Rende regolari,” si
limitò a spiegare, anche se Stiles parve ritenere la sua
affermazione piuttosto
sconvolgente. 



Derek
non credeva che
si sarebbe ritrovato a spiegare qualcosa di così banale a
Stiles, il quale era
capace di trascorrere notti intere a fissare lo schermo del pc,
seguendo i link
e gli estremi di una qualche balzana e probabilmente inutile ricerca.



(Derek
lo sapeva perché
nel suo giro notturno di controllo dei confini di Beacon Hills passava
davanti
alla sua casa – alla sua camera – tre volte.
Restava sempre per alcuni istanti,
forse minuti. Il ticchettio spesso frenetico sulla tastiera. Oppure il
respiro
regolare del sonno.)



“La
crusca fa bene a-”
iniziò a illustrargli, per ritrovarsi interrotto dalle mani
alzate di Stiles,
che scuoteva la testa guardandolo con espressione oltraggiata.



“Derek,
Gesù, fermati, ti
prego. So che la crusca fa bene. E a cosa
fa bene,” disse, ammiccando e trattenendo una risata.



Lui
lo fissò
impassibile.



“Derek…
stiamo davvero
parlando di… quello? Di tu che… quello?”



“Hai
cinque anni?”



“Ah!”
esalò, passandosi
le mani tra i capelli. “No è che tu, e la crusca,
e… cioè.” Sbuffò
rumorosamente.



Derek
ne aveva
abbastanza. Sollevò il cestello per dirigersi alla
successiva corsia.



“Voglio
dire,” riprese
Stiles, interrompendolo. “Prima ti becco che fai la spesa, e
ok, cioè, immagino
che mangi e fai la spesa, certo, sì. Poi scopro che compri i
cereali sani
perché ovvio, dopo i triliardi di esercizi che fai mangi
cose sane e poi…”
gesticolò confusamente verso il suo torace. “Poi
farai altri esercizi,
immagino, ovvio, certo, amico, lo immagino. Cioè, suppongo,
ecco cosa volevo
dire. E poi scopro che mangi la crusca e ti preoccupi di essere
regolare e…
boh, cos’altro devi comprare? Carta igienica e
lubrificante?” Ridacchiò
nervosamente.



Derek
estrasse la lista
dalla tasca posteriore dei jeans e controllò.
“Mmm.”




 


 


*




 


 


Derek
non avrebbe mai
scritto di sentimenti sui propri post-it, prima. Quella era Laura. E
Laura piangeva
davanti ai film romantici con la stessa convinzione e ferocia con cui
lo
costringeva al controllo durante le notti di luna piena.



Laura
gli aveva riempito
interi fogli di citazioni e messaggi sull’amore.
Affettuosamente ricordandogli
che loro due erano insieme, ma
v’era
un intero mondo oltre i confini del loro appartamento e del piccolo
branco che
rappresentavano.



Si
era sentito
orgoglioso di Jennifer, aveva pensato a come Laura sarebbe stata fiera
di lui.
C’era tutto quello che le era sempre piaciuto –
romanticismo, dolcezza,
sensualità. Ma invece era stato tutto una finzione
offuscata, proprio come in
quei film prevedibili, e ora ripensava a quei momenti con un senso di
nausea al
ricordo di quella sensazione di zuccherina stucchevolezza. A Laura
certo non
sarebbe piaciuto.



Eppure,
dopo tutto,
dopo Jennifer, (dopo Kate), dopo aver creduto di non esserne
più in grado,
invece ecco che desideri mai pronunciati scorrevano frettolosi e
impulsivi su
carta. Infilandosi tra il numero della lavanderia in cui aveva portato
i
pantaloni e la sfilza di lavori con cui sistemare decentemente
l’appartamento. 




cena:
mangiato omelette e patate lesse.





Stiles.





ore
22 incontro con Chris Argent per la questione dei troll
(odora di Strozzalupo, sempre. Evita lo sguardo. Ha detto 12 frasi
senza
mentire.)





sognato:
un corpo caldo, snello, sussurri.





riparato
rubinetto del bagno.





masturbato:
2 volte (pensato a un lui.)






 



 


*




 


 


Stiles
lo tampinava,
seguendolo tra le corsie del supermercato. “Fammi vedere
quella lista.”




 


 


*




 


 


Le
liste dei “cosa
avrebbe dovuto fare” erano le più difficili,
perché ricordarsi di pagare la
bolletta della luce e dire la
verità a mamma su cosa mi stava succedendo
finivano per
intrecciarsi come se passato e presente non fossero separati da macigni
che
nemmeno la più grande delle magie avrebbe potuto
attraversare.



Il
suo branco era
spesso su quelle liste. Quando avrebbe dovuto insistere (Scott era
troppo
spesso incredibilmente cieco e cocciuto), quando avrebbe dovuto
ascoltarli
(Isaac), quando avrebbe dovuto proteggerli (Stiles si faceva male
così spesso).



Era
insopportabile,
quando Stiles si faceva male.




 


 


*




 


 


L’aveva
seguito fino al
suo appartamento. Infilandosi nella sua macchina come se fosse normale,
spulciando tra la sua spesa come se gli appartenesse.



“Non
hai niente di
meglio da fare?” gli chiese Derek. 



Stiles
si strinse nelle
spalle e superò l’ingresso sfilandosi le scarpe da
ginnastica per poi mollarle
noncurante in mezzo al salotto. “No.” Aveva ancora
nel pugno la sua lista della
spesa, quella