che il suo Senpai è davvero una brava persona, che si preoccupa per gli altri più di quanto riesca ad accettare; che non si tratta semplicemente di lui che ha gusti bizzarri e che è solo  la sua autostima contorta a spingerlo a sottovalutarsi, individuando a torto tranelli dove non ne esistono: naturalmente Morinaga, benché nessuno gliel’abbia chiesto né Tatsumi lo ritenga necessario, non fa che rassicurarlo ripetendogli che lo ama moltissimo nonostante il suo caratteraccio.
Souichi non crede ad una sola parola di tutto questo, non nel senso più immediato del termine almeno.
Da anni gli è palese che la gente lo considera un tipo inquietante e lo evita volontariamente, non emana feromoni strani e non possiede una bellezza tanto particolare da far voltare incantati uomini e donne al suo passaggio.
Per di più, nonostante la caterva di frasette stucchevoli con le quali Morinaga ha cercato d’imbottirgli la testa in proposito, Tatsumi ritiene impossibile che un simile allupato si sia astenuto totalmente dal sesso per quasi cinque anni nella fiacca attesa che gli venisse ricambiato un sentimento del tutto improbabile.
Il suo intuito lo ha tradito fin troppo spesso. Ormai è così fuori dal mondo da non essere neppure capace di presagire la presenza di gay bellicosi nei paraggi…
Quante volte, in passato, si sarà fermato a riposare nell’appartamento di Morinaga senza minimamente calcolare la possibilità che ci stesse provando con lui?
Ma sarebbe sembrata un’ipotesi così assurda, così allucinante, a quei tempi…. Sarà anche paranoico, ma non al punto da aspettarsi un assalto da parte del suo assistente di laboratorio solo perché, facendosi sfuggire un sorriso, lo ha involontariamente incoraggiato. Si vede che non impara proprio mai…
Ma può succedere che certe cose capitino così in fretta da concederti appena l’agio di tirar fuori la testa dall’acqua prima che qualcuno te la spinga di nuovo giù, nelle profondità dove i suoni si perdono, talvolta anche con inequivocabile violenza.
Nell’ultimo anno, la realtà emotiva di Souichi ha cominciato a vorticare tanto velocemente da negargli la possibilità di afferrare un qualsiasi appiglio rassicurante, di stabilizzare la mente con le novità impellenti, di capire che ha oltrepassato il punto in cui si può ancora procrastinare.
Prolungare certi discorsi sta diventando banale tanto quanto l’irritante mania feticistica di Morinaga di sciogliergli i capelli prima di cominciare a fare sesso e la sua abitudine di correre sotto la doccia a maledirlo subito dopo (**).
Fino a poco prima, schermaglie irritanti a base di messaggi contraddittori e monologhi supplicanti ignorati con sussiego erano la nervatura compatta attorno alla quale si ramificava la sua vita quotidiana; adesso, invece, si sente plasmabile come creta cruda, sotto il costante rischio che un’incisione sbagliata possa lasciare un segno permanente su di lui e quasi altrettanto orripilato dal timore che quest’azione possa essere compiuta intenzionalmente e senza prima chiedere il suo parere.
D’altro canto, Morinaga lo ha posseduto più di una volta, ma Souichi non saprebbe come appurare se effettivamente è diventato suo e soprattutto se desidera appartenergli.
Si sentirà come se avesse una cavezza, o piuttosto un capestro, serrato attorno al collo? Basterà davvero un’occhiata, perché la gente possa capire?
Souichi è ancora incerto su questo punto, e il suo kohai non si è dimostrato granché discreto, fino ad oggi. Non se la sente mica, di mettersi a fare esperimenti…
Eppure il suo corpo risponde in maniera positiva alle attenzioni di Morinaga, è costretto ad ammetterlo, lasciandolo sempre incredulo e soddisfacentemente sfiancato una volta conclusosi l’atto d’amore.
E, per quanto ufficialmente non possa accordargli altro che diffidenza, ha sempre frenato la tentazione di tranciare a morsi quelle dita curiosamente salate che, abbandonato il suggere quieto della sua bocca umida, solitamente finiscono con l’andare a molestare un altro pertugio meno propenso a ricevere visite.
Souichi dovrebbe trovarla un’esperienza assolutamente degradante e quando le sue ginocchia iniziano a sciogliersi tremando magari non risparmia insulti al suo partner, ma stranamente si ammutolisce sempre quando la mano libera di Morinaga slaccia la patta dei suoi pantaloni per soppesarlo, avvolgerlo con cura. Nel complesso, risulta sempre meno sgradevole di quanto si sarebbe aspettato.
Sta imparando a conoscere quell’ampio palmo caldo che preme contro il suo ventre contratto nell’ansia e nell’ebbrezza, che giocherella col suo ombelico e segue sempre nuovi sentieri d’ossa e di arterie palpitanti, audace ma sensibile alle sue reazioni.
Prima di lasciar fare a Morinaga non sapeva neppure che i suoi capezzoli potessero irrigidirsi al semplice sfioramento di due polpastrelli bagnati. Non pensava nemmeno che potesse essere un particolare di qualche importanza, cioè.
Ma non ha mai conosciuto nessuno capace di accarezzargli in quel modo, con dita gradevolmente gelide, il retro delle orecchie arrossate e la nuca sinuosa, e quando la sua bocca risale il ponte riverso della gola un sibilo sospetto ne fa vibrare le cartilagini; il pomo d’Adamo capitola davanti alla minaccia giocosa dei suoi denti, mentre ogni avvisaglia di rivalsa si dissolve in un sollievo familiare e forse, ormai, persino preteso.
Capita che Morinaga affondi il viso nel suo grembo senza avvertirlo per tempo, e questo lo manda sempre in tilt.
Dal punto di vista etico di Souichi una simile pratica, svolta tra due uomini, dovrebbe essere valutata come ripugnante senza alcun indugio; ma quando spiando tra le palpebre socchiuse vede le