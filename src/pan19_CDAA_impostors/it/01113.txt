. Non me ne frega niente di quante volte sono stato vicino a morire. Mi sono gettato in ogni attacco facendo la mia parte per il mio branco, per la mia famiglia e la mia città. Ma sono sopravvissuto solo per avere l'opportunità di dirti che ti amo, anche se magari non ti avrei mai più rivisto. Io ho sempre voluto che tu sapessi che c'è qualcuno che ti ama incondizionatamente. Volevo che non avessi mai dubbi sul fatto che meriti che qualcuno ti ami.» Da sempre sentiva il bisogno di chiarire questo concetto. Troppe volte la sensazione che Derek non ritenesse questo possibile lo aveva tormentato.
«Io non merito te, Stiles. Non dovresti scegliere me.»
«Se solo io non volessi te, e te soltanto.»
Derek avanzò verso di lui ad una velocità impressionante, per un solo istante Stiles pensò che lo avrebbe travolto. Si fermò a pochi centimetri dal suo viso, così vicino come non lo era mai stato, tanto da poter sentire il caldo respiro del mannaro solleticargli la pelle del viso. I loro occhi incatenati e persi ognuno nello sguardo dell'altro.
Stiles sperò che lo baciasse come mai prima di quel momento, aspettava un bacio da Derek da troppo e ne sentiva il bisogno più che mai.
Mille ed una volte si era immaginato come potesse accadere. Spesso lo aveva immaginato violento e rabbioso, visto il loro modo di porsi l’uno verso l'altro. Altre volte poteva essere pieno di passione ardente, loro due presi a mangiarsi il respiro uno con l'altro.
Derek si mosse ancora di poco e stupendosi per primo, Stiles arretrò sottraendosi. Sconvolto per quella sua reazione, ma non ignorandone la ragione dettata dall'inconscio,
Derek abbassò lo sguardo a quello che interpretò come un palese rifiuto.
«Io... io credevo che tu lo volessi?»
«Derek, non c'è niente che io voglia di più, ma non può essere solo questo. Anni fa tra noi c'erano solo sguardi e fiducia, niente di più, ma questo è bastato a farmi innamorare di te e tenerti nel cuore nonostante fossi quasi rassegnato all'idea di non rivederti mai più. Se lascio che tu ora mi baci, io mi perderò in questo, Derek, io non potrò ricostruire nessun argine, nessuna parvenza che la mia vita possa andare avanti se domani deciderai di andartene ancora una volta, se deciderai di non volermi più, se domani d'improvviso cambierai idea. Voglio una possibilità vera per noi. Derek, non posso permettermi che sia solo un bacio, solo una scopata, che sia qualcosa che domani ti lascerai alle spalle senza ragione. Io voglio te, voglio noi. Ma se non vuoi le stesse cose che sono disposto a darti io, allora... per favore, ti supplico, non permettere che io mi perda baciandoti.»
Derek sollevò una mano, il palmo caldo ad incorniciare il lato del volto di Stiles, il pollice che delicato percorse la via invisibile di una scia di nei fino alla bocca del ragazzo.
«Sono qui per restare. Qui per te. Perdiamoci insieme, perché ho ritrovato la mia casa adesso e non ho intenzione di lasciarla.»
«Derek...» Stiles lo esalò con un solo filo di voce. Le sue palpebre si chiusero facendo scendere una lacrima che luccicò lungo la sua guancia. I suoi occhi restarono chiusi mentre il lupo si avvicinò maggiormente fino a quando le loro labbra non si toccarono.
Derek con il labbro superiore si incastrò alla perfezione sotto l'arco di Cupido perfettamente disegnato di Stiles, catturò la sua bocca tremante e già dischiusa per assaporare quelle labbra che non aveva mai dimenticato ma di cui non conosceva il sapore. Rimase immobile per qualche istante, quei pochi secondi che permisero ad entrambi di fissare nella memoria quel momento. Poi Derek si mosse, lento e languido contro la bocca di Stiles che lo assecondò come se quello non fosse il loro primo bacio, come se non avessero mai fatto altro nella vita. Non ci furono tentennamenti o scontro di denti. Ad ogni inclinazione del lupo Stiles si mosse di conseguenza. Sentì un tremito percorrergli la schiena quando le loro lingue infine si toccarono. Non poté esitare oltre e cinse il collo del lupo con entrambe le braccia portandoselo maggiormente vicino, un secondo dopo le dita che affondavano tra le ciocche corvine di Derek. Si ritrovarono addossati al muro ma nulla in loro lasciava trasparire la tipica scena che in un certo modo Stiles si era immaginato più volte. Derek rimaneva calmo, gli stava attaccato tanto da sentire il corpo completamente aderente al suo, ma non si premeva con spasmodica foga per fargli perdere la testa. Ma questo non significava che quella labile vicinanza fosse sufficiente. Stiles, anche senza che ce ne fosse bisogno, si alzò leggermente sulle punte, solo per potersi avvicinare ancor di più e così facendo inarcò leggermente la schiena. Derek non esitò a far scorrere un braccio dietro di lui per stringerlo a sé. Si baciarono per una piccola eternità, respirando l'aria uno dell'altro perché non necessitavano di altro se non vivere quel momento il più a lungo possibile. Stiles sentiva di non avere la forza di lasciare le labbra di Derek nemmeno per un secondo, ma per quanto meraviglioso non bastava. Aveva aspettato anni, ora voleva tutto. Fece scendere le mani