musica, il gemito di dolore passa quasi inosservato, la siringa colma di sangue d'uomo morto torna nella manica del cacciatore prima che qualcuno possa averla vista.

In mezzo agli ubriachi, il suo accasciarsi a terra passa per un malore, e Dean è svelto a fingersi soccorritore. Il tizio che era avvinghiato al denti a punta gli sorride -un sorriso smagliante e tutto fossette- ma lui non gli rivolge più di un'occhiata veloce, ignorandolo anche quando gli urla dietro qualcosa. John lo sta aspettando fuori dal locale; il vampiro viene trascinato sul sedile posteriore dell'Impala e lì rimane, a sbavare sulla pelle.

Avrà quel che si merita.

Sta per aprire la portiera della macchina, quando si sente chiamare di nuovo. Un'occhiata a suo padre basta perché questi accenda il motore e si allontani; tornerà a prenderlo più tardi, non appena si sarà sbarazzato del problema -e parlando di problemi… 

Si volta, pronto a fronteggiare lo sconosciuto che gli è corso incontro, una bugia sulla punta della lingua; ma il ragazzo gli si avvicina ancor di più, fino ad entrare nel cono di luce proiettato dal lampione, ed allora Dean lo riconosce. Suo fratello sembra un altro; le gambe chilometriche sono inguainate in un paio di pantaloni di lattice nero e ha gli occhi cerchiati da un trucco pesante, ma il sorriso è lo stesso di sempre. “Amico, grazie mille, mi hai proprio salvato!” Dean scrolla le spalle, accennando un sorrisetto storto. “Nessun problema.”

Mezz'ora dopo sta volteggiando ad un metro da terra, avvolto da una nebbia fumosa. Sam gesticola, le lunghe dita strette attorno ad uno spinello, perso in una discussione esistenziale dall'aria tremendamente importante. Sul pavimento, lo zaino con le armi si è accasciato su sé stesso, come una qualche creatura priva di spina dorsale -Dean si sente allo stesso modo.

Reclina la testa contro lo schienale del divano, guardando le cifre proiettate sul soffitto. “Devo andare, papà mi sta aspettando…” Poco distante, Sammy brontola qualcosa di incomprensibile e di colpo c'è una bocca premuta contro il suo collo in un bacio a bocca aperta, la lingua che traccia un percorso umido sulla pelle esposta.

Labbra carnose e sconosciute.
Il grido è appena più forte del rumore del tessuto che si strappa.

Quando torna vestito soltanto della camicia, John alza un sopracciglio. “Ci hai messo un'eternità -che fine ha fatto il chiodo?” Dean si stringe nelle spalle. “Si è rotto. Era irrecuperabile.” Non lo preoccupa: questa sera ha guadagnato qualcosa di molto più prezioso.

La giacca di pelle è appoggiata sulla sedia, là dove l'ha lasciata; non si perdonerebbe mai se dovesse sporcarsi.



*****************

Nel corso di un'indagine, Dean si imbatte in un libro di alchimia. Il rigattiere, ignaro del vero valore di quel tomo ammuffito, risponde al suo interesse con una pigra alzata di spalle. È solo spazzatura, dice, e glielo lascia per quattro dollari.

Ai suoi occhi, sembra piuttosto un'epifania.

Una settimana dopo trova un deposito a poco prezzo a Kansas City, dotato di una piccola cella frigorifera; cortesia di Eddie Harris, figlio di Adrian Harris -ha ancora un po' di tempo, prima che la carta di credito venga bloccata, poi dovrà crearne una nuova. Cominciava a sentire il bisogno di uno spazio del genere; tutto il materiale che ha raccolto è diventato troppo ingombrante da portare in giro.

John non è mai stato così soddisfatto di lui: qualche volta si è lasciato perfino sfuggire un complimento. Dean, dal canto suo, non è mai stato più bravo a cacciare. Focalizzato, rapido, letale. Ad ogni caccia conclusa con successo, si concede un nuovo frammento della propria intricatissima opera .

Quella sera, esce con l'intenzione di andare a bere qualcosa; invece, allo scadere della mezzanotte è seduto sul cemento freddo del deposito in compagnia del caro, vecchio Jack. È il compleanno di Sammy e lui si trova a più di un giorno di distanza da Palo Alto -a meno di un'ora da Lawrence. Il primo brindisi è per suo fratello. Alla luce delle candele, il contenuto dei vasi sparsi tutt'attorno sembra prendere vita.



*****************

Lo stomaco gli si contorce in uno spasmo e rimette il contenuto della cena sul parquet lucidato a specchio. C'è un ragazzo riverso a terra, il collo spezzato in un angolo innaturale, e le sue mani sono piene di sangue -rosso, così rosso. Dean scorre febbrilmente lo sguardo sul corpo immobile, ma non c'è nulla che riconosca. Mani, piedi, labbra, gambe… la pelle scoperta ha il colore sbagliato, la forma sbagliata, perfino l'odore sbagliato. Non va bene, non va bene.


Non c'è nulla di utilizzabile. È stato tutto inutile.


L'alchimia ha un costo, ha scoperto negli ultimi mesi. Come una creatura dotata di vita propria, richiede il pagamento per i suoi servigi; un sacrificio per un ogni esperimento riuscito. Il braccio torna a pulsargli -la ferita non accenna a guarire, ma è di nuovo inverno e la flanella della camicia è calda e confortante contro la carne martoriata. 

Ne ha comprato qualche paio