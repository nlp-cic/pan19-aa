Kanda, mollandolo di colpo per massaggiarsi le tempie. - Non è vero che trovo la tua compagnia irritante, ma quando fai così ti giuro vorrei davvero decapitarti!

Lavi gli rivolse uno sguardo sconvolto.

- Chi sei tu e che cosa ne hai fatto di Yuu? - chiese, spaventato.

Kanda lo scrutò. Diceva sul serio. Roteò gli occhi, sbuffando come suo solito quando qualcosa lo indispettiva.

- Tch. Comincio a chiedermi perché mi dia tanta pena per te, brutto idiota. - rispose, afferrandolo di nuovo per i capelli e premendolo contro le pietre esattamente come poco prima.

Lavi si trovò a fissarlo negli occhi, ma non ebbe il tempo di obiettare che un ghigno compiaciuto sostituì l'espressione glaciale sul volto di Kanda. L'istante dopo lo stava baciando.

La mente di Lavi andò in totale, catastrofico corto circuito. Era talmente fuori fase che quando le labbra di Kanda si separarono dalle sue cercò di seguirle, con il risultato di essere sbattuto contro il muro dal contraccolpo delle catene che lo bloccavano.

- Ora sono sicuro. - affermò Kanda, il ghigno ancora sul viso, facendo scivolare la mano che gli premeva sul petto sensibilmente più giù.

- Ah! - fu la prima risposta di Lavi alla violazione ulteriore della sua privacy. - Yuu! Che ti prende? Se è uno scherzo non è divertente!

Per tutta risposta, Kanda cercò di baciarlo di nuovo. Lavi annaspò, cercò di sottrarsi, poi cedette, producendosi in un bacio francese che stavolta lasciò l'altra parte senza fiato.

Kanda lasciò la presa sui capelli e si toccò le labbra, sollevando un angolo della bocca a segnalare quanto, in realtà, avesse apprezzato la performance. Ghignando, aumentò la pressione che con l'altra mano stava esercitando su quella certa parte di Lavi.

- Bene – disse – vedo che ci intendiamo.

- Wow, wow, Yuu – balbettò Lavi – aspetta, aspetta! Sai cosa stai facendo, vero?

Kanda sbuffò in un modo che a Lavi parve una risata camuffata da reazione di irritazione. Lasciò la presa, indietreggiando di qualche passo.

- Intendi tutta quella merda riguardo eresia, lussuria, sodomia e peccato mortale? - chiese in tono sardonico. Lavi annuì. - Non me ne frega un cazzo – disse – e, per quel che ne so, tu sei meno religioso di me. Ti voglio.

Lavi sbatté più volte la palpebra dell'occhio sano: aveva davvero udito quell'ultima affermazione? Inspirò profondamente e parve riflettere per un momento.

- Oh! - esclamò. - Oh... - ripeté. Ecco perché aveva scelto un posto come quello, dove nessuno andava, con pareti di pietra spesse; un luogo dove non li avrebbero sentiti qualunque cosa avessero fatto. - Capisco, ma perché le catene? Non sarei scappato comunque. Dai, liberami.

- No – fu la risposta di Kanda – ho in mente qualcosa di particolare.

Lavi spalancò la bocca, immaginando il peggio. Per quanto Yuu potesse essere desideroso di indulgere in pratiche proibite con lui, era piuttosto certo che non avesse alcuna esperienza nemmeno di rapporti sessuali 'tradizionali' figurarsi di coito anale o altri tipi di perversioni. Senza menzionare che, cazzo, da quando Yuu era diventato incline alle perversioni?!

- Ehm, non ti offendere, Yuu, ma, ecco... insomma... - Kanda lo fissò spazientito, sollevando un sopracciglio.

- Sì o no, Lavi. - sibilò. - Decidi.

Il tono assunto dal giovane non lasciava dubbi: stava pensando che intendesse rifiutarlo! Oddio, pensò Lavi, come faccio a spiegarmi senza che mi tagli a fettine?

- Sì! - si affrettò a dire. - Sì, Yuu, ti voglio anche io, ma non è questo il punto. Ecco, tu... tu non hai mai fatto una cosa del genere, giusto?

Le sue parole parvero fare breccia. Kanda tornò a rivolgergli il ghigno compiaciuto di poco prima, iniziando a spogliarsi. Si tolse la tracolla della spada e l'appoggiò al muro, poi mosse ancora la leva che comandava i ceppi, tirando verso l'alto le catene. Lavi si ritrovò appeso a mezz'aria, i polsi uniti e le braccia tese sopra la testa. Kanda gli bloccò anche i piedi con un altro paio di ceppi, ignorando la sua espressione sconcertata.

- No, confesso che è la prima volta – ammise – contento? Se ti può essere di conforto, mi sono documentato.

Lavi gli vide in mano un'ampolla piena d'olio e inarcò il sopracciglio visibile. Sperò vivamente che Kanda sapesse davvero quel che stava facendo.

- Dove? Consigli di questo genere di certo non li hai avuti da Komui. - gli chiese, il tono leggermente ironico.

- In biblioteca – rispose Kanda, visibilmente a disagio, dopo un attimo di esitazione – un libro.

L'espressione di Lavi si fece ancora più sbalordita. Aveva trovato e letto quel libro? Doveva essergli costato un bel po' di fatica, di tempo e di pazienza, considerò; perché di certo non poteva dire a nessuno cosa stesse cercando. Da quanto lo desiderava carnalmente, per essere disposto a tentare una cosa del genere?

- Tu hai messo le mani su quel libro? - mormorò sbalordito, più una constatazione