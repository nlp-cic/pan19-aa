stanza con aria smarrita. 
“Certo, qualunque cosa.” 
“Vieni con me.” La invitò lui alzandosi dalla poltrona e dirigendosi in camera da letto. 
Lei lo seguì obbediente ma si fermò sulla soglia con aria imbarazzata. Lui si sedette sul letto e fece dei profondi respiri prima di ricominciare a parlare. 
“La poltrona nell’angolo e il mobiletto accanto. Devono tornare in salotto. Esattamente come erano quando John viveva qui. Ti aiuterei a spostarli ma non credo di farcela.”
“D’accordo, non è un problema, ma perché?” 
“Devo lasciare degli indizi a John.” 
Molly annuì e poi raggiunse la poltrona. Lentamente la trascinò sino alla sala e fece lo stesso con il mobiletto. Sherlock la seguì per assicurarsi che fossero esattamente come in passato e una volta appurato torno in camera da letto. 
Aprì armadi e cassetti e tirò fuori degli abiti per sé. 
“Immagino tu abbia bisogno d’aiuto anche per cambiarti.” Commentò lei nuovamente sulla soglia. 
“Sì, Molly. Ti ringrazio.” 
Lei fece spallucce e si avvicinò. Lui si sedette e, lentamente, Molly gli sfilò la parte superiore del camice. 
Era strano lasciare che lei lo spogliasse e lo toccasse. Tra loro c’erano stati pochissimi contatti fisici, stranamente concentrati nell’ultimo periodo, in un crescendo che trovava drammaticamente eccitante. 
Non avrebbe dovuto indugiare in pensieri simili, soprattutto in un giorno in cui la sua vita e quella di John erano in pericolo. E non avrebbe dovuto farlo neanche in una giornata qualunque. Ciò che provava per Molly poteva essere una grave distrazione. Eppure c’era una piccola parte di lui che ammetteva di aver represso troppo a lungo ciò che sentiva. L’aveva messo in una stanza del suo Mind Palace che aveva chiuso con un grosso lucchetto fatto di cinismo e freddezza, ma ormai quel lucchetto stava cedendo per l'enorme quantità di sentimenti che riempivano quella stanza, con il rischio di farla esplodere da un momento all'altro. 
La osservò mentre, nonostante l’imbarazzo che le colorava le guance, gli sfilava i pantaloni con professionalità, evitando di guardarlo più del necessario. Sapeva di non esserle indifferente. Nonostante il modo in cui lui l’aveva maltrattata per anni. Nonostante gli schiaffi che gli aveva riservato solo pochi giorni prima. Nonostante il fatto che fosse sul punto di sposarsi con quel Tom, con cui faceva un sacco di sesso, a quanto gli aveva detto proprio Molly tempo prima. Fece una smorfia nel ricordare quella conversazione che lo aveva inaspettatamente turbato. 
“Quando è successo?” le chiese quando lei distolse lo sguardo aiutandolo a indossare i boxer. 
“Di cosa parli?” replicò lei pur continuando a guardare altrove. 
“Del tuo fidanzamento. Quando è stato annullato?” 
“Poche settimane fa.” Rispose mentre prendeva i pantaloni e si chinava per infilargli una gamba per volta. 
“Subito dopo il matrimonio, quindi. È successo qualcosa quel giorno?” 
“Non esattamente. Ho solo realizzato che il modo in cui io vedevo Tom era solo frutto della mia immaginazione. Lo avevo idealizzato credendo che fosse speciale.” 
“E, invece, come era?” 
“Normale. Banale. Noioso. Non particolarmente intelligente o spiritoso, ma convinto del contrario. Era gentile, ma non si può sposare qualcuno solo perché è gentile.” Concluse mentre finiva di fargli indossare la i pantaloni. 
“Suppongo di no.” 
“Sarebbe stato un terribile errore. Se mai mi sposerò, sarà solo con un uomo che amo davvero, qualcuno che ricambi quello che provo per lui. Qualcuno che mi consideri speciale come io considero lui.” 
Lui si alzò in piedi e lei lo aiutò a infilare la camicia, un braccio per volta, e poi iniziò ad abbottonarla. 
“Mi dispiace. Credevo fossi felice.” 
“Credevo di esserlo, ma poi al matrimonio ho iniziato a guardarlo in maniera diversa. Ho capito come ci vedevano gli altri e le mie illusioni sono svanite, permettendomi di vederlo come era veramente. Non era quello giusto per me. Non era abbastanza speciale.” 
“Tu meriti qualcuno di speciale, Molly Hooper, ma nessuno sarà mai abbastanza per te. Nessuno è alla tua altezza.” 
Lei si fermò con le mani a mezz’aria tra un bottone e l’altro e alzò lo sguardo. 
“Sherlock, tu sai cosa provo, lo hai sempre saputo. E sai che sei sempre stato tu e nessun altro.” 
Lui rimase a fissare quegli occhi castani colmi di lacrime. Era vero, lo sapeva. Aveva sempre saputo di essere la persona speciale di Molly Hooper. Quello che non sapeva, che non aveva mai realizzato, era che lei era la sua. 
“Meriti di meglio, Molly.” 
Lei abbassò lo sguardo e strinse le palpebre facendo colare due grosse lacrime sulle proprie guance. 
“Certo, lo so.” Rispose con tono triste, evidentemente pensando che le parole di lui fossero solo un modo gentile di rifiutarla. 
Sherlock avrebbe voluto aggiungere qualcosa, spiegarle che non voleva rifiutarla ma solo proteggerla. Da se stesso. Dalla sua vita. Dalla sua sociopatia. Ma non poteva. Non sapeva come fare. Il pensiero era così lucido e preciso nel suo Mind Palace, ma quando cercava di esternarlo c’era come un blocco tra il suo cervello e la sua bocca. 
Lei finì di abbottonare