che lo fissavano rapiti. Era proprio un tenero agnellino indifeso che si sarebbe divertito a sporcare prima di divorare. Cominciò a parlargli in modo suadente mentre gli abbassava il cappuccio per scoprirne il collo in cui presto avrebbe affondato i canini, le sue parole si fecero lascive mentre ne accarezzava la pelle pulsante di vita e percepì accendersi il desiderio del ragazzo quando gli posò una scia di baci roventi che dal collo salivano alla sua bocca in cui infilò di prepotenza la lingua ora che anche il suo desiderio si era risvegliato. Era ormai in suo potere, l’agnellino, poteva fargli fare ciò che voleva e presto l’avrebbe fatto, ma prima gli concesse un’ultima dose di piacere insinuando una mano fra le sue gambe per raggiungerne l’inguine, facendolo gemere contro le sue labbra. Gli accarezzò il membro turgido attraverso la stoffa pesante dei jeans sciupati e poi, vinte le sue ultime resistenze, penetrò al loro interno per massaggiare la sua erezione senza alcun ostacolo. Lasciò andare la sua bocca: lo voleva guardare mentre raggiungeva l’ultimo orgasmo della sua breve vita. L’agnellino gemette, aggrappandosi a lui quando il piacere aumentò e infine l’agnellino si abbandonò appagato tra le braccia del lupo.

  «Perché non continuiamo altrove?» gli sussurrò all'orecchio. Concentrato com'era a imporgli la sua volontà con lo sguardo non colse il gesto che il giovane umano scambiò col barista. Dimenticò anche la regola che lo avvertiva di guardarsi da ciò che si otteneva con troppa facilità.

  «Tutto ciò che vuoi» rispose il ragazzo e qualcosa in lui apparve sbagliato agli occhi del vampiro ma fu un momento e la creatura della notte preferì ignorarlo. Accecato dal desiderio e dalla sete di sangue, lo portò fuori spingendolo poi nel primo vicolo che vide ignorando altre regole: mangia solo in posti conosciuti, assicurati di essere solo, controlla che il posto sia sicuro e trova una via di fuga sicura per cominciare, ma si potrebbe continuare.

  «In ginocchio» ordinò e l’agnellino obbedì senza esitare. Non si limitò a quello, ma anzi: gli aprì i pantaloni e iniziò a massaggiare il membro turgido della creatura per poi accoglierlo tra le labbra. Suo malgrado dovette ammettere che in parte gli dispiaceva doverlo uccidere: era davvero bravo a dargli piacere, ma la sete era troppa e aveva già digiunato abbastanza, che spreco. Gli sorrise benevolo mentre l’agnellino continuava a leccare e succhiare la sua erezione al ritmo che gli dettava con la mano che gli teneva tra i corti capelli scuri e che aumentava  man mano che il suo orgasmo si approssimava. Si lasciò andare abbassando la guardia per il tempo di un gemito quando infine giunse all'apice del piacere, piegando la testa all'indietro mentre il suo seme schizzava tra le labbra e sul volto del giovane umano. Ora che la sua lussuria era stata soddisfatta non aveva più senso lasciarlo vivere se non per godere della sua paura mentre affondava le zanne nel suo corpo paralizzato dalla suggestione ipnotica che esercitava su di lui. Tornò a guardarlo sorridendo crudele con i canini appuntiti bene in mostra bloccandosi sorpreso prima d’affondarli nella sua tenera carne. Sulle labbra sottili dell’agnellino sporche di sperma e saliva era apparso il sorriso di un predatore che ha la preda a portata di mano. Rapido il ragazzo fece la mossa estraendo dalla tasca della felpa un coltello dalla lama d’argento che con rapidità e precisione conficcò nel ginocchio del vampiro facendolo urlare di dolore. La creatura finì a terra, il ginocchio non lo reggeva più.

  «Trasgredire le regole ha conseguenze sgradevoli» lo ammonì allora una voce dal capo opposto del vicolo. Lui ne ha trasgredite molte quella notte, ma non è ancora detta l’ultima parola: forse trasgredendone un’altra potrà uscire da quella situazione.

  «Mostrati e negoziamo» tentò il vampiro: aveva poco da perdere al momento «non serve combattere, possiamo spartirci il territorio senza che la Chiesa lo venga a sapere». Dall'oscurità emerse un uomo alto con lunghi capelli bianchi, come la corta barba, che facevano contrasto con i suoi abiti completamente neri e la catenella di ferro con la croce che portava al collo, la stessa croce che portava marchiata a fuoco sui palmi delle mani rugose. L’uomo si fermò affianco al ragazzo e fissò il vampiro severamente con l’occhio che gli restava, l’altro era attraversato da una lunga cicatrice che finiva col mescolarsi alle rughe del volto.

  «Per tua sfortuna» disse il vecchio «la Chiesa lo sa già». Il vampiro cominciò ad avere veramente paura, perché davanti a sé vi era il reverendo Ismael Payne, Cacciatore della Chiesa per eccellenza e questo significava che il ragazzo con lui, che aveva resistito alla sua persuasione ipnotica e ora si stava ripulendo dal suo seme, era Fields, l’Ombra, uno degli Eterni. Significava anche che aveva violato un’altra regola importantissima: mai affrontare un essere che non puoi uccidere e per definizione gli Eterni erano immuni alla morte perché estranei al Tempo.

  «Poiché hai fatto tu tutto il lavoro, ti lascio l’onore dell’uccisione» riprese il sacerdote porgendo al ragazzo, che tale non era, il cinturone da cowboy che aveva portato a spalla fino a quel momento «sei comunque andato vicino a farti scoprire» aggiunse con una nota