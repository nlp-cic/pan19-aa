delicatamente la testa portando le sue dita a giocare con i capelli dorati ed arruffati che cadevano sul viso del dio del tuono. Dopo qualche minuto la voce profonda di Thor, oramai quasi allo stremo delle forze, lo fece bloccare. "Puoi odiarmi quanto vuoi..." Quelle parole lo ammutolirono, lasciandolo senza fiato. Rimase fermo, senza dire nulla fino a quando non si accorse che i respiri del biondo si stavano facendo sempre più lenti e la stretta sul suo ventre si stava allentando. Un sorriso gli apparve sul volto mentre le sue dita tornavano ad accarezzare i capelli di Thor. "...ma io non smetterò mai di amarti... ma-i..." Con l'altra mano afferrò un lembo del mantello rosso accanto alla schiena del biondo, oramai addormentato, e lo rigirò avvolgendo i loro corpi, mentre il suo sguardo si spostava ad osservare il cielo attraverso la voragine che avevano lasciato sopra le loro teste. In quel momento, le stelle gli sembrarono più splendenti di come le avesse mai viste. Chiuse gli occhi facendo un profondo respiro.


 What if I... 


"...lo so..."


  Canzone: 30 second to mars - The Kill  



Ecco la nostra prima rossa su Thor e Loki! speriamo davvero vi sia piaciuta ed attendiamo con ansia le vostre recensioni! Ed ora, visto che c'è un minimo di umorismo in ogni nostra fic, vi allieteremo con un finale humor che spero farà ridere voi come ha fatto ridere noi quando lo abbiamo pensato. Un bacio



  Cabaret del Diavolo  





SAY IT TO ME






7:30 am



"...e non mi interessano le vostre scuse! Dovete trovarlo e portarlo qui!" La voce dell'agente Coulson risuonava dall'altro capo del palmare di Tony Stark, arrabbiata e nervosa. "... e cosa vorrebbe dire che non trovate Thor?"

"Non conosciamo la sua attuale ubicazione."

"...non è divertente."

"Ha cominciato lei..." Il proprietario delle Industries camminava a passo deciso verso l'ingresso del magazzino adibito ai vecchi computer con il cellulare a trenta centimetri dall'orecchio per non rimanere assordato dalle urla che oramai arrivavano dall'agente dello S.H.I.E.L.D. Si infilò fra i denti il biscotto che aveva in mano e aprì la porta di ferro.

"...vedete di ritrovarli! E in fretta!"

Entrò nella sala richiudendo l'uscio con un colpo d'anca e voltando lo sguardo verso il centro della stanza si fermò istantaneamente.

"...dovete piantarla di rilasciare in libertà quello psicopatico di Loki..."

Sul tetto del magazzino, Tony riusciva ad intravedere da dietro le montagne di macchinari in disuso accatastate per tutta la sala, un foro di considerevoli dimensioni. Accigliato, afferrò il biscotto, ne staccò un morso e masticandolo lentamente si diresse verso il buco mentre la voce di Coulson continuava a gracchiare al telefono. Jarvis aveva rilevato un'intrusione nel magazzino la notte precedente ma di sicuro il proprietario delle Stark Industries non si aspettava di trovare una voragine di proporzioni apocalittiche che squarciava il soffitto del suo edificio.

"...ma soprattutto non voglio più sentire che ve lo siete fatto scappare perché la signorina principessa del tuono..."

Superò i rottami in pochi passi portandosi nuovamente il dolcetto verso le labbra.

"...si è fatta prendere dalla tenerezza e invece di arrestarlo ci ha passato la nottata a ricordare i vecchi tempi!"

Si bloccò, pietrificato, con il biscotto a mezz'aria, la bocca socchiusa e un'espressione decisamente stupita sul volto. Rimase immobile per quasi un minuto sbattendo le palpebre più e più volte e ascoltando il ritmico russare che risuonava nella stanza.

"...Stark?"

La voce dell'agente lo riportò alla realtà. Si girò completamente verso la porta, fece un rapido colpo di tosse e si riattaccò il palmare all'orecchio. "Coulson, devo andare c'è stata ehm..." Gettò uno sguardo alle sue spalle incerto sul modo in cui definire ciò che aveva appena visto.

"Cosa Stark?"

"...diciamo che...è stato steso un trattato di pace nel mio magazzino. Arrivederci. Care cose."

"Eh? Ma cosa diavolo...Stark? Sta-"

Tony spense la chiamata senza preoccuparsi dell'agente dello S.H.I.E.L.D., si voltò e riprese lentamente a camminare infilandosi in bocca tutto il suo biscotto. A meno di un metro da lui, sotto il suo mantello rosso, Thor e Loki erano stesi nudi sul pavimento, profondamente addormentati. Il dio del tuono poggiava la testa sul petto del moro cingendogli la vita con le braccia, mentre lui aveva le dita intrecciate nei suoi lunghi e spettinati capelli biondi. Il proprietario delle Stark Industries si fermò facendo un profondo respiro e, sollevando le sopracciglia, si guardò intorno perlustrando attentamente tutta la stanza.

Nessuno.

Con un agile movimento, ribaltò il palmare in orizzontale e lo aprì con uno scatto, tenendolo fra le mani e puntandolo verso i due dei.

"Una per me..."

Sussurrò mentre un rapido lampo chiaro illuminò i loro corpi sdraiati al suolo.

"...una per Steve..."

Il flash bianco si riaccese appena il suo dito schiacciò il bottone in cima al cellulare.

"...e una...per chi so io..."

Tony bisbigliò di nuovo e il bagliore si ripeté un'ultima volta, poi l'uomo richiuse il telefono arricciando il naso per via della polvere del magazzino e si allontanò