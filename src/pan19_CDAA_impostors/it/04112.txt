Fique fora, pouco touro” ricambiò nella stessa lingua ma il bambino non sembrò intimorito da quell'ingiunzione, difatti portò Mu dietro la sua schiena e strinse i palmi grandi quanto le spalle del giovane Ariete.

“Ti ho detto di starne fuori” e quella volta sferrò il pugno contro il bambino, spedendolo a terra con un tonfo. Gli altri compagni, il drappello stretto intorno a Misty, si sciolsero dalla loro posa e circondarono i due incauti saint, pronti a rivendicare l'affronto subito al più bello di loro. Prima ancora che potessero iniziare a colpirli a dovere però, furono pietrificati sul posto da una voce imperiosa.

“Ancora un gesto Dedalus della Mosca e dirai addio alla tua investitura” il mondo sembrò fermarsi e aprirsi per fare largo a Saga di Gemini, serio come mai l'aveva visto il giovane Aries. Il ragazzo si fermò davanti al gruppetto e li squadrò uno per uno con aria severa. “Cosa vi è venuto in mente? Una rissa nel Santuario?” Misty provò a parlare ma venne ignorato dal cavaliere che invece non aveva occhi che per Dedalus, ancora in prossimità della sua vittima a terra.

“Mi ha offeso” provò a giustificarsi quello ma non servì a far cambiare nemmeno impercettibilmente l'espressione di Gemini, affiancato poi da Sagittarius, che lo spedì insieme a tutto il gruppo in punizione nella mensa e a pulire l'arena la sera. I due poi aiutarono il bambino a terra a rialzarsi e, dopo essersi sincerati che stesse bene, andarono a occuparsi dei penitenti. Rimasti soli, Mu guardò con occhioni curiosi il suo salvatore, perplesso da quell'aria familiare che aveva sebbene non gli venisse in mente un'occasione dove l'avesse visto. Era piuttosto alto, molto più di lui, e piazzato, una sorta di armadio in miniatura, lunghi capelli color cacao e il naso più brutto e storto che avesse mai visto il tibetano. La pelle bronzea del bambino arrossì nel sentirsi osservato con tanta concentrazione ma sorrise comunque al piccolo Mu porgendogli la mano.

“Aldebaran” si presentò impacciato, sperando che il compagno non pretendesse da lui una padronanza del greco superiore ad un “Buongiorno” o “Buona sera”. Interdetto, Mu gli strinse la mano, fece per fare la linguaccia anche a lui ma, conscio della fraintendibilità del gesto, si limitò a sorridergli timido. Si portò una mano al petto.

“Mu” si toccò nervoso la coda poi lo guardò ancora negli occhi “Eυχαριστώ”

 

Il giorno dopo, a lezione, Misty si era messo il più lontano possibile dal tibetano che, con somma sorpresa, si era visto affiancare dal corpulento salvatore del giorno precedente, impacciato e timido. Saga, per quel giorno in compagnia di Aiolos e altri saint più anziani, sbuffò seccato.

“Visto l'incidente di ieri” i suo occhi saettarono ai colpevoli freddi come pugnali poi ritornarono del quotidiano sguardo brillante e dolce “Credo sia più opportuno fare una piccola digressione sui diversi tipi di cultura che coesistono qui al Santuario per evitare altri spiacevoli fraintendimenti.” così tutta la classe finì col scoprire che in Tibet si era soliti salutare tirando fuori la lingua, un'antica tradizione per dimostrare agli altri di non essere la reincarnazione di re malvagio dalla lingua nera. Dedalus, forse per la prima e unica volta nella sua vita, si vergognò di se stesso.

 

 

Aldebaran si era rivelato essere il suo vicino di tempio, il cavaliere del Toro custode della seconda casa, molto affabile e gentile. Più di una volta l'aveva invitato a prendere un sorso di quella bevanda nativa dei suoi posti, quella specie di the forte e amaro che gli aveva presentato come 'caffè' e che a Mu era piaciuto un terzo del sorriso del padrone di casa. Era per vedere quello sguardo timido che saliva gli scalini e mandava giù quel brodo troppo forte, solo per sentire la sua tonante voce rimbombare per le colonne e il timpano del tempio. La loro amicizia era cresciuta a piccoli passi, come la salita verso il Santuario lungo tutti gli scalini, le cui pause erano i lunghi viaggi di Mu in Tibet e le missioni che di volta in volta venivano loro affidate. Con lui più che con altri il saint dell'Ariete aveva legato, permettendo solo a lui e a Virgo della sesta casa di venire a conoscenza di sui segreti estremamente personali, una concessione che non avrebbe mai rimpianto poiché entrambi si rivelarono degni di tale fiducia. Quando Mu si rese conto che i battiti del suo cuore acceleravano troppo alla vista di Aldebaran e che niente aveva il potere di calmarlo quanto la sua voce se ne sentì spaventato e, non fidandosi di quella nuova versione di Shion così fredda e cattiva, si rifugiò in Jamir nella totale solitudine finché qualche povera donna non abbandonò dinnanzi alla sua porta un bambino dai ciuffetti rossi e il pianto vivace. In rispetto della fatica compiuta dalla madre pur di affidare il figlio a mani capaci, il saint dell'Ariete lo allevò come un fratello, trasmettendogli la propria arte e iniziandolo al percorso del cavaliere; a nulla valsero i richiami che il Grande Tempio inviava, poteva attendere che Kiki divenisse un guerriero di Athena a tutti gli effetti prima che lui tornasse ad Atene sotto il comando del Gran Sacerdote. Così il grande Mu attese, attese e si vide passare dinnanzi la determinazione di