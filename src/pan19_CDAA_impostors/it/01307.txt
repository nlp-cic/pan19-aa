così grande? Eppure, da una parte la donna aveva ragione. Si alzò e uscì di casa, un taxi lucido lo scortò fino al cimitero, senza alcuna esitazione il soldato si portò fino alla tomba dell’unico amico che aveva mai avuto. La guardò, lucida e fredda, gli si addiceva completamente. Tra le mani stringeva un fagotto blu scuro, tormentandolo con le dita. Scese dal taxi appena giunto al cimitero, guardando l’acciottolato umido come in cerca di una consolazione, di un conforto, ma sapeva che davanti a lui non sarebbe comparso alcun lungo cappotto nero, non avrebbe visto quei riccioli disordinati brillare sotto la luce di un sole emaciato quanto il viso del soldato biondo, e tanto meno avrebbe potuto cogliere un vago tremore di insicurezza negli occhi di Sherlock. Tutti lo credevano un essere freddo, composto, privo di qualsiasi emozione se non l’eccitazione per la scoperta di un nuovo morto, di un nuovo caso, ma John lo aveva guardato molto di più di tutti loro messi insieme. Guardare non sempre significa vedere, infondo. Sherlock era un essere umano, congelato in se stesso per paura di soffrire, provato dalla pressione del fratello maggiore e forse di una famiglia non proprio perfetta. Non sapeva nulla della sua famiglia, in verità, ma conosceva quell’uomo dagli occhi chiari. Li aveva guardati, aveva letto qualcosa tra quei riflessi verdastri, qualcosa che solo un vero essere umano poteva provare: la paura. E quella stessa emozione l’aveva avvertita durante il loro ultimo e tragico incontro. Chiuse gli occhi, lasciandosi andare a quel ricordo che la sua analista gli consigliava di evitare il più possibile. Al diavolo lei, gli antidepressivi, il cambiare aria. Al diavolo anche quella stanza, fredda e insofferente a tutto il dolore dell’ex soldato.
“Il cosiddetto coraggio del soldato, uhm?” gli aveva detto Mycroft, senza neppure conoscerlo a fondo. Che ne sapeva lui del coraggio? Era stato in guerra, certo. Aveva visto cose orribili, i suoi polmoni si erano impregnati dell’odore di terra, di sangue, di morte, ma non aveva mai avuto tanta paura fino al momento in cui aveva visto Sherlock in piedi, sul tetto di quell’enorme palazzo, distante chissà quanti piani da lui, impotente spettatore del suo suicidio. Perché? Perché Sherlock si era tolto la vita? Eppure la sua esistenza non era così misera, più volte aveva richiesto espressamente la compagnia del soldato, del suo assistente, del suo amico John Watson. Amico. Che male faceva quella parola, anche se non era nulla in confronto a ciò che sentiva.
“Quanti amici pensi che abbia?”
“Sei un suo amico? Lui non ha amici.”
Serrò le labbra, talmente forte da sentire la mascella dolere, i pugni sempre più stretti da sentire le unghie corte e poco curate rigargli la pelle. Nessuno, oltre lui, sapeva la verità su Sherlock Holmes. Nessuno, oltre lui, aveva il potere di esprimere un giudizio su quell’uomo tanto brillante, tanto geniale, tanto… Sì, affascinante. Che qualcuno ci credesse o meno, Sherlock aveva un fascino particolare, e John ne era incredibilmente attratto. Mantenne ancora gli occhi chiusi, delineando nella mente il contorno di quell’edificio, di quella giornata grigia, della figura longilinea dell’uomo che lo guardava dall’alto, il cappello e la sciarpa blu scura che fluttuavano nel vento. Ne era certo, in quel momento anche il geniale Sherlock Holmes si era arreso alla paura. Sicuramente, anche nel suo petto il cuore batteva così forte da fare male, gli occhi quasi si intrecciavano mentre guardava giù, sapendo che di lì a pochi minuti avrebbe posto fine alla sua vita. Aveva quasi desiderato di piangere quando l’uomo gli aveva detto di andarsene, quasi ordinandoglielo, ma nonostante ciò che aveva visto non si era affatto pentito di essere rimasto, di avergli parlato al telefono e di aver sentito la sua voce un’ultima volta. Poteva avvertire la paura tra le sue parole vibranti nell’etere, la stessa che infuocava i suoi occhi mentre lo guardava, tenendo il telefono premuto contro l’orecchio, come per darsi speranza.
“Sono un impostore.”
Scosse forte la testa, ancora perso in quel ricordo. No, dannazione. Lui non era un impostore, lui era solo… Solo Sherlock. Sherlock Holmes, l’uomo di cui lui si era innamorato. Non gli doveva alcuna scusa, alcuna spiegazione. Aveva allungato la mano verso di lui, facendogli stringere il cuore, desiderando di poterlo toccare come non aveva mai pensato di fare fino a quel momento. Doveva salvarlo, convincerlo a scendere da quel dannato palazzo, sforzarsi di essere sordo a quelle parole che trasudavano lacrime. Sì, John Watson doveva essere forte, doveva essere forte per il suo Sherlock.
“Questa chiamata è il mio biglietto.” aveva detto, e adesso il soldato sapeva che avrebbe dovuto dire anche lui qualcosa, invece di rimanere congelato dentro. Anche lui aveva un biglietto, che non aveva la forza e il coraggio di dirgli in quel momento. Eppure sarebbe stato così semplice da dire.
Ti amo.
Le persone se lo dicevano tutti i giorni.
Ti amo.
E alcune non lo dicevano nemmeno sul serio.
Ti amo,