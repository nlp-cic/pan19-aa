stranamente silenziosa. «Dove sono tutti?» «La mamma ha portato tutti al san Mungo a trovare papà. Io e Hermione abbiamo deciso di restare qui e aspettarti. Non volevamo che ritornassi a Grimmauld Place e ti ritrovassi completamente da solo» spiegò Ron. «Beh, grazie. Ma Sirius?» «Ieri ha bevuto un po’ troppo. Credo che resterà a letto fino a tardi» Harry aggrottò le sopracciglia. «Che diamine avete combinato ieri notte?» chiese, divertito. «Beh, a sera tarda è passato Lupin» Ron strinse le labbra, come per reprimere un sorriso. «Lupin ha portato un Whisky Incendiario e…beh…quei due si sono scolati l’intera bottiglia da soli. Non ho idea a che ora siano andati a dormire. Probabilmente sono rimasti svegli fino all’alba» Harry sentì una fitta di irritazione. Per colpa di Piton non aveva visto Remus e si era perso l’intera serata che, dall’espressione di Ron, doveva essere stata esilarante. «Harry, vuoi che ti preparo qualcosa? Un tè, magari? Sembri stremato» chiese Hermione, tesa. «No, Hermione, ti ringrazio. Mi riprendo subito»«A me pare di no» commentò Ron. «Sai, ti consiglierei di andartene in camera a dormire. Ne hai un disperato bisogno. Potresti crollare da un momento all’altro» «Sto bene» «Ah-ah» sentenziò Ron, ironico. «Ci dici che ti ha fatto, per l’amor del cielo?» Harry sospirò e si preparò a raccontare ai suoi amici il metodo di insegnamento che aveva usato Piton. Hermione, che a quanto pareva ne sapeva qualcosa sull’argomento, annuiva positivamente alle parole di Harry, mentre Ron, scioccato, non faceva altro che interromperlo per chiedergli spiegazioni e ulteriori particolari. «Non ci posso credere. Quell’uomo ti sta torturando» fece ad un certo punto, con gli occhi sgranati dall’indignazione. «Non te ne rendi conto? E poi non mi va giù che spii tutti i tuoi ricordi. È una cosa privata, mannaggia. Non può farlo» «È necessario, Ron» si intromise Hermione. «Se Harry deve imparare l’Occlumanzia in fretta questo è l’unico modo per farlo. Piton sa quello che fa e non mi sembra uno che vada in giro a raccontare tutte le faccende private di Harry. Anche se vede qualche cosa che non dovrebbe non è quel genere di persona che ne fa un pettegolezzo» «Ma Hermione…! Si tratta di Severus Piton! Un Mangiamorte! E se scoprisse qualcosa che non dovrebbe e lo andasse a riferire a Tu-Sai-Chi?» «Non è un Mangiamorte» fece Hermione, seppur poco convinta anche lei. «Silente si fida di lui» «Silente è vecchio» «Che cosa vuoi che centri con questo!? Vuoi dar retta alla Gazzetta del Profeta? La vecchiaia non è sinonimo di pazzia, Ron!» Ron arrossì leggermente, rendendosi conto della sciocchezza che aveva appena detto. Distolse lo sguardo da lei e si rivolse al suo migliore amico. «Harry, se ti senti che Piton usufruisca di queste lezioni per farti del male, ce lo riferirai immediatamente, vero?«Sì, te lo prometto» Hermione gli lanciò un’occhiataccia. «Ti senti più rilassato adesso?» «Molto» La ragazza alzò gli occhi al cielo, esasperata. Harry era particolarmente divertito da quella situazione. Hermione e Ron ultimamente bisticciavano per ogni piccola cosa. Non erano litigi pesanti, anzi, anche se litigavano sembrava che quelle frecciatine che si rivolgevano l’un l’altro li avvicinassero ancor di più. Trascorsero il resto della mattinata chiacchierando del più e del meno. Ad un certo punto Hermione e Ron incominciarono a giocare a gobbiglie e Harry si assopì. «Te l’avevo detto che sarebbe crollato» mormorò Ron a Hermione, appena vide Harry cedere al sonno.

Harry venne destato dai sonori chiacchiericci e dal fracasso che fece la famiglia Weasley non appena rientrò in casa. Lo schiamazzo dei gemelli fu il più assordante. Fred e George infatti entrarono in salotto tutti eccitati. «Si va in guerra, ragazzi!» Ron, con la faccia confusa, fissò esterrefatto Fred. «…che?» «Sta nevicando!» esclamò George. «Battaglia di neve!» «Non ho più nove anni» Ron sembrava alquanto offeso. «E chissene importa?» Ora fu Ginny a parlare. Sorrideva, raggiante. «Alzatevi tutti, dormiglioni! Si va fuori!» Hermione obbedì e andò subito a recuperare il suo cappotto. Seguì a ruota Ginny, la quale corse verso la porta d’ingresso e emesse con forza un grido di battaglia. «Sai, sto incominciando a realizzare che Fred e George hanno una cattiva influenza su mia sorella» osservò Ron. «E l’hai notato appena ora?» scherzò Harry. I due si affrettarono a raggiungere gli altri. La signora Weasley osservò tesa la ciurma impazzita dalla soglia della cucina. «Se vi becco ad entrare in casa completamente bagnati…!» Ma Harry non udì la fine della frase, perché era già fuori. I gemelli stavano cercando di innalzare una barricata con la neve e Hermione e Ginny avevano già incominciato a lanciare palle di neve verso i due. Le squadre si formarono automaticamente