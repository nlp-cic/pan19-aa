seconda discussione, nel corridoio, le lacrime che aveva trattenuto, perché le parole di Asahi lo aveva trafitto con una violenza che mai si sarebbe aspettato. “Non è divertente schiacciare se non riesco a segnare punti.”
Non era vero. Non poteva essere vero. Asahi non avrebbe mai pensato una cosa simile. Eppure lui non si muoveva, non dava segnali, era tutto vero. Aveva urlato, Noya, il preside gli si era avvicinato, lui aveva inavvertitamente colpito un vaso, rompendolo, e aveva urlato al preside di stare zitto; aveva voluto rincorrere Asahi, che se l’era svignata, ma non era riuscito a muovere nemmeno un passo. “Non vuoi schiacciare ancora e segnare altri punti?”
Ricordava come la domanda fosse caduta nel vuoto, nel silenzio, perché Asahi non si era girato, non si era fermato, non gli aveva risposto nemmeno con un cenno. Ricordava il discorso ovattato del preside, il suo ufficio strano, la parola “sospensione” che aveva realizzato troppo tardi, e a quel punto non gli era importato più.
E poi ricordava la terza discussione, quella di cui non aveva mai fatto parola con anima viva, era rimasto il loro piccolo segreto. Asahi era andato un pomeriggio da lui, appena prima di cena. Era rimasto parecchio stupito, Noya, da quella visita. “Non credevo avresti avuto il coraggio di passare.” Ricordava come Asahi aveva sussultato e distolto lo sguardo dal suo, incapace di reggerlo. L’aveva fatto entrare in casa e avevano salito le scale insieme, Noya a fargli strada anche se non ce ne sarebbe stato bisogno; Asahi sapeva bene quale fosse il percorso per arrivare in camera del ragazzino. Asahi l’aveva aiutato a studiare un milione di volte, avevano guardato video sulla pallavolo, visto film, ascoltato musica, mangiato le delizie fatte in casa della madre, e si erano dati il primo bacio. Non era stato tanto tempo prima di quella partita che aveva distrutto tutto, forse un mese, neanche.
Noya si era chiuso la porta alle spalle, aspettando che Asahi dicesse qualcosa, ma tutto ciò che era venuto fuori fu: “Mi dispiace che tu sia stato sospeso.” Quelle parole avevano mandato in bestia Noya, che era esploso. “Ti dispiace? Se ti dispiace allora torna a giocare! Se ti importa davvero qualcosa di quello che la nostra squadra ha costruito finora, porta il culo a quegli allenamenti! Ti importa o no, Asahi?”
Sì che mi importa.
Noya aveva potuto leggere quella risposta in modo cristallino sulla faccia del compagno, ma la sua bocca non si era aperta; era invece rimasta contratta in un’espressione di dolore, rimorso, e probabilmente tristezza. Noya aveva visto quanto si stesse sentendo in colpa, quanto si dovesse sentire paralizzato dalla paura, eppure era ancora lì, in piedi, indeciso sul da farsi, ma era lì. “Io sono il libero, Asahi. Io ti guardo le spalle quando schiacci. Non devi avere paura di saltare.” Asahi aveva tirato su lo sguardo, sconsolato ma sorpreso, e per un momento Noya aveva creduto di averlo fatto tornare in sé, gli si era avvicinato e l’aveva abbracciato con tutte le sue forze, aveva voluto fargli sentire quanto gli sarebbe stato accanto, non sarebbe importato altro. Asahi gli era crollato addosso, ricordava le lacrime che avevano bagnato la sua maglietta rossa, Noya gli aveva preso il viso fra le mani, stava per baciarlo quando Asahi aveva detto: “So che non potrai essere sempre dietro di me. Non posso farcela, Yuu.”
Ricordava come si fosse spostato dal ragazzo, indietreggiando, finendo col sedersi sul letto. Ricordava come si era sentito perso, in una sorta di vuoto cosmico. Ricordava la voce di Asahi che continuava a dire “mi dispiace”. Ricordava come gli avesse semplicemente risposto “Vattene.”
“Yuu, ti prego...”
Gli aveva aperto la porta e l’aveva sbattuto fuori. Ricordava il desiderio ardente di sentire i pugni di Asahi sulla sua porta, ma non erano mai arrivati, perché Asahi se ne era andato una manciata di minuti dopo, giusto il tempo di asciugarsi le lacrime e salutare i suoi genitori. Ricordava quanto avesse pianto, quella notte, nella consapevolezza di averlo perso.
Ma quei due primini e l’incontro con la Nekoma avevano cambiato le carte in tavola. Avevano risvegliato il suo interesse, perché Noya ci aveva sempre creduto, nonostante le parole di Suga, non pensava che ad Asahi non piacesse più giocare. Era solo terrorizzato.
“È quello che voglio. Non mi importa quante volte fallisco, voglio schiacciare ancora.”
Quella partita amichevole l’aveva fatto tornare in sé. Ricordava come si era sentito sopraffatto dall’emozione quando gli aveva sentito dire quella frase. “E allora per me va bene. Ora che l’hai detto, sto bene.”
E Asahi aveva capito che Noya non riteneva inutile salvare le sue palle, perché sapevano di potersi di nuovo fidare l’uno dell’altro. Probabilmente, in realtà, il sentimento non era mai svanito del tutto in nessuno dei due, si era soltanto nascosto per un po’, mettendoli alla prova.
E adesso, mentre Noya osservava Asahi colpire la palla, il panico lo colse alla sprovvista: perché quella palla era davvero rimbalzata contro