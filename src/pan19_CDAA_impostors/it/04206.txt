e Jared si fissano, perplessi. "Letti separati!" dicono all'unisono. "Certo, siamo in crisi, è normale che dormiamo in letti separati" aggiunge Jensen, per poi incamminarsi verso l'albergo, borbottando insulti a mezza bocca, ma Jared gli afferra un braccio e lo obbliga a fermarsi. "Sentimi bene, tu" gli sibila a pochi centimetri dalla faccia "già mi scoccia che la gente qui debba pensare che stiamo insieme...ma che non ti venga in mente di toccarmi con un dito, altrimenti te lo taglio." Jensen sbarra gli occhi. "Che?! Prima di tutto, io non sono gay. E secondo poi, se lo fossi, tu saresti l'ultimo uomo sulla faccia della terra con cui andrei a letto." I due si scrutano con odio malcelato per qualche istante, prima di voltarsi e rientrare per due porte diverse. Si prospetta una lunga settimana.

 




FASE TRE - Siamo più vicini






La mattinata non inizia nel modo migliore: non appena svegli, i sei componenti del gruppo di recupero si incontrano nella hall dell'albergo, dove li attendono le magliette per il secondo giorno, marroni, che proclamano estoy un poco mejor. Certo, come no pensa Jensen. Ma se già la situazione si prospettava ridicola, non è niente paragonato a quello che Olmo ha preparato per loro; una volta fuori, il guru li fa mettere in fila indiana e lega con una corda da montagna ogni coppia, caviglia destra dell'uno con la sinistra dell'altro. "Non sono sicuro di capire" borbotta Steve, aggrottando un sopracciglio. "Non c'è molto da capire, direi" ribatte Tom "siamo legati. Suppongo voglia essere una metafora." Olmo mette una mano sulla spalla di Tom. "Non legati, ma uniti. C'è una bella differenza." "Quanto tempo dobbiamo restare così? Perchè è un po' scomodo..." si lamenta Jared. Olmo lo guarda di sottecchi. "Qui nessuno vi obbliga, lo sapete. E capisco che possa essere fastidioso, all'inizio, ma questo esercizio vi aiuterà a rendervi conto di quanto sia importante sostenersi a vicenda." Una volta conclusa la sua spiegazione, l'uomo batte le mani. "Bene, e ora in marcia! Oggi dobbiamo arrivare fino al Porto di Santa Maria."

 







 



***

 

Verso la fine della giornata, Olmo li conduce ad un ampio spiazzo erboso circondato da pietre. "Stanotte dormiremo qui" annuncia. "Niente fa meglio all'anima di una notte sotto le stelle." Mentre ogni coppia svolge la propria parte (c'è chi raccoglie la legna, chi va a cercare dell'acqua e chi si preoccupa di aprire i sacchi a pelo ordinatamente intorno al punto in cui ci sarà il fuoco) Jensen si avvicina a Jared. "Senti, io non credo alla magia e quant'altro, ma il dato di fatto è che..." gli passa la macchina fotografica "non c'è una foto che sia venuta bene! O si gira all'ultimo momento, o è controluce, o la foto viene sfocata...Guarda, in questa addirittura ha un ramo davanti e posso giurarti che non c'era!" Jared lo guarda dubbioso. "O forse semplicemente il fotografo è un incapace" argomenta, sorridendo, in modo che Jensen capisca che sta scherzando. Jensen ricambia il sorriso, ma la sua espressione resta comunque preoccupata. "Ah ah ah" dice "ridi quanto vuoi, ma resta il fatto che io non ho una foto decente del santone e tu non hai nulla di concreto da scrivere!" Jared annuisce, distrattamente, mentre torna indietro nell'archivio di foto fatte da Jensen durante i primi due giorni. C'è qualche scatto precedente al suo arrivo, con Tom che alza gli occhi al cielo e Mike che saltella sul posto, un primo piano delle mani di Steve e Chris nelle tasche posteriori dei rispettivi pantaloni, e poi...una foto di Jared, seduto sul muretto, che guarda l'orizzonte. Dopo quella, ci sono altre foto sue, artistiche e toccanti. Jared che ride con la testa rovesciata all'indietro, Jared che cerca di infilarsi in bocca un involtino primavera intero, Jared che si bagna i capelli ad una fonte... Jensen, quando si accorge che Jared non gli risponde, torna a guardarlo e si rende conto di cosa abbia catturato la sua attenzione. "Le altre foto sono personali" dice, e gli strappa la macchina fotografica dalle mani. Jared lo guarda. "Quando mi hai fatto tutte queste foto?" domanda. Jensen arrossisce appena, balbettando qualcosa sul servizio. "Aspetta, aspetta. O sono private, o sono per il servizio" gli fa notare Jared, mentre il suo sorriso si addolcisce. Jensen sembra cercare la cosa giusta da dire. "Senti, io sono un fotografo. Faccio foto. E-non ti devo spiegazioni." si volta e si allontana, verso il resto del gruppo che li sta chiamando a gran voce.

 



***

 

Non appena sono tutti seduti attorno al fuoco, Olmo propone un gioco chiamato il momento più bello della nostra relazione. Jensen e Jared impallidiscono, ma fortunatamente il guru chiede a Mike di parlare per primo. "Io credo che il momento più bello della nostra relazione è stato la