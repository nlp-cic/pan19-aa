mano per invitarmi a continuare a parlare. “Immagino tu senta molto la sua mancanza.” “Non farlo. Non parlare di Lei.” “Va bene. Forse però dovresti parlarne tu.” “Era mia madre. L'unica persona al mondo che mi abbia mai amato ed ora è sotto due metri di terra. Non penso di dover condividere altro con te. Tu non l'hai mai amata o apprezzata. L'hai abbandonata. Sei rimasto in contatto con lei solo a causa mia, perché ti sentivi in dovere di farlo, ma non hai mai amato neanche me.” Sono rimasto in silenzio per un attimo, riflettendo sulle sue parole e su come si fosse fatto un'idea simile, poi mi sono reso conto che era del tutto naturale. Questo era quello che sembrava, in effetti. “Ho amato tua madre, ma poi è finita. Quando è successo non sapevo che aspettasse te. E non mi sono tenuto in contatto per dovere, ma perché dal primo momento che ti ho visto ho sentito un forte legame fra noi, e ti ho amato dal primo istante. Puoi anche non credermi, ma è così. So di non essere stato molto presente nella tua vita, ma non ho mai voluto abbandonarti, spero che tu lo comprenda. Ho pensato a te in ogni momento di ogni giorno negli ultimi dodici anni. E, il fatto che abbia avuto una famiglia con Molly, non ha attutito minimamente il dolore che provavo ogni giorno.” “Dolore?” ha esclamato lui con rabbia alzandosi in piedi. “Cosa ne sai tu del dolore? Io ho visto mia madre spegnersi un giorno dopo l'altro, mentre sorrideva fingendo che andasse tutto bene per non preoccuparmi. Sapeva di non ingannarmi ma non ha mai smesso. E quando ha esalato l'ultimo respiro io ero lì a tenerle la mano! Se non hai passato tutto questo non hai idea di cosa sia il dolore!” mi ha urlato contro mentre le lacrime continuavano a sgorgare dai suoi occhi e la voce si spezzava a ogni parola. “Mi dispiace.” ho detto sentendomi terribilmente in colpa. “So che avrei dovuto esserti accanto. E so che hai sofferto più di quanto un ragazzo della tua età dovrebbe. Se potessi fare qualcosa per riportare in vita tua madre, lo farei.” Lui si è accasciato nuovamente nel letto e ha affondato il viso fra le mani, sussultando per i singhiozzi. “Dovresti essere morto tu al suo posto.” ha balbettato tra le lacrime. Mi sono voltato a guardare John sulla porta e l'ho visto tirare su con il naso, anche lui era commosso. Pensando a cosa avrebbe fatto Molly al mio posto, con cautela ho messo un braccio attorno alle spalle di mio figlio e lui non mi ha scacciato. Lentamente l'ho attirato a me e l'ho abbracciato. Non si è ribellato e ha continuato a piangere sulla mia spalla. Il viaggio di ritorno in taxi è stato molto silenzioso. Dopo aver lasciato John a casa sua, Hamish si è chiuso nel suo mutismo continuando ostinatamente a guardare fuori dal finestrino. Aveva smesso di piangere da molto tempo, ma sembrava ancora più arrabbiato di prima. Forse perché non desiderava mostrarmi le sue emozioni ed era infuriato per aver ceduto di fronte a me. Quando siamo arrivati a Baker Street, prima di scendere dall'auto, mi ha messo una mano sul braccio per fermarmi. “Potresti non raccontare a nessuno di quello che è successo? Per favore.” mi ha chiesto evitando di incrociare i miei occhi. “Non ho intenzione di umiliarti. È una cosa che resta fra noi. E John non ne parlerà a nessuno.” Lui ha annuito e ha sussurrato un Grazie quasi impercettibile. Quando siamo entrati in casa ha iniziato a fare le scale senza una parola. Sentivo di dover dire qualcosa, ma non ero certo di cosa esattamente. Una sensazione davvero fastidiosa. “Hamish?” l'ho chiamato bloccandolo a metà della rampa di scale. “Se, ecco, sentissi il bisogno di sfogarti, parlare o insultarmi, sappi che io sono a tua disposizione.” ho detto infine, immaginando cosa avrei voluto sentirmi dire al suo posto. “Lo terrò presente, Sherlock.” ha replicato chiamandomi per nome per la prima volta. Non era ancora un Papà, ma era meglio di un informale Mr. Holmes. Sbuffando, mi sono tolto il cappotto e poi sono andato a sedermi sulla mia poltrona. Morivo dalla voglia di suonare il violino, ma avrei svegliato tutti. L'ho tenuto in grembo per un po' prima di metterlo via e infine andare nella mia camera da letto. Era completamente al buio e l'unico suono presente, oltre al ticchettio di una sveglia, era il regolare respiro di Molly. Mi sono spogliato e mi sono infilato a letto, abbracciandola. Lei si è stretta a me istintivamente e io ho affondato il viso fra i suoi capelli. Il suo profumo mi ha sempre fatto stare meglio, soprattutto quando sono irrequieto. Ha mugugnato il mio nome nel sonno e ho sorriso, baciandole la fronte. Poi mi sono concentrato sul ritmico battito del suo cuore e mi sono addormentato.

2 Ero concentrato suonando il violino, quando un rumore mi ha interrotto. Ho impiegato qualche istante a rendermi conto che era il portone di