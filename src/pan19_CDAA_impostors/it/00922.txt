, appendendoli entrambi dietro la porta. "È stata l’assistente," dice lui, aggiustandosi la giacca del completo. "Ha letto i messaggi ostili che riceveva via mail e ha deciso che fossero una buona copertura. L’effrazione aveva come obiettivo un furto ma il capo è tornato in ufficio tardi, un po’ ubriaco, e il furto si è trasformato in un omicidio."

"Ha confessato?" chiede John, alzando lo sguardo. Non deve fingere di essere interessato; i casi di Sherlock sono sempre interessanti.

"Abbiamo trovato gli oggetti scomparsi nel suo armadietto in palestra."

"Ben fatto," commenta John, e gira pagina.

Sherlock sembra essere rimasto senza parole. Resta in piedi fermo per un momento, va alla finestra e torna indietro, poi dice, "E come è andata la tua giornata?" Lo dice come una persona che pronuncia una frase imparata a memoria in una lingua straniera. Pensa chiaramente che sia qualcosa che deve chiedere, qualcosa che gli altri chiedono, qualcosa che John si aspetta che lui gli chieda, anche se non ha alcun senso.

Osservare i tentativi di Sherlock di navigare tra norme sociali che lo confondono è sempre affascinante e un po’ divertente. È come guardare un puledro fare i primi passi: è talmente imbarazzante e sgraziato che ti fa venir voglia di ridere, anche se sta facendo del suo meglio.

John alza un sopracciglio in segno di sfida. "Dimmelo tu."

"Hai le scarpe asciutte, perciò non sei uscito oggi."

"Potrei essermi cambiato le scarpe."

"I lacci sono allentati ma il nodo è ben stretto. Le hai allacciate stamattina. Sei andato in giro, abbastanza perché il nodo si stringesse. Non ti cambi le scarpe da ore," spiega Sherlock. "Stai leggendo il giornale, non i messaggi sui casi, perciò direi che sei di buon umore, una giornata produttiva. Uno sforzo che credi meriti una ricompensa, in questo caso, del tempo per startene seduto a leggere il giornale con calma. Hai delle briciole sulle maniche della camicia, biscotti se non sbaglio. Probabilmente hai fatto visito alla Signora Hudson nel pomeriggio perché non ci sono piatti nel lavandino e di rado li lavi durante il giorno. A lei piace bere il tè pomeridiano con i biscotti."

"Qualcos’altro?"

Sherlock guarda la stanza lentamente, con attenzione. "Hai attaccato la bolletta del telefono allo specchio, perciò devi averne pagato la tua parte stamattina." Sherlock resta lì in attesa. Ha l’aria di uno studente che ha appena completato un esame ed è in attesa del voto.

"Tutto giusto," ammette John, e torna a dedicarsi al giornale. Continua a sfogliarlo mentre Sherlock cammina avanti e indietro, entra ed esce ripetutamente dalla stanza. Finalmente si siede sul divano, appoggia i piedi su uno dei due braccioli, poi si siede di nuovo in maniera composta. È sempre un po’ irrequieto dopo un caso, ma felicissimo quando è fuori dall’appartamento e trascina John al suo ristorante preferito del mese. Personalmente, a John piacciono il cinese in fondo alla strada e Anthony's perché servono del buon cibo a prezzi ragionevoli. Sherlock, invece, cambia gusti dopo qualche settimana. Questo mese è il coreano, quello prima l’etiope, quello prima ancora lo spagnolo.

È solo una questione di tempo prima che Sherlock si allunghi verso il tavolino da caffè e prenda il portatile di John. Lo accende.

"Vuoi una tazza di tè?" chiede John, appoggiando il giornale e alzandosi in piedi. Aspetta di sentire il rumore delle sue dita sulla tastiera per avvicinarsi con nonchalance. Quando, all’avvio di Windows, sente un rumore, John si butta sul divano e getta Sherlock contro i cuscini.

Se si fosse posto delle domande sui sentimenti di Sherlock (e non lo aveva fatto. Per la cronaca, è piuttosto certo che rubare le coperte del proprio coinquilino debba essere il segno di qualcosa di più di un’amicizia), la reazione istintiva di Sherlock gli dà delle certezze: ha le mani sulle spalle di John. Non ha affondato le dita per fargli del male, non lo sta allontanando. Invece le sue dita si stringono intorno alla giuntura della spalla per trattenerlo e rallentare la sua spinta improvvisa perché non cada dal divano (con o senza Sherlock). La sua reazione istintiva è di proteggere John, il che la dice lunga su quello che prova.

"È perché ho cambiato la tua password?" domanda Sherlock e non sembra affatto arrabbiato. "Non hai modo di proteggere il tuo portatile da me."

John sorride e scuote la testa. "Resta qui." John si alza, si sposta e si gira finché non è seduto quasi dritto. Sherlock segue i suoi ordini e resta sdraiato sulla schiena, ma John nota lo sguardo più veloce della luce che lancia alla sua bocca, o il fatto che, pur restando sul divano, allontani le proprie anche da lui.

"Che stai facendo?" chiede Sherlock curioso, mettendo le mani dietro la testa.

"Scopro la mia nuova password."

"Non ci sei ancora arrivato?"

"Non siamo tutti subdole menti geniali," risponde John, recuperando i due oggetti nascosti sotto il tavolino da caffè. "Alcuni di noi sono solo molto subdoli."

Da sotto il tavolo, tira fuori del talco (