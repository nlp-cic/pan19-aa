totalmente disinteressato alla cosa il più delle volte e probabilmente era molto meglio così.
- Beh, è complicato… comunque che facciamo? - Alessio divenne subito interessato, si sistemò nel divano, accavallò le gambe e lo guardò con la tazzina di caffè in mano, tutto composto.
- Parliamo. - Disse soave, con un sorriso furbo.
Juraj lo guardò sopra la propria spalla per capire se dicesse davvero, poi scosse il capo e guardò davanti a sé, acchiappò il telecomando dello stereo e avviò della musica.
La sua chiavetta USB rimandò delle canzoni latine e reggetton, non aveva la minima idea di chi diavolo fossero, li sentiva spesso per radio. I suoi gusti erano ben diversi da quelli.
Alessio gli prese il telecomando ed abbassò il volume.
- Sei venuto per cercare aiuto. Fatti aiutare. Parliamo. - Juraj bevve il caffè tutto d’un fiato ignorando l’ustione alla lingua e all’esofago, poi mise giù la tazzina e fece per alzarsi.
- Ero davvero da queste parti e davvero mi annoiavo, ma andrò a correre! Ciao! - Con questo pensò bene di asciugarsela, ma Alessio in stile Sinisa lo afferrò e lo rimise seduto accanto a sé mettendo giù la propria tazzina.
- Avanti, perché fai così? Io e te non siamo quel genere di amici che si annoia e passa del tempo insieme! Sono felice di farlo, ma non l’abbiamo mai fatto. - Fargli capire una cosa così complicata poteva essere una questione lunga, ma alla fine Juraj lasciò perdere, alzò le spalle e guardò la sua mano sul proprio braccio con aria strana, come se una strana idea gli passasse improvvisa per la testolina bacata.
- Allora è ora di iniziare. - Disse così prendendolo veloce ed improvviso per il colletto della maglia, l’attirò a sé e lo baciò. Mise la bocca sulla sua e premette succhiandogliela senza usare la lingua né violarlo di più, ma fu prepotente e brutale in stile Sinisa. Alessio rimase spiazzato e senza parole, per un momento spalancò la bocca dalla sorpresa, ma si ricordò di respingerlo e lo fece. Juraj però lo prese per le braccia e lo spinse mettendosi sopra di lui, a cavalcioni, sovrastandolo subito in un attimo, come se non avesse scelta.
- Ehi ehi… sei pazzo? - Chiese subito spingendo con forza le mani sul petto e, vedendo che non aveva successo perché la sua bocca continuava a cercare la sua, ne mise una proprio sulle sue labbra. - Juraj! - Esclamò per l’ennesima volta.
Finalmente parve tornare presente, sbuffò e scuotendo il capo si mise a sedere sul divano dove era prima.
- Scusa. - Borbottò lasciandolo andare.
- Hai frainteso qualcosa… - Cercò di capire cosa, ma Juraj alzò le spalle come se non fosse importante.
- Sono un po’ stressato e quando lo sono cerco sesso. - Per Alessio aveva anche senso, in realtà.
- Beh, io non posso, sono impegnato. - Juraj lo guardò di scatto.
- Ma lo faresti se fossi libero? - Che test era? Alessio lo guardò con aria circospetta e dovette ammettere che aveva un suo perché come tipo, non era male. Aveva un bel corpo, bei tatuaggi, begli occhi.
E poi un’aria strana.
- Forse. - Juraj fece per tornare su di lui, ma Alessio gli spalmò la mano completa su tutta la faccia. - No! Sto bene con chi sto! Piantala! - Poi per distrarlo partì con la domanda: - Che fine hanno fatto Suso, Carlos e Gianluca? - Juraj lo guardò torvo e seccato, si morse il labbro, stava per andarsene di nuovo quando invece decise di appoggiarsi con la schiena al divano, scivolò di lato e sollevò le gambe su Alessio che rimase fermo, scomposto, sorpreso a guardarlo.
- Di nuovo fa come se fossi tuo! - Juraj lo guardò di scatto spostandosi le braccia dalla faccia e Alessio lo puntò con le dita. - Scherzavo, dannazione! Perché non capisci mai? - Juraj non si interessò alla frecciatina, non se la prese. E non si preoccupò nemmeno di chiedere che ne sapeva lui dei suoi amanti.
Se lo sapeva significava che l’aveva capito, comunque non importava. Alessio rimase colpito da questo, non se la prendeva, non cercava di nascondere, non spiegava nulla, ma stava steso con l’aria di chi stava per esplodere ed in un attimo capì cosa aveva.
- Ne hai abbastanza? - Juraj aveva il braccio piegato sugli occhi per nascondere la propria espressione, alzò le spalle e non rispose, ma Alessio capì d’esserci vicino, infatti si corresse:
- Non è che ne hai abbastanza, forse è troppo? - Non riusciva ad afferrare l’idea, ma ce l’aveva chiara in mente.
Scosse il capo.
- Di cosa? - Chiese. Alessio sorrise comprensivo.
- Della gente? - Disse senza sapere bene come metterla giù in modo comprensibile. Juraj piegò la bocca all’ingiù, ma non spostò il braccio. - Juraj, sei venuto da uno dei pochi con cui non hai implicazioni di alcun genere… con Luca e Andrea hai problemi di non so che tipo, con Carlos, Gianluca e Suso ci vai a letto,