che cazzo avrei dovuto fare, se non entrare in quella dannata stanza ad accertarmi coi miei occhi delle sue condizioni? E cercarono di impedirmelo, ma nessuno ci riuscì. Avrei fatto volentieri a pugni anche solo per sfogare la frustrazione, ma nessuno volle darmi quella soddisfazione.
Fu allora che lo vidi, febbricitante, apparentemente in coma, come mi avevano annunciato fino a poco prima. Neanche mi accorsi di aver sbattuto la porta in faccia ad un infermiere. Mi interessava solo e soltanto rimanere lì con Erwin, da solo. Erwin che sembrava un cadavere, ad eccezion fatta per il leggero rossore dovuto alla febbre, unica prova che fosse ancora vivo, ancora tra di noi, accanto a me. Gli occhi serrati, le occhiaie stanche e marcate dal dolore, l’espressione tesa e dolorante, le labbra sottili e pallide. Tutto mi comunicava l’effettiva realtà dei fatti. Tutto mi gridava a gran voce “E’ successo perché non ci sei stato”. E mi diedi dell’idiota, mentre stavo in piedi accanto a lui, al suo capezzale, a sfiorargli in punta di dita il viso, la pelle calda, innaturalmente tesa. Improvvisamente ebbi l’impressione di non aver più lo stesso uomo di sei anni fa, davanti a me. Quell’uomo arrogante e pieno di sé, in grado di sottomettere persino me, e convincermi a far parte del suo funzionale e organizzato teatro di burattini. Eppure, il marionettista aveva appena perso un braccio, e provai dolore nel sollevargli le coperte, quel tanto che bastava a mostrare la fasciatura di ciò che era rimasto del suo braccio destro.
Avevo toccato ferite aperte, membra dislocate, interiora da trattenere nel tentativo di salvare un’ennesima vita, ma non riuscii a toccare la fasciatura, anche se non v’era traccia di sangue. Non riuscii a capacitarmi del fatto che il suo braccio destro non ci fosse più, e che fosse finito nello stomaco di qualche bestia. E nonostante tutto, nonostante ciò, Erwin era riuscito a tornare indietro. Improvvisamente la dinamica dell’incidente raccontatami poco prima, ebbe un grande peso. Erwin non sarebbe cambiato mai, in grado di condurre una spedizione anche in condizioni estreme. Ma in fin dei conti, non avevo mai avuto un solo dubbio, riguardo al motivo per cui fosse un Comandante, il Comandante della Legione Esplorativa. 

Passarono i giorni, giorni in cui a malapena tolleravo la presenza di qualche infermiere nella sua stanza, giusto per controllare che le sue condizioni fossero stabili. Giorni in cui camminavo per chilometri attorno al suo letto, nella speranza di cogliere qualche segno che potesse riprendersi. Non volli considerare la possibilità che Erwin potesse non svegliarsi più. Non l’accettai, perché sapevo benissimo che ce l’avrebbe fatta. Non avrei accettato di seguire nessun altro, se fosse morto. Il pensiero mi fece rabbrividire più volte, di giorno in giorno. Non li contai neanche, gestii le mie giornate in base a ciò che mi veniva richiesto, sfruttando ogni occasione buona per rifugiarmi nella sua stanza a esprimergli il mio odio in silenzio. Lo odiai perché tardava a svegliarsi per sminuire l’accaduto come al solito.
Il giorno in cui mi accorsi della presenza della sua divisa lacerata e sporca, lasciata su una sedia, pioveva. Pioveva che Dio la mandava. Tutto ciò che riuscii a toccare, e non per disgusto, ma per semplice repulsione – quello era il sangue di Erwin, dannazione – fu il suo cravattino. Non so per quanto tempo rimasi a guardarlo, ma ci rimasi incantato a esprimere ogni mio disappunto, ogni mio disgusto più intimo, a occhiate. E pur odiando quel simbolo, non riuscii a non portarmelo più volte alle labbra, a rigirarmelo tra le dita, come se mi fossi messo a pregare chissà quale entità per far sì che Erwin tornasse indietro. Quel giorno pioveva così tanto, che qualcuno osò persino dirmi che il cielo stesso piangendo per quanto era accaduto. E Dio solo sa quante maledizioni avrei mandato a chi aveva osato partorire una tale cazzata, se non fosse stato che avevo altro a cui pensare, qualcun altro a cui rivolgere i miei pensieri nella loro contorta interezza. Sentimentalismi inutili, quando un uomo solo, solo in mezzo alla folla, stava lottando per riaprire gli occhi. Mi dissero che non fosse davvero in coma, che forse era solo stanco, che la perdita del braccio l’aveva debilitato. Che forse non avrebbe più potuto ricoprire il suo ruolo. Mi dissero così tante cazzate in fila che quasi mi pentii di aver sprecato il mio tempo a salvare vite del genere. Ebbi un conato di vomito al pensiero che Erwin avesse perso un arto in favore di un’umanità in grado solo e soltanto di spendere parole su parole in scuse, giustificazioni, anziché agire.
Ma in realtà fui io a perdermi in elucubrazioni, a cercare una scusa con cui giustificare la mia assenza, le mie mancanze. Mi sentii impotente. Fu a quel punto che, con il suo cravattino dannato nella mano sinistra, mi voltai a guardarlo.
E lui mi guardò di rimando, con il viso voltato in mia direzione, lo sguardo stanco e debilitato. I suoi occhi mi comunicarono tutto, tutto quello che Erwin Smith non avrebbe mai detto a voce neanche sotto tortura. Mi avvicinai lentamente, e lui ebbe