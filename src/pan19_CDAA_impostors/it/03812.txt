. Lo aveva studiato da lontano, apprendendo la sua vita come faceva con ogni altro obiettivo che il Mare le dava, ma incontri ravvicinati? No, quelli mai.Eppure la figlia la incolpava e, sebbene il dottore del paese, aveva preso le sue difese, lei sapeva quanto le parole della donna fossero vere: era colpa sua. Era lei che, con il suo canto, aveva spinto l’uomo a suicidarsi, gettandosi nelle acque del Mare.Era lei che lo aveva ucciso.Inspirò profondamente, osservando i suoi pochi oggetti sparsi per la stanza e annuì, afferrando il borsone consumato con cui viaggiava e iniziando a riempirlo velocemente: il suo lavoro era concluso lì, non avrebbe avuto senso continuare a rimanere in quel piccolo paese che si affacciava sull’Oceano Atlantico.Per un po’ il Mare non le avrebbe chiesto altre vittime, quindi poteva viaggiare per i fatti suoi.Era in Francia, quindi perché non visitare qualche zona di quella nazione?Gettò la spazzola e una felpa, annuendo alla sua scelta: sebbene vivesse da tanto tempo, si era sempre limitata a rimanere nelle zone vicine al Mare, poiché come sirena sentiva la mancanza del suo Padre e Sposo non appena si allontanava di qualche chilometro ma, perché non resistere a quella forza che la invocava, spingendosi un po’ nell’entroterra? Vedere qualche città e scendere verso sud, fino a raggiungere Marsiglia.Se non ricordava male, lì viveva un’altra sirena.Sì, avrebbe fatto così.Se ne sarebbe andata e avrebbe viaggiato.Non sarebbe rimasta un secondo di…Un leggero bussare alla porta della sua stanza la interruppe: si voltò verso l’unica entrata alla camera e rimase in allerta, quando un secondo lieve toc toc la sospinse verso la porta: «So che sei lì dentro, Rossa.» dichiarò una divertita voce maschile: «Ti ho seguita dalla spiaggia, sai?»Tikki inspirò profondamente, poggiando una mano sulla maniglia e sentendo il metallo freddo contro il palmo; respirò nuovamente e aprì la porta, osservando la figura ferma dall’altra parte: la pelle inscurita dal sole, i capelli mori leggermente lunghi e lo sguardo verde dal taglio felino.Conosceva fin troppo bene la persona dall’altra parte, anche se non aveva mai avuto nessun contatto con lui.Ma Plagg era famoso in tutto il paese.Conosciuto per il suo odio verso il Mare, che gli aveva portato via la famiglia; per il suo aspetto fra le ragazze, che sospiravano ogni volta che lui entrava da qualche parte; e, soprattutto, lo conosceva per quella sensazione di pericolo e allerta che lui le metteva addosso.Lo osservò guardare l’interno della stanza, mentre lo sguardo si posava sul borsone sul letto: «Te ne stai andando da qualche parte, sirenetta?» le domandò, storcendo il naso e facendo qualche passo indietro, come se la vicinanza con lei non gli piacesse. Tikki sgranò gli occhi a quell’appellativo, aprendo la bocca e richiudendola, portandosi poi le mani alla gola: «Non hai mai visto il film della Disney? La protagonista almeno?»Tikki l’osservò, mentre lui si poggiava contro il muro parallelo a quello della porta e incrociava le braccia, inclinando la testa: «Rossa. Occhi azzurri. Non parla…Avevo pensato fosse carino come soprannome.»Non sapeva chi era lei.Era solo uno stupido soprannome.Lasciò andare il respiro che aveva trattenuto, inclinando la testa e rimanendo in attesa: che continuasse pure con il suo sproloquio, lo avrebbe messo al suo posto come ogni altro essere maschile a quel mondo; alzò la testa, osservandolo mentre, comodamente poggiato contro il muro, ricambiava il suo sguardo con un sorriso tranquillo sulle labbra.«Posso stare qui per tutto il tempo che voglio, ti avviso.» la informò, dopo una buona manciata di minuti e notando i segni di irrequietezza di Tikki: «Sono una persona molto, molto, molto paziente. Io.»Tikki sbuffò, rientrando nella camera e afferrando il bloc notes e la penna che, lo staff dell’ albergo, aveva lasciato nella camera insieme ai campioncini di bagnoschiuma e shampoo e ad altri piccoli gadget che dovevano renderle confortevole il soggiorno.Cosa vuoi?, scrisse sulla prima pagina e la mostrò a lui.Plagg lesse le due parole, spostando poi l’attenzione sulla ragazza: «Non parli?» le domandò, ricevendo in cambio uno scuotimento del capo come segno di negazione: «Nel senso che non parli parli o non vuoi parlare con me?»Non posso parlare, scrisse Tikki sul foglio, sotto il primo messaggio: ho un problema.Plagg annuì, leggendo le nuove frasi e prendendosi un po’ di tempo: «Ok. Ecco svelato il mistero del tuo mutismo, allora.»Cosa vuoi?«Cosa vorrei? Mh. Dormire, ecco. Ma quel maledetto di Fu mi ha nominato tua guardia del corpo e quindi…» si fermò, allargando le braccia: «Tadan! Eccomi qua.»Guardia del corpo?«Sì, crede che la figlia di Gustav farà qualcosa contro di te e…tu sai di chi parlo, vero? La tipa che…»Sì, lo so.Plagg annuì, scostandosi dal muro ma rimanendo sempre distante da lei: «Bene. Ottimo.» si fermò, passandosi una mano fra i capelli