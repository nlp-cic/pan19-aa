. Treant ci ucciderà, ma tanto
è lento a camminare».

Avere tra le mani una quantità di energia
spropositata dava una certa soddisfazione e un certo calore. Era una
bella sensazione, come se si fosse buttato nella lava – o
direttamente nel magma – e fosse sopravvissuto, e potesse
nuotarci come nell’acqua.

(Non che lui potesse nuotare nell’acqua, ad ogni buon
conto – ma per quello che ne ricorda, nuotare non
è così male.)

Ai suoi occhi fu come vedere un fulmine squarciare un albero a
metà. Dalle sue mani scaturì un raggio di luce
(di fuoco!) tale da bucare il cuore di un albero, come un proiettile
buca il cuore di un uomo.

Dal campo dei Radiant, Rylai udì il rombo di un
tuono e capì che erano già al lavoro.

«Va bene, bello? Tutto chiaro?».

«Sfavillante,» rispose Ace, con un bel
sorriso sulle labbra. «Ma ho bisogno di pratica».

«Lo so. Visto che forza? In pratica, colpisci al
cuore la tua vittima, e il colpo va più veloce di qualsiasi
cosa che io abbia mai visto. Tutto il resto del mondo non viene colpito
dalla scarica» Lina scosse la testa e i capelli tornarono ad
essere rossi come le fiamme (non fiamme realmente, ecco). «Se
hai bisogno di accendere, sai a chi chiedere, caro mio. Hai tutte le
stelle del cielo da prendere».

«Se tutte le insegnanti fossero come te, le scuole
sarebbero sovraffollate».

«Lo sai che mi piace il tuo flirtare senza pensieri,
ma ti conviene cominciare a lavorare sulla tecnica, o io
farò in tempo a fare fuori Enigma».

«Mi vuoi tenere tutto per te?».

Lina sorrise: era divertita dalle loro continue battute, ma
c’era qualcosa che non andava, e non era per colpa di Ace.
«Sarebbe divertente, ma poi chi li sente, i tuoi
compagni?».

«Uhm? Cosa mi nascondi?».

«Tante cose, carino. Dov’è il
divertimento, altrimenti?».

Ace le sorrise, dopo aver capito che Lina non avrebbe detto di
più a riguardo. Forse, se fosse riuscito a imparare presto,
lei gli avrebbe raccontato qualcosa di interessante: gli piaceva avere
qualcuno che fosse sulla sua lunghezza d’onda, che sentisse
le stesse sensazioni quando il fuoco cominciava a ribollirgli nelle
vene, come una sorta di anima affine, da questo punto di vista.

Il suo obiettivo, però, era tornare a casa, e se
nel frattempo avesse avuto l’occasione di imparare qualche
buon trucchetto per eliminare Barbanera, tanto meglio.

Devo prendere
una stella, pensò Ace, prenderla, metterla nelle mani,
e poi comprimerla in un punto.

Attingere alla natura era un primo passo, ma non fu troppo
complicato: era più abituato ad utilizzare
l’energia del proprio corpo, il fuoco nei polmoni, le ceneri
sotto i piedi, però non era difficile raggiungere
l’equilibrio con l’ambiente circostante per
raccogliere energia.

«Ricordati che qui siamo in un luogo favorevole alla
concentrazione di energia. Se ci trovassimo dalla parte dei Dire,
probabilmente avresti più problemi. O forse, tu no, io
sì. Ma tieni conto che, una volta tornato nel tuo mondo, le
cose potrebbero non essere così semplici come qui».

Era come mettere le mani sotto una sorgente d’acqua:
l’acqua gli scorreva fra le dita fino a che non ne poteva
tenere altra, e allora se la portava al viso e se lo ripuliva dalla
polvere. Ecco, era come tenere in mano dell’acqua, che
cercava sempre di sfuggire, di scappare giù verso terra:
forse, al ritorno nel suo mondo, sarebbe stato come tentare di tenere
acqua tra le mani durante un terremoto, o usando il dorso delle mani
invece dei palmi.

Lina annuì: dalle fessure tra le dita di Ace si
intravedeva una luce tremolante. Il tremolio era dovuto alle altissime
temperature a cui si stava sottoponendo (non era scontato resistere a
quel calore: era come mettere a confronto il fuoco contro il magma).
«Compressione, adesso».

Ace cercò di schiacciarla muovendo le mani per
aiutarsi, ma il maggior sforzo era percettivo, non di materia. Non
fisico, ma di sensazione, come quando utilizzava i propri poteri. Il
sudore non aveva neanche il tempo di toccare terra: evaporava
direttamente sulla sua pelle, dandogli un fastidio che non riusciva
neanche a registrare. A cosa pensi, dopotutto, quando hai tra le mani
una stella?

Quindi, il pensiero. Pensa
alla pallina di gomma e al vetro per il foglio—

Gli venne in mente Rufy, e sorrise. Comprimere tutta
quell’energia in un punto fu più facile dal
momento in cui pensò al suo fratellino.

«Ti stai divertendo, eh? Stai andando
bene».

«É solo un aiutino che mi son ricordato
di sfruttare» rispose Ace, felice, accalorato ma felice.
Ricordare Rufy era sempre un toccasana. «Quale
albero?».

Lina indicò un pino.

Ace alzò le braccia per mirare al cuore
dell’albero, poi lasciò che l’energia
fluisse lontano da lui, in uno scoppio e schiocco di tuono. Dovette
fare un passo indietro per evitare di finire a terra a causa del
rinculo. Si ripulì la fronte dal sudore (che