che intendo fare… dopo”, promise. A Vivien saltò il cuore in gola mentre tutto il suo essere – carne e anima – veniva scosso da un brivido di aspettativa.

“Sei un mascalzone, Armitage”, lo accusò debolmente; ma non era tipo da subire passivamente, per quanto solo per gioco, e cominciò subito a pensare ad una vendetta adeguata. Anzitutto sviò la sua attenzione su altre cose:

“Com’è andata al centro?”, s’informò.

Richard si illuminò, perdendo di colpo l’aria sfrontata – che era tutta una montatura, perché il suo carattere era tutto tranne che insolente – e cominciò a raccontarle delle ore trascorse in compagnia delle ragazze e dei ragazzi del centro ricreativo. Lei ascoltò con piacere: era davvero bello che un personaggio così in vista come Richard Armitage, famoso in tutto il mondo e idolatrato da centinaia di migliaia di fan, si offrisse senza tanto farsi pregare di far trascorrere a persone bisognose un po’ di tempo in allegria.

Mentre parlava, l’attore versò del vino per lei e per sé, poi s’interruppe brevemente per un brindisi e per bere un sorso; frattanto a Vivien era venuta un’idea molto birichina per la propria vendetta, ma stette ben attenta a non lasciar trapelare nulla dalla sua espressione.

“Sono felice che tu abbia passato una bella giornata”, dichiarò infine, quando Richard ebbe terminato, “Spero di farti passare un’altrettanto bella serata… e nottata”, soggiunse con un sorrisetto che faceva il paio con quello che le aveva rivolto lui prima. Mentre lo diceva, si sfilò una scarpa ed allungò un piede; in una carezza provocante, gli risalì il polpaccio dalla parte interna. Non aveva mai fatto piedino in vita sua, l’aveva soltanto visto fare in tivù o al cinema, ed era curiosa di vedere se il risultato sarebbe stato davvero quello che aveva sempre visto.

Richard sussultò mentre per poco non gli cadeva la forchetta; la sua reazione lusingò Vivien, che fece salire il piede tra le sue gambe, ma prima che arrivasse al fulcro della virilità di Richard, lui la bloccò.

“Tu non sai quello che mi stai facendo”, ansimò, rauco.

“Probabilmente no”, ammise lei con aria innocente uguale a quella che aveva avuto lui prima; ritirò il piede, “Dovrai spiegarmelo, allora…”

Negli occhi azzurri di Richard si accese una fiamma rovente mentre si fissavano in quelli bruni di lei.

“Lo farò… oh sì, lo farò”, le assicurò. Vivien deglutì, comprendendo che la sua vendetta le si era ritorta contro: la frase di Richard suonava come una minaccia. Una minaccia deliziosa…

“Va bene”, mormorò; cercando di darsi un contegno , si alzò e cominciò a sparecchiare, “Beviamo un caffè in salotto?”

“Ottima idea”, accettò lui, alzandosi a sua volta ed aiutandola; sbirciandolo, lei notò il gonfiore nei suoi pantaloni, evidente indice della sua eccitazione, e si sentì a sua volta eccitata, ma fece finta di nulla.

Mentre caricava la lavastoviglie, Richard sparì; vagamente perplessa, Vivien avviò l’elettrodomestico ed accese la macchina per il caffè – una vera macchinetta per l’espresso italiano – poi, in attesa che si scaldasse, andò a cercare l’attore.

Lo trovò in salotto; notò che aveva caricato la stufa e che si era seduto sulla poltrona accanto all’albero; in testa si era messo un berretto rosso e bianco da Babbo Natale.





Udendola arrivare, Richard girò il viso ed allungò una mano verso di lei.

“Vieni, bambina”, la invitò con voce profonda, “Siediti qui e dimmi cosa desideri di più come regalo di Natale.”

Nei suoi occhi brillava una luce monellesca che smentiva clamorosamente la serietà del suo tono e della sua espressione.

Vivien rimase a bocca aperta per alcuni istanti; poi un lento sorriso le curvò le labbra: Richard voleva giocare? Beh, lei non si sarebbe certo tirata indietro…

Si avvicinò, ancheggiando leggermente sui tacchi alti in un’andatura provocante che calamitò l’attenzione dell’attore, e gli si sedette sulle ginocchia, mettendogli le braccia al collo.

“Ehi, Babbo Natale, non sapevo che tu fossi così attraente… e sexy”, disse a bassa voce.

Richard le passò un braccio attorno alla vita e le rivolse un sorriso.

“Lo pensi davvero?”

Vivien chinò la testa e posò la bocca sulla sua, mordicchiandogli il labbro inferiore e poi accarezzandolo con la punta della lingua prima di baciarlo appropriatamente e fervidamente per un lunghissimo minuto.

“Ti basta come risposta?”, gli domandò infine, ritraendosi.

“Mmmhhhh… non so, potrei aver bisogno che tu me lo ripeta”, ribatté lui ridacchiando; si raddrizzò il cappello, che gli era scivolato su un orecchio, e tornò ad assumere un’espressione seria, “Dimmi allora, bambina, qual è il regalo che più desideri per Natale?”

Vivien gli carezzò una guancia, lasciando che tutto l’amore che provava per lui trasparisse dal suo sguardo.

“Non l’hai ancora capito?”, mormorò. Richard esitò un attimo: un’idea ce l’aveva, ma era troppo modesto per ritenerla valida.

“Non ne sono sicuro”, ammise. Lei gli sfiorò il contorno delle labbra con un dito prima di rispondere sottovoce