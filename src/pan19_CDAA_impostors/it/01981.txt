spaccone fighetto presuntuoso con te... aaah!” esclama frustrato, mordendosi un labbro dal nervoso. “Ehy... Guarda che non è successo nulla di male... Anzi sei stato carino, oltre che bravissimo a suonare” dice Akaashi per rassicurarlo, intenerito dall’imbarazzo di Bokuto che prima era tanto sicuro di sé. “A-Ah... lo pensi davvero?” chiese, e quanto l'altro annuisce sorride di colpo ed esclama: “Konoha! Fai un altro Margarita ad Akaashi, per me un Martini! E metti tutto sul mio conto!” Konoha annuisce e prepara i due cocktail in un attimo, dandogli una pacca sulla spalla e tornando a dedicarsi agli altri clienti; si vede che lui e Bokuto sono buoni amici.Akaashi fa per bere il suo cocktail, ma l'altro lo ferma: “Ti... Ti andrebbe di uscire a prendere una boccata d’aria? Sono ancora accaldato per prima, e in terrazza c'è un bel venticello oltre che uno splendido panorama”.“Certamente, stavo giusto pensandoci quando sono entrato” risponde Akaashi, felice all'idea di ammirare la città dall'alto insieme ad una persona piacevole come Bokuto. I due camminano verso le vetrate, uscendo all'aria aperta e costeggiando la piscina soffusamente illuminata. Si appoggiano alla balaustra in acciaio lucido, godendosi il fresco della notte. “È veramente bellissimo vedere la città da quassù” commenta Bokuto fra un sorso e l'altro, sotto lo sguardo attento di Akaashi “Mi ispiro sempre a cose affascinanti quando suono, sai per trovare la giusta ispirazione. Non so, un paesaggio, un'opera d'arte, tu...”.Akaashi sorride divertito: “Sei proprio interessante, Bokuto-san. Da quanto suoni?”.Bokuto ricambia il sorriso e risponde con entusiasmo: “Saranno almeno dieci anni! Ora ne ho ventiquattro... Quindi quando andavo all'incirca in seconda media. Mi è sempre piaciuta la musica, all'inizio ero più orientato verso la musica classica e per questo ho iniziato col contrabbasso. Poi ho scoperto il jazz al liceo, e ho deciso di imparare a suonare anche il basso  elettrico e il pianoforte! Ora vorrei imparare anche la tromba... Sarebbe davvero figo!” spiega, gesticolando ampiamente per sottolineare le proprie parole “E tu cosa fai nella vita, Akaashi?”.Il ragazzo dai capelli scuri inclina leggermente la testa su una spalla, bevendo un altro po' di margarita: “Studio psicologia all'università... È una bellissima facoltà, anche se impegnativa. Mi piacerebbe essere d'aiuto alle persone in difficoltà, ecco... Io stesso ho avuto qualche problema psicologico quando ero piccolo: non riuscivo ad integrarmi, ero eccessivamente timido e taciturno, insomma questo tipo di cosa. Vorrei poter aiutare le persone che non riescono ad esprimere sé stesse a causa di certe malattie, eccetera.”Lo sguardo di Bokuto è pieno di ammirazione, si potrebbe dire che è quasi commosso, e le sue guance sono improvvisamente avvampate.“Qualche problema, Bokuto-san?” chiede Akaashi, vedendolo così.“Sei fantastico, Akaashi-” è la risposta rapidissima del musicista, che torna a fissare il proprio cocktail rosso per l’imbarazzo. “Anche tu, Bokuto-san. Quando suonavi non riuscivo a staccare gli occhi dalle tue mani... Si muovono veramente bene”.“G-Grazie, Akaashi...” fa appena in tempo a commentare Bokuto, che l'altro ragazzo si avvicina al suo orecchio e gli sussurra qualcosa come: “Mi chiedo come starebbero su di me...”.Il respiro di Bokuto si blocca per qualche attimo, i suoi occhi che vagano come persi sul viso di Akaashi così vicino e così splendido, lievemente illuminato, le labbra sottili che si increspano in un sorrisetto malizioso. Da lì al bacio è un attimo, e un attimo dura l'incontro delle loro bocche emozionate. Non è il luogo adatto per baci più lunghi ma al diavolo la decenza, pensano entrambi, le mani di Akaashi che si appoggiano sulle spalle di Bokuto e le dita di quest'ultimo che gli alzano il mento portandolo a sé per un altro bacio, più calmo. La mano di Bokuto trova poi il posto ideale nell’incavo del collo di Akaashi, sottile e sensibile, strappandogli un gemito subito soffocato nel bacio successivo. Nessuno dei due sa dire esattamente quanto duri il tutto, le loro lingue che si intrecciano nella foga, i corpi che si stringono e si cercano a vicenda, finché Akaashi si separa a malincuore da Bokuto e mormora, affannato: “Ti prego, dimmi che hai una camera in questo hotel, o giuro che dovrai prendermi qui e ora contro la ringhiera...”. Non è da lui dire certe cose, o implorare, o in generale il dirty talk, ma sogna di essere spogliato da quelle mani da più di un'ora.“Cristo, Akaashi” sospira Bokuto altrettanto impaziente, affondando i polpastrelli nelle pieghe della camicia di Akaashi con fare possessivo: “Sì, sì ho una camera al ventesimo piano, andiamoci ti prego o davvero ti prendo qui davanti a tutti-”.Il giovane studente gli rivolge un ghigno sornione che poche volte ha riservato a qualcuno, afferrandogli il polso e dandogli appena il tempo di capire cosa sta succedendo che già lo sta trascinando verso l'ascensore: Bokuto preme nervosamente il tasto col numero 20, le porte