con J-Ax, Fedez e Rovazzi nel loro salotto. L'aveva fatto innamorare col tempo, non se n'era nemmeno accorto, lo aveva prima messo a suo agio e poi se l'era preso, in modo che Gennaro non fosse fisicamente in grado di sfuggirgli. Ormai era suo. Era stato ufficialmente incastrato.

Scoppiò a ridere, a quel pensiero. "Alè, sei proprio una mente criminale"

"Che?"

"Niente, lascia perdere. Un giorno te lo dirò"

Alessio abbozzò un sorriso. "Va bene. Un giorno. Intanto, ti posso spoilerare come finisce questo numero di Secret Warriors?"

"No! Non ci pensare nemmeno, ti sbatto fuori di casa!"

"Rude" e ripresero a tirarsi qualche calcio, con gran divertimento dei due signori di fianco a loro.

**

Alessio è sparito da dieci minuti e a Gennaro non piace per niente. Lo hanno solo spedito a prendere altri due boccali di birra al bancone del pub, eppure non si vede all'orizzonte. Cerca di partecipare alla conversazione con i fratelli Iodice e le sue sorelle... invano, perché i suoi occhi lo cercano tra la folla e teme abbia incontrato Eleonora, e chissà chi altra. Si è parecchio divertito, dopo X-Factor, ma non gliene può fare una colpa (si è divertito pure lui). Ora è cambiato tutto, Alessio si diverte solo con lui, ed è seccato dal fatto che potrebbe vederselo scivolare via tra le mani mentre sono a Somma Vesuviana, fuori dalla loro comfort-zone.

"Gennà, ti sei messo in modalità silenziosa?" lo prende in giro Nando, indicando la sua birra finita per metà. Finge un sorriso e fa spallucce, inventa che è stanco.

"Ma se stamattina vi siete alzati a mezzogiorno" ridacchia Amelia, seduta di fronte a lui. "Che poi ancora devo capire come fate a dormire in un letto da una piazza e mezzo. Almeno ci entri ancora?"

"Stiamo bene" commenta brevemente e affonda il viso nel boccale che stringe tra le mani.

"State fin troppo bene" dice Imma, non esattamente a bassa voce. I fratelli Iodice scoppiano a ridere, anche Amelia, e fanno arrossire Gennaro fino alla punta delle orecchie. Lo sapeva che li avrebbero sgamati in tre secondi. Ovviamente, è colpa di Alessio.

Il colpevole decide di apparire proprio in quel momento e sbatte la birra sul tavolo. Si siede accanto a Gennaro e sbuffa. "Scusate. Però sono ancora fredde"

"Ma dov'eri?" domanda Pasquale. Alessio gli passa la sua birra e comincia a raccontare di come, mentre faceva la fila, ha incontrato una fan della zona. Gliela fa anche vedere, è a due tavoli dal loro, e lo sta ancora guardando. Si chiama Gloria ed è la ragazza più bella che Gennaro abbia mai visto, per questo motivo sbianca e si fa più piccolo accanto ad Alessio.

"Voleva offrirmi qualcosa" sghignazza e sembra incredulo, nonostante facciano questo lavoro da un po'.

"E tu che hai risposto?" Nando si sporge verso di lui, curioso.

"Uhm" Alessio getta un'occhiata verso Gennaro, che pare non lo stia nemmeno ascoltando. "Le ho detto che sono impegnato con qualcuno e non mi sembrava il caso"

Il tavolo si ammutolisce, persino Imma che non ha mai spesso di parlare. Per qualche motivo guardano tutti Gennaro, nemmeno si fossero messi d'accordo, eppure solo Alessio si aspetta un qualche tipo di risposta. Dopo qualche secondo in cui gioca con il bicchiere, Gennaro alza lo sguardo e inchioda Alessio sul posto. "Beh, hai fatto bene. Sei impegnato, non era proprio il caso" appoggia la testa sulla sua spalla e tenta di non farsi coinvolgere dai sorrisetti consapevoli delle sorelle Raia e dei fratelli Iodice.

"Alè, mi accompagni fuori a fumare?"

"Eh, a fumare! Adesso si dice così?" li prende in giro Ciro, ma loro non ci fanno caso. Si alzano in sincrono e Alessio lo accompagna tra la folla con una mano sulla schiena. Gennaro spera che quella Gloria stia guardando, giusto per chiarire il concetto di proprietà privata. Quando escono fuori, tira un sospiro di sollievo.

"Fumi di più quando torniamo" nota Alessio, mentre tira fuori un drum già rollato dalla tasca dei jeans. "Perché?"

"Non lo so, ne ho più bisogno" fa scattare l'accendino e aspetta che la sigaretta si illumini. "Quando torniamo a casa butto pure il pacco di sigarette nello stanzino, ok?"

"Quando torniamo a casa?" scherza Alessio. "Casa" ripete, lentamente.

"Sì, casa. Casa nostra. Mi manca casa nostra"

"A me manca il nostro letto"

"Soprattutto quello" si sorridono e Gennaro si preoccupa di non fargli finire il fumo in faccia, sa che gli da fastidio. "Alè"

"Oh"

"Sei impegnato"

"Lo so, l'ho detto anche a Gloria"

"Volevo solo esserne sicuro" arriccia le labbra e si dice che è il momento giusto, anche se sono fuori un pub qualunque nella provincia napoletana. "Ti amo"

"Ti amo anche io" Alessio inclina il viso e fa una smorfia. "Dovevi metterti a fumare