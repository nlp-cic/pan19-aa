fa tanto ridere?- domandò facendo finta di essersi offeso.
-No, no!- rispose velocemente il ragazzo. -Solo che tutti sanno chi sei, non hai bisogno di presentazioni e poi lo scorso semestre frequentavamo entrambi la classe del Signor Way.- precisò.



Pete abbassò lo sguardo cercando di sforzarsi ancora una volta di capire chi fosse quel ragazzo, aveva detto la classe del Signor Way, giusto? Ricordava di aver frequentato quelle lezioni abbastanza volentieri e se si concentrava abbastanza riusciva a vedere le facce di tutti i suoi compagni, ma non quella del ragazzo misterioso. Si sentiva un po' in colpa per non ricordarsi chi quel ragazzo fosse, ma poteva capitare di dimenticarsi un nome.





-Tu sei?- quando rialzò lo sguardo non c'era alcuna traccia del ragazzo.



Iniziò a guardarsi intorno, ma niente, non riusciva a vedere il suo ridicolo cappellino da nessuna parte!
Subito schizzò in piedi, sperando che una nuova prospettiva potesse aiutarlo nella sua ricerca, ma tutto quello che vedeva erano le schiene dei suoi compagni di scuola. Iniziò a farsi largo fra la folla, spintonando, quando necessario, le persone che non volevano farlo passare. Si avvicinò al divano dove ricordava di aver visto, poco prima, Brendon, il padrone di casa, che cercava di entrare nei pantaloni di Ryan Ross, forse lui avrebbe saputo dirgli il nome di quel ragazzo, infondo era la sua festa doveva conoscere per forza i nomi degli invitati.
Quando arrivò a destinazione si ritrovò davanti Ryan che messaggiava al telefono e Brendon che provava, invano, ad attirare le sua attenzione, Pete non era affatto stupito, ormai erano settimane che Brendon ci provava con quel tipo e fino ad ora non era riuscito ad ottenere niente se non uno schiaffo in mezzo al corridoio principale della scuola.

-Brendon...- disse Pete cercando di attirare l'attenzione del ragazzo, il quale alzò subito lo sguardo verso di lui.
-Pete, allora sei venuto!- esordì alzandosi in piedi per stringerlo in un abbraccio.



Adesso Pete ricordava perché era venuto alla festa, non avrebbe mai potuto dire no a Brendon, lo conosceva da quando andavano all'asilo era forse uno dei suoi più cari amici, se non l'unico.



-Sì, ecco, a questo proposito...- iniziò allontanandosi dal ragazzo e riprendendo a guardarsi intorno. -Per caso sai chi è quel ragazzino con il cappellino da baseball e il cardigan rosso? Se ne è andato prima che potessi chiedergli il suo nome.-
-Cappellino e cardigan rosso?- domandò Brendon con fare retorico. -Non ricordo di aver visto nessuno vestito così, mi 'spiace, Pete. Ryan, hai visto qualcuno con un cappellino e un cardigan rosso?-
-No.- rispose Ryan senza alzare lo sguardo dal telefono. -Chiedi a Spencer, è stato vicino alla porta tutta la sera.-

“Mi dispiace Pete, non lo conosco” questa era la frase che si era sentito dire da tutte le persone a cui aveva domando del ragazzo misterioso. Possibile che nessuno a quella maledetta festa lo conoscesse o avesse visto dove fosse scappato? Normalmente non si sarebbe sbattuto così tanto per trovare qualcuno, di solito erano gli altri che cercavano lui, ma quel tipo gli era sembrato interessante, almeno molto più delle altre persone che c'erano a quella festa e poi il modo in cui era sparito lo aveva infastidito un po', nessuno poteva piantare in asso Pete Wentz e sperare di farla franca!
Aveva deciso di lasciare la festa prima che ne fosse decretata la fine, non aveva più voglia di stare in mezzo a tutte quelle persone, aveva bisogno di stare da solo, così con una scusa aveva liquidato Brendon e aveva iniziato a camminare. Poteva tornare a casa, ma poteva anche andarsene nella foresta, infondo se fosse rimasto sul sentiero illuminato non gli sarebbe successo niente di male.
Si era messo il cappuccio della felpa e le mani nelle tasche dei pantaloni; le mani gli stavano gelando, possibile che la temperatura si fosse abbassata così tanto?
Nonostante il freddo era una bella serata, si riuscivano a vedere le stelle e la luna splendeva alta nel cielo e tirava un po' di vento che faceva muovere le foglie degli alberi.
Continuava a pensare a quel ragazzo, a come aveva canticchiato quella canzone di David Bowie e di come nessuno, neanche le persone sedute accanto a lui, si fossero accorte di niente. Si domandava dove potesse essere andato e come avesse fatto a svignarsela così facilmente, visto che lui ci aveva messo un po' per oltrepassare tutte quelle persone.
La strada che stava percorrendo era deserta e silenziosa, le luci delle case erano tutte spente, quel silenzio era quasi surreale, come se il tempo si fosse improvvisamente bloccato, sembrava la scena di un film Horror, probabilmente fra poco sarebbe successo qualcosa di orribile.
Fu richiamato alla realtà da delle voci.

-PATRICK!- dicevano.
-PATRICK DOVE SEI?- domandavano.



Lentamente le voci iniziarono ad assumere l'aspetto di due ragazzi che Pete ricordava di aver visto a scuola un paio di volte, uno di loro aveva i capelli ricci, mentre l'altro aveva dei lunghi capelli rossi. Si domandò chi stessero cercando nel cuore della notte con tale urgenza, forse era scappato un cane, ma per cercarlo avrebbero potuto aspettare domani mattina, almeno con la luce sarebbe stato