era già successo in passato, e così spesso che ormai la giovane era quasi immune dalla loro freddezza. Proprio per questo, forse e per quanto strano potesse apparire, per lei fu come se le parole del padre le avessero appena indicato un ottimo modo per superare la fine del suo primo amore.

"Ho anche le lezioni di guida per la patente." mormorò tra sè Contessina.

Per il padre era una risposta più che sufficiente: com'era prevedibile, un bel pianto era bastato a togliere dalla testa di Contessina ogni stupidaggine a proposito di fidanzati e riportarla alla ragione. Ora sarebbe tornata a concentrarsi su cose serie e veramente utili. Il de' Bardi si alzò in piedi e, data una lieve carezza sui capelli alla figlia, lasciò la stanza senza aggiungere altro.

Contessina non ci fece caso. Era già intenta a elencare nella sua testa i punti principali del piano di battaglia.

Avrebbe superato la rottura con Ezio buttandosi a capofitto nello studio: aveva già buoni voti, ma poteva migliorare ancora. Avrebbe scritto le tesine migliori della sua classe, puntando a un secco 100 alla maturità. Avrebbe fatto tanta di quella pratica di guida, nel viale davanti alla villa di famiglia, che alla fine l'insidosa scienza del parcheggio non avrebbe più avuto segreti per lei. Sarebbe uscita ancora più spesso con le amiche e, nel caso le fosse rimasto del tempo libero, c'era sempre quello speciale scaffale della sua libreria, eternamente pieno di libri da leggere.

In fondo, Contessina aveva ereditato parte del carattere del padre, sebbene le fosse difficile riconoscerlo... specie quel giorno, dopo che Ezio aveva osato lasciarla perchè non era pronto al passo successivo. Dove per "passo successivo" si intendeva conoscere il padre di Contessina, mica gettarsi nel fuoco dopo aver fatto la doccia col cherosene.

"Sarà assolutamente contrario al fatto che stiamo insieme e ci constringerà a lasciarci, vedrai!" aveva esclamato Ezio, meritandosi dalla ragazza un'occhiata fulminante che non aveva avuto apparente effetto.

"Stai parlando di mio padre, Ezio." aveva risposto lei, cercando di rastare calma.

"Lo so e, giuro, non vorrei essere arrivato a questo punto..."

"Quale punto? Quello in cui un ragazzo incontra la famiglia della ragazza con cui esce? E' ciò che fa qualsiasi coppia normale."

Ezio aveva sospirato in un modo che le aveva dato ancora di più sui nervi, come se lei stesse facendo i capricci e lui stanco di starla a sentire. E infatti..."Perchè vuoi rovinare tutto, Contessina? Possiamo continuare a vederci e dirlo solo ai nostri amici, se proprio vuoi."

"Ale lo sa già." aveva precisato lei nell'alzare gli occhi al cielo, perchè col cavolo che lei avrebbe tenuto nascosto qualcosa alla sua migliore amica.

Una fugace occhiata aveva confermato ad Ezio la presenza di Alessandra Ricco poco distante da loro. La ragazza lo stava fissando e, quando i loro sguardi si incrociarono, sollevò le sopracciglia, come a chiedergli in silenzio in quale altro luogo credeva che fosse.

"Ascolta." era poi andato avanti Ezio "Lasciamo le cose come stanno: stiamo bene, siamo felici... Che altro ci serve? Di sicuro non la benedizione di tuo padre. Dio, mica siamo nel Medioevo!"

Di colpo la conversazione era sembrata a Contessina talmente incredibile da fare invidia al teatro dell'assurdo.

"Ho sentito male oppure hai davvero preso finalmente coscienza che viviamo nel 2016?!" scattò alzando la voce "No, ho bisogno di una conferma, perchè sarebbe un momento storico! Ezio, tu mi scrivi poesie anche su Whatsapp, gli unici libri che leggi sono le opere di Dante, Petrarca e altra gente morta senza aver mai avuto il coraggio di parlare con la persona amata!"

"Non è v..." aveva provato a interromperla Ezio, ma ormai Contessina era lanciata.

"Oh, è così eccome! E diciamocela tutta... Con dei modelli di vita del genere, ci metterei entrambe le mani sul fuoco che tu avresti continuato a fare il corteggiatore anonimo fino all'Armageddon e oltre, se io non ti avessi per caso beccato a infilarmi una delle tue cazzo di poesie nello zaino!"

"Creepy." era giunto il commento di Alessandra.

A quel punto Ezio aveva gettato via un'altra generosa palata di terra dalla sua fossa, boffonchiando "Contessina, ora non essere volgare.", quasi che di tutta la sfuriata lui avesse dato importanza solo alla parolaccia e il resto gli fosse scivolato addosso. Pessima decisione, peggiorata dall'insistenza suicida del giovane.

"Tuo padre mi odierebbe, lo so e basta. Non gli piace mai nessuno, è praticamente un misantropo..."

Contessina non aveva smesso un secondo di guardare Ezio dritto in volto e vederlo a capo chino, a vergognarsi degli sguardi degli altri studenti che passavano loro accanto, le aveva fatto male quasi quanto le sue scuse.

"Mio padre è un uomo molto dolce." il tono di nuovo calmo, ma come quando si capisce una cosa che non si può cambiare, le parole le erano uscite di bocca con una facilità che avrebbe sorpreso la stessa Contessina, se solo lei non fosse stata troppo ferita per accorgersene. Era finita, non c'era modo di tornare indietro. "Può sembrare molto duro, ma è perchè gli manca mia mamma. Si è semplicemente chiuso