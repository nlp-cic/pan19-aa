.
Si era alzato in un lampo, rovesciando il caffé e recuperando il parka blu, e ora filava verso i laboratori, dopo aver parlato con Cisco al telefono, che gli aveva detto che gli avrebbe lasciato le porte aperte, probabilmente senza aver avuto il coraggio di protestare quando gli aveva sentito usare quel tono di voce.
Quando finalmente varcò la soglia della zona principale dei laboratori, il suo sguardo saettò su Barry, oltre una parete di vetro, senza considerare le altre persone presenti.
Come detto, non erano importanti confrontati al suo Barry.
Il tizio che Barry gli aveva detto essere Wells di Terra-2 mormorò il suo nome come se lo conoscesse, poi Joe West si mise davanti a lui, per non farlo passare e tenerlo lontano dal letto.
Il super cattivo spostò gli occhi azzurri solo di pochi istanti prima di tornare a guardare Barry. "Può vietarmi di fare tante cose, detective, ma tra me e Barry non deve mettersi."
"Ha bisogno di riposare."
"E' lei che sta disturbando il suo riposo. Ha bisogno di me e io ho bisogno di lui. Ora si tolga di mezzo prima che io ceda all'impulso di congelarla sul posto."
Il detective sostenne quella battaglia di sguardi ancora qualche secondo, ma infine si arrese. Non era mai riuscito ad approvare la relazione tra Barry e Snart, iniziata qualche mese prima in totale segreto, ma sapeva che niente avrebbe fatto più felice suo figlio di ritrovarsi Cold seduto accanto al risveglio.
Dato che il velocista era ormai stabile, Cisco e Caitlin lasciarono Barry sotto la supervisione di Leonard -sicuri che avrebbe notato ogni minimo cambiamento-, spostandosi con Joe e Wells a parlare dall'altro lato del laboratorio, dove cominciò un'accesa discussione su qualcosa che a Leonard non importava neanche un po'.
Andò a sedersi sulla sedia accanto al suo letto e passò lo sguardo su di lui, sentendo una lieve tensione scemare mentre si rendeva conto con i propri occhi che lui era sempre vivo, per quanto malconcio. Sfiorò le bende e il collare, prima di prendere la sua mano tra le proprie.
"Mi hai fatto venire un colpo, ragazzino" mormorò, sfogando quello che aveva dentro, a bassa voce perché gli altri nella stanza non sentissero, anche se urlavano tanto forte da non far più caso a lui. "Quando ho visto... quello in televisione, che ti teneva, e tu penzoloni che non facevi niente... Ho pensato che fossi morto, ok? Mi sono spaventato perché, come nei peggiori film romantici, abbiamo litigato un'ora prima che succedesse il disastro in cui tu rischiavi di morire... E mi sono anche incazzato. Perché ti ho offerto il mio aiuto una decina di volte per il piano contro Zoom, ma tu piuttosto hai coinvolto la tua ex giornalista sportiva. Hai coinvolto Iris e tutta la squadra, piuttosto che me. So che la tua risposta sarebbe che non mi volevi mettere in pericolo. Il problema è che sei tu quello costantemente in pericolo. Non sono io che vado protetto, sei tu. E questa sarà l'ultima volta che mi escludi, Barry. L'ultima. Perché un dolore del genere non voglio provarlo mai più." Gli strinse le dita e gli sembrò che Barry facesse lo stesso, nonostante fosse addormentato.
Sorrise appena e rimase lì, di fianco a lui, in attesa del suo risveglio...

***

Leonard rimase seduto lì per parecchie ore, lo sguardo fisso su Barry mentre intorno a lui continuavano a muoversi Caitlin e Cisco, per controllare i parametri vitali del ragazzino e la sua guarigione.
Joe e Wells avevano smesso di litigare da un po', forse rendendosi conto che le loro urla non avrebbero portato alcun aiuto al velocista che si stava lentamente riprendendo. Molto più lentamente del solito.
Era passato quasi un giorno da quando si era battuto con Zoom, Leonard stava tenendo il conto delle ore, e ancora non aveva ripreso conoscenza.
Continuò a guardarlo, aspettando un qualunque segno di vita, ma il ragazzino era immobile, ricoperto di bende e con il collare.
Leonard sfiorò la pelle pallida del braccio, dove fino a qualche ora prima c'era stata una vasta collezione di lividi, non sapendo più quale emozione stesse provando. Aveva attraversato ogni fase di emozioni, odiava Zoom più di quanto avesse mai odiato qualcuno, era preoccupato per Barry ma era anche arrabbiato con lui per il modo in cui l'aveva escluso dal suo piano.
Si metteva sempre in pericolo!
Sbuffò stressato, passandosi una mano sulla nuca.
Cisco e Caitlin gli lanciarono un'occhiata.
Anche se sapevano da tempo che lui e Barry stavano insieme, erano ancora un po' a disagio e Leonard non faceva nulla per tranquillizzarli. Da quando si era seduto lì non aveva fatto altro che fissare Barry con preoccupazione, per poi passare lo sguardo su di loro, guardandoli invece in modo malevolo e cattivo fino a farli sentire ancora più inutili di quanto già non si sentissero ad osservare Barry che non sembrava voler riprendere conoscenza. Avrebbero piuttosto preferito che si mettesse ad urlare e litigare che sentire ancora il suo sguardo addosso.
Erano passati anche altri a vedere come stava Barry e Leonard non aveva mai abbandonato il suo fianco, neanche se gli veniva chiesto. Solo Barry in coma di fronte a loro aveva evitato che lui e Joe