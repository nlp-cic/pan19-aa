giornalisti provano a capire come continuare. Quello che ha posto la domanda a Cap apre la bocca per chiedere qualcos’altro, ma Natasha gli scocca un’occhiataccia e lui chiude la bocca. Saggia scelta, pensa Tony.

Poi si crea del movimento quando Bucky e Occhio di Falco finalmente arrivano. Immediatamente, tutti gli occhi si fissano su Bucky. E questo, questo è un altro motivo per cui Tony non aveva pensato di dover fare un discorsetto a Cap (a parte quella piccola parte sensibile del suo cervello che dice che praticamente chiunque altro di loro conoscenza sarebbe stato migliore di lui), perché è piuttosto sicuro di aver visto Bucky dare un’occhiata a un tipo o due.

Considerando il fatto che Cap e Bucky erano molto legati, credeva che Steve l’avrebbe saputo. Che ne avrebbero parlato.

“Sergente Barnes,” chiede il giornalista, “cosa ne pensa della presa di posizione nei confronti dell’omofobia di Capitan America?” È una domanda che pone deliberatamente Steve come il cattivo (anche se è così che sembrano le cose) ed è deliberatamente antagonistico.

Bucky, sedendosi accanto a Thor, sbatte le palpebre, lanciando al giornalista uno sguardo gentil-mente confuso, e anche se stava stringendo gli occhi, un ghigno si stava facendo strada agli angoli della sua bocca. “Come, prego?” chiede.

E questo, questo è il motivo per cui a Tony piace Bucky, perché anche se resta gentile (diffondendo l’idea che sembrano avere le persone sul fatto che negli anni ’40 tutti erano gentili), sembra comunque che voglia uccidere il giornalista.

Il giornalista apre la bocca per rispondere, ma Thor lo batte sul tempo – la sua voce rombante come sempre.

“Bucky, amico mio,” dichiara, “credo che l’uomo che racconta le notizie si riferisca al modo in cui il Capitano Americano ha lasciato la sala, pochi momenti prima che tu arrivassi.”

Bucky sbatte di nuovo le palpebre mentre analizza la battuta di Thor, ma stanno diventando tutti piuttosto bravi a farlo.

“Be’, stavo per chiede dov’era Steve,” strascica, “perché se n’è andato?”

È qui che interrompe Natasha, un ghigno evidente nella sua voce, come se stesse condividendo con Bucky un segreto di cui Tony ancora non era a conoscenza (il che è del tutto ingiusto). “Uno dei giornalisti gli ha chiesto cosa pensasse, in quanto Capitan America, del fatto che oggigiorno a due uomini è legalmente concesso di sposarsi.” Lei sorrise piacevolmente, ma con un qualcosa che fece venire voglia a Tony di chiamare l’armatura.

“Due uomini possono sposarsi?” echeggiò Bucky.

I giornalisti si mossero sul posto, spostandosi in avanti.

“So che era una cosa illegale ai vostri tempi,” dice quello che aveva iniziato tutto questo.

“Uh, si,” rispose in maniera assente Bucky, spostando gli occhi verso la porta con un senso di anti-cipazione di cui Tony aveva veramente, veramente voglia di capirci qualcosa, ma che non ci riusciva. “Tutto era illegale.”

Il giornalista aveva un sorriso soddisfatto e stava per aprire di nuovo la bocca quando tornò Steve.

I suoi capelli erano mossi dal vento, come se avesse corso, e le sue guance erano rosse e i suoi occhi accesi. In un certo senso, pensò Tony, non aveva esattamente la faccia di un uomo che era fuggito invece di gestire una cosa su cui era in disaccordo.

Infatti, Tony inclinò la testa di lato considerandolo, il Capitano aveva piuttosto la faccia di uno che era incredibilmente contento. E stringeva qualcosa tra le mani.

Bucky si girò, il volto acceso da un sorriso enorme (il che non era niente di inusuale) e il Capitano gli sorrise in risposta (anche questo non era inusuale tra i due, a volte era veramente deprimente, quando Tony stava provando a tenere il broncio, e invece loro erano tutti lì contenti non appena si vedevano).

“Bucky,” disse Steve, con un filo di voce.

“Hey, Steve,” rispose Bucky. Gli sorrise.

“Bucky,” ripeté Steve, facendo un passo avanti, “dicono, dicono che due uomini possono sposarsi adesso.”

“Si,” concordò Bucky, “ho sentito anch’io.”

Steve fece un altro passo avanti. Tutti erano caduti in silenzio per vedere cosa sarebbe successo. Deglutendo, Steve strinse le mani fermamente attorno a qualunque cosa stesse tenendo. Tony provò a dare un’occhiata, ma non riusciva a vedere bene. Il movimento attirò lo sguardo di Bucky, che si fece improvvisamente affettuoso. La sua voce, quando iniziò a parlare, sembrava secca e riarsa.

“Tu..” cominciò.

Steve scrollò le spalle. “Si,” disse. “Ho sempre detto che l’avrei fatto, no? Dopo la guerra, quando non saremmo più stati al verde. Immaginavo… immaginavo, insomma, che forse li avremmo potuti indossare con le nostre targhette o qualcosa di simile. Non avrei mai pensato che..” la voce gli si spezzò e Tony avrebbe voluto scuoterlo. Per ordinargli di dirgli  cosa non avrebbe mai pensato.

Fu il turno di Bucky di deglutire. “Merda, Steve,” disse. Poi spostò la sedia indietro, facendo un passo avanti. “Me lo vuoi dare si o no, imbecille?” chiese