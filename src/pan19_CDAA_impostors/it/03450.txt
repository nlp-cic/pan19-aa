pugno nel cervello. Non capivo più un cazzo. Ero eccitato da morire, spingevo Misaki contro il muro e sentivo la sua erezione perforarmi le costole.
Mi staccai dalla sua bocca e scesi sul suo collo, mordendo. Volevo lasciare un segno, profondo e doloroso. Entrambi ci eravamo già fatti così male a vicenda, un livido non significava nulla. E poi volevo che Mikoto lo vedesse.
Mio.
-Sei uno stronzo Saru. Mi fai schifo-.
Misaki ora piangeva senza ritegno, le lacrime gli rigavano le guance e precipitavano sull'asfalto, mischiandosi al suo sangue. La ferita cominciava seriamente a preoccuparmi.
-Misaki è meglio che torniamo al tuo appartament-
Prima che me ne rendessi conto, qualcosa di duro mi colpì in pieno sul naso, il dolore fu così intenso che per un attimo la mia vista si offuscò. Lo sentii urlare:
-VAFFANCULO. Non avvicinarti mai più-.
Sentii il rumore dei suoi passi che si allontanavo, veloci e decisi. Quando fui di nuovo in grado di mettere a fuoco l’ambiente circostante, mi resi conto che una lente dei miei occhiali era crepata.
Tsk. Misaki..

Yata's POV

Mentre correvo a perdifiato per i vicoli di Tokyo, cominciò a piovere. Le goccie mi scivolavano sulle guance, mischiandosi alle mie lacrime.
Distrutto. Ero distrutto. Incontrare Saruhiko era qualcosa che non potevo ancora sopportare. Vederlo mi faceva stare male, lo stomaco mi si torceva e il cuore cominciava a battere all'impazzata, mentre una fastidioso nodo mi si formava in gola impedendomi di parlare. Il male che mi aveva fatto.. Avrei voluto pestarlo a sangue, per tutte le notti che avevo passato a piangere, per tutte le volte in cui il cuore mi faceva così male che avrei voluto strapparmelo dal petto.
Arrivai a casa e mi sciacquai la ferita sotto l'acqua fredda. La sua lingua.. Un brivido mi corse lungo la schiena. Mi dissi che si trattava di un brivido di disgusto. Sapevo benissimo che non lo era.
Dopo essermi fasciato la mano mi abbandonai sul letto. Avrei voluto svuotarmi la mente, prendere la mia testa, il mio cuore, la mia anima, che erano pieni solo di lui, appoggiarli sul comodino e riposare per un po' senza nessuna preoccupazione. Precipitai in un sonno agitato.Stavamo tornando da scuola. Saru mi aveva guardato con il suo solito sorrisetto. -Ieri sono stato per la prima volta con una ragazza.- -W-wow- avevo risposto, arrossendo violentemente. Avrei voluto chiedergli un sacco di cose, chi era, come era stato, lei come aveva reagito. Cose così insomma. E invece chiesi la cosa più stupida che potessi chiedere. -Ti dimenticherai di me, adesso?-. Arrossii ancora di più. Che domande erano? Non lo avevo nemmeno pensato, io- Saru si era fermato a riflettere. Poi mi aveva guardato dritto negli occhi e aveva detto: -Nessuno è più importante di te-. Aveva afferrato la mia mano e ne aveva baciato il palmo. Una. Due. Tre volte, fino a consumarla, fino a farla sanguinare..
Quando mi svegliai, la ferita sulla mano bruciava in modo allucinante. Andai in bagno e cambiai la benda. Guardando fuori dalla finestra mi accorsi che era già sera. Pioveva ancora, ma dovevo assolutamente fare un salto al bar. Dopo la rissa di quel pomeriggio, sicuramente tutti si stavano preoccupando per me. Afferrai lo skateboard e scesi le scale.
Uscii dal palazzo, l'asfalto bagnato rifletteva le luci dei lampioni.
Come in un sogno, lo vidi. Era lì, appoggiato al muro. Era troppo buio per vederlo in faccia, ma sapevo che era lui. Mi avvicinai e mi resi conto che era fradicio.
-Da quanto sei qui?- gli chiesi senza fiato.
-Da oggi pomeriggio. Cinque ore più o meno. Ti aspettavo.-
Di nuovo una pugnalata al cuore. Mi chiesi quante volte ancora avrei potuto sopportare quella sensazione prima che mi venisse un infarto.
Aveva i vestiti appiccicati addosso, gli occhiali completamente bagnati, non sapevo come facesse a vedere, dato che molto probabilmente il mio pugno li aveva rotti. Il ricordo di quanto che era successo prima fece montare la rabbia dentro di me.
-Saru..-
Il suo pugno mi colpì sullo zigomo, così forte da farmi perdere l'equilibrio.
-Che cazzo fai?- urlai. Gli afferrai il colletto della camicia e lo costrinsi a guardarmi negli occhi. I dieci centimetri che ci separavano in altezza non mi facevano più paura come un tempo.
Saruhiko piangeva. Non lo avevo mai visto piangere. Piangevo anche io. Senza sapere più cosa fare appoggiai la testa contro il suo petto e strinsi la sua camicia zuppa tra le mani.
-Basta.- singhiozzai. -Basta, ti prego Saru. Non ne posso più. Non sopporto più questa situazione. Mi sento morire. Mi sta scoppiando il cuore dal dolore, ti prego Saru facciamo finta che non sia successo nulla, torna a vivere con me, stai con me, tu sei mio. Ti supplico, torna da me.. Nessuno è più importante di te.-
Saru mi prese il viso tra le mani e appoggiò le sue labbra sulle mie. Non come prima. Non fu violento. Fu un tocco leggero e delicato.