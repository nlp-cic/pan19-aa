neri che ricadevano dolcemente sulla schiena della ragazza, portò automaticamente una mano tra di essi e prese ad accarezzarli ed attorcigliarne qualche piccola ciocca intorno alle sue dita magre. Se fossero stati a casa di uno dei due, lui avrebbe preso una spazzola e glieli avrebbe pettinati con delicatezza per sciogliere tutti i nodi, poi glieli avrebbe acconciati in una treccia lunga ed ordinata.

« Non avrò ancora finito quel disegno » fece poi il ragazzo, mentre lei alzava appena la testa per guardarlo negli occhi, « Ma ieri sera ho fatto questo » e le porse il foglio che aveva appena tirato fuori dalla borsa.

« Lou, tu sei un artista! » esclamò Eleanor, « Ma di chi sono? ».

« Non lo so. Mi sono venuti in mente ieri sera e li ho disegnati ».

« E di che colore li immagini? » continuò ancora la ragazza, sempre più curiosa.

« Verde, verde smeraldo » sospirò, poggiando il mento sul palmo della mano.

 

***

 

Erano circa dieci minuti che Harry girovagava senza meta lungo i corridoi dell’università, alla ricerca del ragazzo dalle labbra sottili. Stava incontrando tutti e nessuno allo stesso tempo e quando aveva ormai perso la speranza di riconsegnargli il disegno in giornata, svoltò nello stesso corridoio in cui lo aveva visto il giorno precedente e lo vide. Era impegnato in una fitta conversazione con una ragazza dai capelli neri, ma gli si avvicinò ugualmente.

« Ciao » disse timidamente, grattandosi la nuca con una mano, quando fu a pochi passi dai due.

Louis ed Eleanor si girarono entrambi nella sua direzione e dalle labbra della ragazza uscì un piccolo versetto di stupore quando vide gli occhi del ragazzo che stava davanti a loro: erano gli stessi del disegno che l’amico le aveva fatto vedere appena qualche ora prima.

« Ciao » disse Louis a sua volta, facendo un passo verso il riccio.

« Credo di aver qualcosa che ti appartiene » ed iniziò a frugare nella sua tracolla, finché non tirò fuori un foglio che lo studente di medicina conosceva fin troppo bene.

« Il mio disegno! Grazie! » esclamò il castano, aprendosi in un ampio sorriso.

Il riccio gli porse il foglio, ma proprio nel momento in cui l’altro stava per prenderlo, lo nascose dietro la sua schiena e « Te lo restituisco solo se vieni a prendere un caffè con me ».

Louis lanciò un’occhiata ad Eleanor che, compresa la situazione, lo salutò con un bacio sulla guancia e se ne andò da sola lungo il corridoio.

« Allora? » fece ancora il riccio, incrociando le braccia al petto.

« Non so nemmeno come ti chiami, perché dovrei venire a prendere un caffè con te? » chiese Louis sulla difensiva.

« Harry Styles, piacere ».

« Louis, Louis Tomlinson » rispose, unendo le loro mani in una stretta formale.

« Bene, ora che sai il mio nome… Vieni a prenderlo questo caffè con me? ».

 

***

 

Harry e Louis parlavano animatamente dentro quel bar. Si erano raccontati un po’ le loro vite ed entrambi avevano imparato qualcosa di interessante sull’altro: Louis aveva scoperto che il riccio frequentava il primo anno di giurisprudenza e che era disordinato da morire, un po’ come testimoniavano i libri che il castano aveva appena intravisto all’interno della sua tracolla; Harry aveva capito che l’altro era un ragazzo timido, lo poteva intuire da come i suoi occhi si facessero improvvisamente schivi quando lui li cercava con i suoi, e che non amava per niente parlare di sé.

« Dimmi un po’ » riprese il discorso il riccio, dopo aver ingoiato l’ultimo morso del suo toast « Frequenti un corso d’arte per saper disegnare così bene? ».

« No, veramente no. Studio per diventare logopedista, ma la mia vera passione è il disegno » rispose Louis ed abbassò lo sguardo sul suo di toast, appena mangiucchiato in un angolo.

Harry lo guardò con attenzione, alla ricerca dei suoi occhi azzurri, ed il castano, accortosene, reclinò ancora di più la testa verso il basso. Era attratto da morire da quel verde smeraldo ma non poteva incrociarlo perché era così vero, così puro che avrebbe finito per annegarci dentro. E, l’ultima volta che si era trovato in una situazione come quella, non era andata a finire bene.

« Allora perché non la segui? » lo spronò il ragazzo davanti a lui.

« Perché gli artisti, anche se io non mi reputo tale, fanno la fame finché sono in vita. E io non voglio patire la fame per il resto dei miei giorni » sputò, quasi rabbioso.

« Ed è davvero farina del tuo sacco, questa? ».

Colpito e affondato. Farina del suo sacco? No, non lo era. Aveva solo ripetuto quello che si diceva ogni volta che pensava di abbandonare gli studi di medicina e mandare tutto all’aria, la stessa frase che gli avevano detto i suoi genitori quando aveva annunciato loro di volersi iscrivere ad un corso d’arte piuttosto che ad una facoltà più tradizionale. Sentì gli angoli degli occhi bruciargli. Nessuno aveva mai capito la verità che si nascondeva dietro quelle parole, nemmeno Eleanor, che lui reputava la sua migliore amica di sempre, nonostante si conoscessero soltanto da due anni, era stata in grado