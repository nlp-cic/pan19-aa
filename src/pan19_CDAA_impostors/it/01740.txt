a fissarlo, nonostante il tumulto nei suoi occhi. John arricciò un angolo della bocca, consapevole di cosa quello sguardo cupo intendesse: no. Ovviamente no. Ovviamente, John restava, agli occhi di Sherlock, la damigella in pericolo anche quando era lui a essere in pericolo. Ah, John lo avrebbe ucciso, se solo avesse potuto fare a meno di lui.

Il pollice percorse la curva aguzza dello zigomo, scese sulla guancia rasata e continuò sul collo, virando verso una tumefazione all’altezza della clavicola sinistra, rossa e calda al tatto. Il giorno dopo sarebbe stata viola quasi quanto la camicia. John scostò il colletto e la osservò, tirando la stoffa con un dito fino a quando non incontrò la resistenza del bottoncino. Lo disfece con rapidità e tornò su, dal livido grande quanto un pugno, chiedendosi chi ne fosse l’artefice e se fosse ancora vivo. Probabile. Ma probabilmente in condizioni ben peggior di quelle di Sherlock. Non credeva fosse abbastanza, ma suppose di doversi accontentare.

Un paio di dita callose gli sollevarono il viso perché l’altro potesse tornare a baciarlo. Impacciato, come se non fosse certo di poterlo fare, eppure determinato a volerlo sentire ancora contro di lui. John lo lasciò fare, inclinò la testa e gli diede libero accesso alla bocca, stringendo tra le mani la stoffa della camicia. Si pressò contro il suo corpo senza aspettare altro, in un unico, lungo, fluido gesto deciso. Niente incertezze, niente tentennamenti. Semplicemente si tese contro di lui, allungando una mano verso la nuca e attirarlo a sé. Sherlock rispose con un sospiro appena più sonoro e la presa delle sue dita che si spostava dai fianchi alla schiena, per poi ridiscendere fino a stringergli le natiche. A John venne da ridere e riprese a baciarlo, mordendogli il labbro inferiore prima di succhiarlo. Spinse in avanti, contro il suo ventre, stringendo i muscoli sotto i palmi bollenti di Sherlock, che ansimò piano direttamente contro la sua lingua.

Rise di nuovo e lo morse, spingendolo contro il vetro quando tentò di rivoltare le loro posizioni. I pantaloni vennero disfatti con rapidità dopo una carezza rude tra le gambe. La stoffa scivolò silenziosa lungo le gambe, seguendo la spinta che John gli diede fino ad ammassarsi ai suoi piedi. Lo accarezzò risalendo la coscia e lo sentì rabbrividire sotto i polpastrelli. Il respiro di Sherlock era lento e profondo sulla sua tempia, attento a ogni sua azione, e John un po’ lo odiò perché il suo era frammentato, come se i suoi polmoni non riuscissero a dilatarsi perfettamente, come se il proprio corpo non riuscisse a fare null’altro che non fosse toccare Sherlock, sentirlo caldo e vivo, presente contro di lui. Gli occhi di Sherlock non abbandonarono mai il suo viso, mentre la sua mano raggiungeva l’intimo e si infilava al di sotto senza trovare resistenza alcuna. Sherlock lasciò andare un respiro appena più tremulo degli altri quando lo strinse, tendendo piano la schiena, come ad abituarsi a una sensazione nuova o poco familiare, e lo guardò. Era completamente morbido, per nulla eccitato, nonostante la sua aria stravolta raccontasse tutt’altra storia. Se appoggiava le labbra alla sua gola poteva sentire il battito impazzito del suo cuore e ascoltava con attenzione, poteva notare lo sforzo che stava sotto il suo respiro calmo.

Sherlock era apparenza e questo John lo aveva sempre saputo. Niente più che un uomo che pretendeva di essere meno umano di quanto fosse in realtà, che pretendeva di non curarsi di sciocchezze come gli affetti quando poi deteneva il cuore più grande che John avesse mai visto. Sherlock era finzione, era una figura ombrata dietro un velo, ma John quel velo lo aveva squarciato tanti anni prima.

Il pene pulsò contro il suo palmo, caldo, e il soldato nel suo petto ruggì il suo desiderio. John gli posò un bacio sulle labbra e scivolò in ginocchio, tirando giù l’intimo fino ad ammonticchiarlo insieme ai pantaloni. L’orlo della camicia sfiorava le cosce nude, gettando un’ombra aguzza sul ventre, nascondendolo alla sua vista. L’alzò con una mano, mentre con l’altra continuava ad accarezzarlo senza un vero ritmo o vera intenzione, solo per sentirlo pulsare interessato a un movimento di polso più convinto. Si leccò le labbra, la bocca invasa di saliva, e ne inspirò il profumo.

Erano anni che non faceva nulla del genere, anni dall’ultima volta che aveva toccato un altro uomo, da che si era chiesto se forse, magari, era più interessato a certe cose piuttosto che ad altre. Alla fine un bel seno e un paio di gambe lunghe avevano prevalso nella scelta, ma in quel momento, a distanza di anni, John si chiese distrattamente se non fosse stato più bigotto e chiuso di quanto avesse mai immaginato. Non perché avesse preferito le donne agli uomini, ma perché, nella sua innocenza di ragazzo, ne aveva fatta una pura questione sessuale, fisica, quando invece c’era anche una questione psicologico-affettiva di cui tenere conto. Sherlock era, a conti fatti, il primo uomo dopo quasi una vita intera, dopo l’Afganistan e la morte, il lutto e una nuova rinascita tra le braccia di Mary. Ed era ironico che i suoi due più grandi amori