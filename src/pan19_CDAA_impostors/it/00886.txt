DI LEGGERLA CON LA CANZONE CHE HA FATTO DA COLONNA SONORA ( LA TROVATE NEL TITOLO) SI RIESCE TRANQUILLAMENTE A LEGGERE TUTTO ASCOLTANDOLA. :)
 
 
 
 
 


I can’t take my eyes off you.


 
 
 
 

I can’t take my eyes off you…
I can’t take my eyes off you…
I can’t take my eyes off you… 


 
 
 
Siamo davanti l’altare –si chiama così anche per il rito civile? Non mi sono mai informato o posto il problema- e io non riesco a fare a meno di fissarti, John. Perché sei bello –più bello del solito- nell’abito nero che hai scelto, abbinando oltretutto la cravatta di un improponibile colore di rosa, al fazzoletto da taschino e alle calze –anche se quelle, so soltanto io che le indossi-, e le scarpe tirate a lucido, le mani che non riescono a smettere di muoversi perché sei dannatamente nervoso.
Lo sono anch’io in realtà, anche se in maniera totalmente diversa.
Rialzo il viso per guardarti di nuovo negli occhi e tu mi sorridi, come hai sempre fatto –anche se in maniera un pochino diversa, non mi hai ancora perdonato i tre anni d’assenza, e sono quasi sicuro che non lo farai mai- e il mio cuore non può fare altro che perdere qualche battito. E anche se solitamente non mi ripeto, questa volta non riesco proprio a farne a meno: sei bellissimo.
Mi piace tutto di te.
I tuoi occhi blu e profondi che spesso sono preoccupati più per gli altri che per il proprietario. Le rughe che li contornano, che si sono marcate non solo a causa degli anni passati ma anche per colpa mia e delle notti insonni che hai passato pensando fossi morto. Le labbra sottili che sono tornate finalmente a sorridere con naturalezza, anche se ogni tanto si imbronciano comunque quando faccio qualcosa che non ti piace troppo, e ogni tanto la lingua continua a essere presa lì in mezzo quando fai pensieri troppo complessi, talmente belle e gentili da far male. Le sopracciglia spesso aggrottate che mi dicono più del dovuto quando ho fatto qualcosa di male.
Tutto John, veramente tutto.
Sei, sei stato e sempre sarai, il mio portatore di luce. Il mio personale e splendente portatore di luce.
E ora vorrei alzare una mano a sfiorarti i capelli corti e biondi –anche se si inizia a vedere qualche accenno di grigio, ma so che non ti piace quando te lo faccio notare- e sentirne sotto le dita la consistenza morbida; ma adesso non è il caso.
Vorrei abbassarmi verso di te e baciare quelle labbra che tante volte mi hanno rimproverato ma molto più spesso aiutato; ma ora non è tempo.
Vorrei prendere una tua mano tra le mie e baciare anche quella, ogni singola punta delle dita, fino ad arrivare al palmo; ma non mi sembra il momento.
Ti amo, John. E vorrei urlarlo al mondo, esternare questo sentimento come non ho mai fatto in vita mia e gridarlo, finché tutta Londra, tutto il continente, tutto il mondo, non ne verrà messo al corrente.
Ma le parole si fermano lì -in mezzo alla gola- proprio vicino al pomo d’adamo, prima di arrivare alla lingua che mi permetterebbe di dirtelo, così come si sono sempre fermate e sempre si fermeranno. Proprio per questo: perché ti amo.
Mi guardi ancora e i tuoi occhi s’illuminano di felicità, e capisco che sto veramente per fare la cosa giusta.
Alla fine la tua attenzione viene catturata da qualcos’altro, e ti volti a guardare verso l’entrata del municipio, e so esattamente cosa vedranno i tuoi occhi tra una manciata di secondi, senza bisogno di spostare i miei.
La sposa farà la sua entrata col vestito bianco avorio, non la potrai vedere in viso perché avrà ancora il volto coperto dal velo. E ti si avvicinerà tendendo un mano per prendere la tua, sorridendoti con amore.
So perfettamente quando Mary si affaccia alla porta, pronta ad entrare; non per gli applausi generali dagli amici e parenti invitati, ma perché la tua espressione cambia.
La trovi bellissima. E io lo so, perché è questo che riesco a percepire dai tuoi occhi, perché io non riesco a staccare i miei da te. E io guarderò solo te John, sempre. Per il resto della mia vita.
Prendo le fedi dal taschino e le tengo strette nella mano -come farebbe un buon testimone- e dopo averti fissato un ultima volta, mi giro verso l’Ufficiale di Stato che ha iniziato a parlare, ma non capisco una parola. Non voglio sentire.
 
Ti ho amato.
Ti amo.
E ti amerò sempre.
 Vorrei alzare una mano a sfiorarti i capelli corti e biondi e sentirne sotto le dita la consistenza morbida; ma adesso non è il caso. E non lo sarà mai.Vorrei abbassarmi verso di te e baciare quelle labbra che tante volte mi hanno rimproverato ma molto più spesso aiutato; ma ora non è tempo. E quel tempo non arriverà mai.Vorrei prendere una tua mano tra le mie e baciare anche quella, ogni singola punta delle dita, fino ad arrivare al palmo; ma non mi sembra il momento. E quel momento non arriverà mai.
 
 

I can’t take my eyes off you…