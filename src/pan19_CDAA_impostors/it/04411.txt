, Derek apparve ancora più sorpreso. Non che generalmente fosse molto espressivo, visto che aveva perennemente stampata in faccia un'espressione truce, ma per i suoi standard era molto. «Che intendi con “stanno per arrivare”?»«Abbiamo stipulato un accordo. Un accordo di pace.» Scott si prese la briga di sottolineare la parola “pace”, come se ai presenti non fosse ben chiaro il significato. «Siamo qui, con “qui” che va inteso come “a casa tua”, perché vorremmo utilizzarla come covo. Ah, no, com'era? Luogo neutrale.» A Stiles ancora sfuggiva cosa ci fosse di neutrale in una casa di un lupo mannaro in cui erano morte otto persone, ma non era lui a decidere, evidentemente. Un luogo pubblico, in cui nessuno poteva attaccare nessuno non sarebbe stato meglio?Derek atterrò sul terreno, facendo un balzo atletico dalla cima degli scalini della veranda, e Stiles quasi sbuffò, guardandolo. Insomma, era troppo facile se si possedevano i sensi dopati di soprannaturale.«Pensavo avessimo deciso che era meglio stare alla larga da loro.» La frase di Derek era rivolta a Scott, ma gli occhi erano fissi su di lui.Stiles scrollò le spalle, lavandosi le mani da ogni responsabilità.«Faremo attenzione, non siamo indifesi» disse Allison, mentre si aggiustava il suo mortale arco sulla spalla e la punta delle frecce parve quasi brillare alla luce del sole. Quella ragazza metteva davvero paura, quando voleva. «No, ma forse molto stupidi» replicò Derek, che non era mai stato fan del team Allison, tantomeno ora che sospettavano di lei.«Non litighiamo, dobbiamo restare uniti.» Uno dei motivi per cui il branco di Scott funzionava, almeno fino a quel momento, era che lui credeva nell'unione del branco, nell'amicizia, e riusciva ad ottenerli entrambi, mentre c'era troppo conflitto in Derek, c'erano cose che doveva capire di sé lui stesso.«Venite» disse Derek, facendo loro strada, anche se la conoscevano tutti alla perfezione.Stiles accelerò il passo e si mise al fianco di Derek. «Nessuna notizia di Isaac?» chiese quest'ultimo.«No, né sua, né del rapitore. Vuole logorarci i nervi e attaccare quando saremo più in difficoltà.» E forse ci stava riuscendo.Entrarono in casa e si sedettero ad aspettare che anche Dean e Sam arrivassero.«Aiden ed Ethan? Fanno ancora parte del branco?» chiese Derek, cambiando argomento.Stiles lo vide incupirsi, mentre glielo chiedeva. Aiden ed Ethan avevano avuto un ruolo nella morte di Boyd, non era qualcosa che fosse possibile mettere da parte e Stiles ancora ricordava gli occhi lucidi di Derek, mentre era inginocchiato al fianco del cadavere. Non l'aveva mai visto così vulnerabile ed era stato un brutto momento, un'altra cosa che Derek non si sarebbe perdonato.«Stanno cercando Isaac, cercano tracce.» Scott aveva pensato sarebbe stato preferibile che i due gemelli non avessero troppo a che fare con Derek, per quanto possibile, e Stiles si era trovato d'accordo.Derek annuì e parve rilassarsi almeno un po'.«Stanno arrivando» disse Scott, comparendo nella stanza. Era rimasto fuori insieme a Allison ad aspettare.Stiles fece un respiro profondo. Bene, sperava che Dean e Sam fossero di umore più caritatevole di quanto fossero mai stati Gerard o sua figlia Kate o sua nuora Victoria. Che famiglia gli Argent. Forse anche quello poteva essere preso come un segno che Allison era l'arciere e stavano cercando qualcuno che era già lì con loro e che conosceva ogni dettaglio dei loro piani.Strinse la presa intorno alla mazza da baseball.«Credi che quella sia necessaria?» chiese Derek, indicandola.Stiles sbuffò. «L'ho già detto anche a Scott, non ho i denti lunghi, io. Voi avete gli artigli, Allison le frecce e io questa.»Derek fece un sorrisetto e si avviò per incontrare Dean e Sam.Avevano stipulato una tregua, forse sarebbe stato il caso di mostrarsi amichevoli. Poggiò la mazza sul pavimento e si diresse anche lui verso l'esterno.


[to be continued...]


Spazio Autrice: Siamo arrivati all'ottavo capitolo. Mi sembra ieri che avevo appena cominciato a postare e sono già a metà. Questa volta, c'è una grande passo verso la "trama del motel", come la chiamavo mentre la ideavo e scrivevo. Ho anche chiamato il pappagallo della proprietaria del motel (giuro che entro la fine della storia scoprirete come si chiama la donna) Katniss, perché mi divertiva strizzare l'occhio a Hunger Games. L'avevo già fatto con Peeta, perché non con Katniss? XD In effetti, c'è poco da ridere. Dean e Sam avranno un molto da fare anche qui.Per quanto riguarda il resto... Derek chiede aiuto a Peter e quest'ultimo accetto.Infine, Dean, ma diciamo anche tutti i personaggi, si rassegnano ad una tregua, perché Isaac è in pericolo e non è tempo di battibeccare, ma di agire.Nel prossimo capitolo: Grande scoperta nel caso, Peter si rende utile e confronto civile tra Dean, Derek e Peter. Alla prossima settimana!Ilaria

Titolo: There is need of the WinchestersBeta: Luthien (si ringrazia anche Gellie per alcuni consigli, tra