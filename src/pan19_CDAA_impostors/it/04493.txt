annunciato il primo
eliminato della serata, seguita dal sollievo per l'essersi salvati,
insieme ai loro amici.


La seconda iniziò con l'esibizione di Giò, che rimasero
a guardare dagli schermi dietro al palco, perché per nulla al
mondo si sarebbero persi l'amico che cantava Sex on fire.


Lo aspettarono per commentare insieme a lui e a Davide la sua
performance. L'amico, più grande di loro, ancora pieno di
adrenalina in corpo riversò su di loro un fiume di parole
sulle sue sensazioni e sui commenti dei giudici, mente loro
ribattevano comunicandogli le loro impressioni da “spettatori”,
assicurandogli che aveva spaccato.


Quando la discussione si fu esaurita, Gennaro, sempre determinato a
mantenere l'accordo preso con il compagno, diede di gomito ad Alessio
e si alzò, uscendo da quella postazione da cui osservavano
quello che stava accadendo sul palco e aspettandosi di essere seguito
a breve dal compagno. Si fermò alla fine del corridoio che da
lì, con un'ulteriore curva, portava ai bagni, per dare tempo
all'altro di raggiungerlo. Mentre aspettava Alessio, sopraggiunse
Enrica, che si sfogò con lui riguardo alle sue ansie prima di
salire sul palco, alla carica che le dava il pezzo e al timore di
strafare che però la affliggeva.  Parlava, gesticolava, gli
posava una mano sul braccio, poi si abbandonava con la testa sulla
sua spalla, mente Gennaro si sforzava di seguire i suoi discorsi e di
annuire e replicare ogni tanto con qualche battuta che la facesse
ridere. Infine arrivò il suo momento di esibirsi e la ragazza
sparì, lasciandolo a chiedersi dove accidenti fosse finito
Alessio e cosa stava aspettando a raggiungerlo. Mentalmente fece il
conto: mancavano solo i Moseek e Davide e poi sarebbe toccato a loro.



Infastidito, con le maniche del maglione che gli era stato procurato
che gli prudevano sugli avambracci, ripercorse all'indietro il
corridoio alla ricerca del moro. Lo trovò che chiacchierava
con Shorty e Luca, apparentemente riguardo all'esibizione di
quest'ultimo, che si era da poco conclusa. Gli passò di fianco
tossicchiando sonoramente e andò a sedersi sui gradoni, un
paio di metri alla sinistra di Elisa, le braccia conserte al petto e
le labbra che si esprimevano in un broncio accennato.


Di certo il suo gesto non era passato inosservato e in breve produsse
gli effetti desiderati: Alessio si staccò dagli altri due, che
continuarono a parlare, e si avvicinò a Gennaro, arrivando a
fronteggiarlo, con uno sguardo in cui il biondo non riusciva a
trovare un'espressione sufficientemente colpevole.


Allora si alzò, pochi centimetri di altezza a dividerli, e
disse con un tono alquanto autoritario “Vieni”, girandosi
e cominciando a camminare senza nemmeno controllare di averlo alle
proprie spalle, ed essendone tuttavia certo. Faceva bene, perché
in effetti Alessio gli era dietro, sfilando davanti ai concorrenti
seduti che, avendo osservato la scena, avevano immaginato che il
biondo volesse per un qualche motivo fargli una ramanzina, a
giudicare dalla serietà con cui si era atteggiato.





*





Un gemito di dolore sfuggì dalle labbra di Gennaro, quando il
suo fondoschiena entrò in contatto, con poca grazia, con la
ceramica del lavandino, e fu anche piuttosto sicuro di essersi appena
procurato un livido.


Erano rimasti a limonare schiacciati uno sull'altro contro le
piastrelle colorate del muro del bagno come due liceali, finché
Alessio aveva deciso di trascinarlo fino al lavandino per cercare di
farlo sedere sopra esso. “Ahi! Ma allora un po' ti mancavo”
gli disse Genn sorridendo, felice del fatto che finalmente anche il
moro si fosse un po' sciolto, mentre inizialmente l'aveva percepito
teso e un po'... fuori allenamento?


Alessio non rispose a quella provocazione, si limitò a
lasciare un altro bacio su quelle labbra che già vedeva più
arrossate del solito. Anche se le attenzioni di Gennaro stavano
facendo effetto su di lui, una parte della sua mente continuava ad
andare all'esibizione, ai compagni d'avventura che avevano lasciato
seduti qualche metro più in là per correre ad
appartarsi, continuava ad immaginarsi gente che arrivava e apriva
all'improvviso la porta del bagno, si vedeva salire sul palco con un
succhiotto violaceo sul collo.


“Oh, ma non sta per toccare a noi?”, “L'hai sentita
anche tu quella voce che ci chiamava?”, “Genn, guarda che
lì poi si vede!”, erano alcune delle frasi che,
preoccupato, aveva soffiato all'orecchio del compagno, che lo
baciava, andava a sfiorare con le labbra nuovi lembi di pelle per poi
tornare sulla sua bocca, con l'intento di zittirlo – la
pianti di rovinare l'atmosfera? –.


All'ennesimo richiamo alla realtà di Alessio, Gennaro si trovò
a rispondergli “Dai Alè, guarda che se mi rilasso poi
canto meglio! Sta buono, fallo per noi.” la voce segnata da una
sorta di supplica, mentre cercava di liberarsi del maglione nero che
lo stava facendo letteralmente soffocare dal caldo, lanciato poi con
una certa foga da qualche parte vicino al calorifero.


Passando le mani sulla schiena dell'altro sollevò anche il
suo, chiedendosi in effetti come facesse a resistere con quel capo di
lana addosso, poi le fece scorrere su ogni centimetro che poteva
raggiungere, su fino alle spalle contratte nel gesto dell'abbraccio,
e giù fino al bordo