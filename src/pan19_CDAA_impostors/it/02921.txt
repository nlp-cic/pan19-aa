” non significa uniscila per sempre di fronte al Signore.» rispose il ragazzo, incrociando le braccia. «Poi ha fatto divorziare tutte le bottiglie e credo sia stato un duro colpo per lui.» aggiunse.«È un angelo.» osservò Jo. «Lui può solo portare l’amore.»Dean scrollò le spalle e raggiunse Castiel, sedendosi di fronte a lui. «Allora superstar, adesso ci dividiamo le mance, okay? Io ho fatto venti dollari, quindi dieci sono per te. Tu?»Castiel infilò una mano nella tasca del trench e lasciò il contenuto sul tavolo, seguito da un irritante tintinnare. «Ho solo questo.»Dean aggrottò la fronte prima di sospirare e iniziare a dividere le monetine. «È più di quanto immaginassi.» ammise. Si prese qualche momento prima di domandare neutro «dov’è che stai tu?»«Io… uhm… dormo da due giorni in metropolitana.» confessò Castiel, chiaramente a disagio. «E tu?»«In una casa e di solito dormo in un letto. Sai, come le persone normali che non siano spacciatori di crack. Sei uno spacciatore, Castiel? Perché in questo caso dobbiamo dividere anche le tue di “mance”.»Castiel scosse prontamente il capo. «Potrei venire da te?» domandò.Dean ghignò, incrociando le braccia. «Dovresti prima invitarmi a cena.» gli fece notare, alquanto interessato alla piega che stava prendendo quella conversazione.«Non hai capito, Dean. Intendevo se posso venire a stare da te.»«Ti direi di sì solo se potessi ripagarmi del disturbo e, mi dispiace, hai solo pochi spiccioli.»Castiel chinò la testa, abbattuto. «Non ti faccio neanche un po’ di pena? Cavolo, Dean. È come se non provassi nulla.»Dean sorrise. «È la stessa cosa che una volta mi ha detto un cliente, un vecchiaccio tutto in tiro che “voleva ciò che voleva, tutto e subito”. Gli ho rubato l’anello che portava, l’ho venduto e con i soldi che ho ottenuto mi sono comprato una pistola. Sai, è pieno di brutta gente.»«Ma… ma… Dean! È orribile!»«Lo so.» ribatté il ragazzo, stringendosi nelle spalle. «Cosa vuoi che ti dica. Sono morto dentro.»Dean controllò l’ora: erano le due passate e il giorno seguente lo avrebbe atteso una lunga e sfiancante giornata da babysitter.«Okay, è stato un piacere fare affari con te. Ora me ne vado.» fece per congedarsi, ma Castiel lo afferrò per il polso, supplicandolo con lo sguardo. «Cosa?»«Posso venire con te fino alla metropolitana? Non voglio andarci da solo, è pieno di brutti ceffi che saltano fuori dai cartoni per spaventarmi.»«Persino i senza tetto che vivono dentro i cartoni hanno una casa a differenza tua quindi non capisco perché dovrebbero o vorrebbero farti del male.»«Per piacere, Dean. Solo per oggi e non ti chiederò mai più nulla.»«È una promessa?»Castiel annuì e Dean cedette: come faceva a dire di no a quella faccia da cucciolo non ancora svezzato di Cavalier King?«Okay, ma solo per questa sera!» lo avvertì, minaccioso, prima di inclinare il capo e guardare con attenzione il suo viso e i suoi capelli.«Cosa c’è?»Dean si mordicchiò l’interno della guancia e passò la mano tra i capelli morbidi di Castiel, più e più volte, fino a quando ottennero un volume accettabile. «Già sembri un esattore delle tasse e tutti quelli che mi conoscono penseranno che finalmente il fisco è riuscito a raggiungermi, se poi devi anche continuare ad assumere quella parvenza da chierichetto tanto vale mandare a puttane la mia reputazione una volta per tutte.»I due si incamminarono in silenzio; ogni tanto Dean commentava le strade, le auto e le puttane, ma non più di poche parole.Quando raggiunsero la stazione della metro si guardarono, sorridendo.«Eccoci qua.» tentennò Castiel, incrociando le braccia.«Eccoci qua.» ripeté Dean, infilando le mani nelle tasche.«Allora io vado.» annunciò l’altro, restando tuttavia immobile.«Ti vedo ancora, Castiel.»Castiel annuì e scese pochi scalini, voltandosi un’ultima volta e sorridendo apertamente. «Grazie Dean, e buonanotte.»Tutto qui. Un caldo e sincero augurio di buonanotte.Lo osservò scendere tutti i gradini fino a sparire e sentì qualcosa allo stomaco, una sensazione a cui non era abituato e che gli ricordava terribilmente l’indigestione da nachos scaduti di qualche mese prima.Senso di colpa.“Mi odierò per tutta la vita per questo” pensò, scendendo velocemente le scale e imprecando a denti stretti contro se stesso.Castiel era appoggiato ad una delle colonne, con gli occhi già chiusi.«Ehi.» lo chiamò, non troppo da vicino. «Potrei aver bisogno di un coinquilino. Prometti solo che non farai nulla di imbarazzante o che possa rovinare in alcun modo il mio tenore di vita.»Castiel aggrottò la fronte. «Tenore di vita? Dean, lavori in una tavola calda del Kansas. Io non lo definirei un grande tenore di vita!»«Detto da quello che dormiva in metropolitana ha un gran valore per me.» replicò Dean, sarcastico. «Vogliamo andare? Non ho intenzione di addormentarmi qui.»Castiel annuì e lo seguì, felice,