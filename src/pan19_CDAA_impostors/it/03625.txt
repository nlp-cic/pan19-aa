bene, Tsukiyama.» Si alza in piedi e continua a guardarlo. È complice dello stesso copione, è un attore provetto. «Seguimi» ordina. Si avvia verso il corridoio, sorvola le porte accostate cui sa che riposano i suoi compagni. Poi fila dritto verso quella chiusa, quella sul fondo. Una volta aperta, il cigolo dei cardini gli fa venire la pelle d’oca. Tsukiyama non si guarda attorno. È abituato a vedere tutti quei libri ammassati negli angoli e non fa una piega. Quella è la politica d’allenamento di Ken Kaneki, dopotutto. Sospira e chiude la porta, poi vi poggia contro le spalle e osserva quelle dell’altro. «Cosa avresti voluto provare quest’oggi?» Domanda. In realtà non è così interessato alla risposta. Sa che, in un modo o nell’altro, riuscirà ad avere salva a vita per via del suo contratto non scritto con Kaneki. Ma per quanto continui a pensare al da farsi, suo malgrado, non riesce a essere attento come dovrebbe. Perciò, quando la maglietta ancora sudata di Kaneki viene gettata in terra dal suo proprietario, Tsukiyama ha un sussulto interiore. Inspira a fondo, non riesce a fare a meno di sorridere con fare malizioso. Sente il profumo del proibito scivolargli nelle narici e ancora una volta stenta a mantenere la calma. «Possiamo iniziare» dice Kaneki. Non tergiversa, anzi. Guarda il suo avversario per attendere un suo cenno d’assenso. Tuttavia non lo riceve e storce appena le labbra. «Non ho mangiato.» «Sei stato tu a proporti per un allenamento extra» lo rimbecca. «Sei hai mangiato o meno non è affar mio.» «Che tipo di avversario vorresti?» Tsukiyama si distanzia dalla porta e muove un passo nella sua direzione. La giacca ancora perfettamente indossata, nessuna voglia di combattere. «Un semplice Ghoul affamato oppure un degno rivale?» «Mettiti sulla difensiva» ordina ancora. E scrocchia le dita, puntella un tallone sul pavimento segnato. Si toglie la benda, poi lo guarda. L’occhio che lo rende unico nel suo genere pare andare in fiamme. Tsukiyama deglutisce a vuoto, poi accenna un sorriso di circostanza e si sfila la giacca alla svelta. Dice: «Va bene.» Neanche il tempo di posarla sulla montagna di libri che è già in terra, con il peso di Kaneki sulla schiena. Trattiene il fiato e sente quello dell’altro farsi più pesante, già animato dall’adrenalina. «Cosa sarebbe questo?» Ridacchia, forse per smorzare la tensione. «Hai intenzione di divorarmi o vuoi solo provare un attacco illecito?» La voce mozzata dal peso, perfino dall’eccitazione che sale e gli tinge gli occhi di nero e rosso. Lo guarda di sguincio, lo provoca, poi aggiunge: «Non è corretto attaccare un avversario alle spalle, Kaneki.» «Tutto è lecito» risponde meccanicamente, sorvolando sul resto. Sospira e malincuore si solleva con uno scatto fulmineo. «Sii serio, Tsukiyama.» «Mai stato più serio» dice. Si tira in piedi e allenta perfino la cravatta. Poi solleva un indice e chiede un time-out. «Non voglio rovinare la camicia» spiega. «Se permetti seguirò il tuo esempio.» E non gli toglie gli occhi di dosso, non abbassa la guardia. Si spoglia semplicemente della parte superiore dei vestiti e li lascia cadere accanto alla giacca. «Sono pronto» decreta. Estrae la kagune senza alcuna fatica e inspira a pieni polmoni. Il profumo di Kaneki rende satura la stanza, lo manda in estasi. «Non sembri così poco in forma» constata. Poi non dice altro, si getta a capofitto nel suo allenamento e, un colpo dopo l’altro, più veloce che mai, mette in pratica tutte le mosse studiate sul tomo che ha letto quel pomeriggio. Tsukiyama risponde agli attacchi, si difende, evita perfino di commentare cinicamente alla sua battuta. Sa di aver mentito, sa di aver detto una sciocca bugia, ma vederlo in quello stato è la ricompensa più sublime che riesce a immaginare. Kaneki è arrabbiato, forse, e in ogni movimento carica odio, tecnica, tenacia. Tutti quei sentimenti non fanno che infiammare il suo avversario il quale, sempre più eccitato all’idea di combatterlo, continua a tenergli testa. Poi succede. All’improvviso si fa viva la follia. Il barlume tanto elogiato da Rotterdam si presenta con un colpo infido. Ed è un morso veloce, accennato, sulle labbra di Kaneki. «Non avevi punti scoperti» si giustifica Tsukiyama. Lo vede fermarsi di colpo e retrocedere di qualche passo, così incalza: «Dovresti difendere di più il tuo viso, Kaneki.» «Cos’era quello?» Domanda. È incredulo e stranamente scosso. Il sangue che bagna le labbra di Tsukiyama è il suo. «Un assaggio.» Questa volta non mente. «Nessuno ti ha dato il permesso di avere un assaggio.» Alza la voce, aggrotta perfino le sopracciglia. L’istinto di estrarre la kagune è troppo forte per essere controllato. Così appare in un batter d’occhio. Scarlatto, perfetto, proprio come quello di Rize. «Non lo hai mai avuto, Tsukiyama.» «Stai combattendo contro un Ghoul affamato» ironizza questi. La