questo io non mi sono mai lamentato quando la mattina la prima cosa che mi chiedevi appena sveglio era lavorare al palo che avevi tra le gambe!» sbottò per contro. Si lanciarono sguardi carichi di astio per alcuni momenti; dopodiché Dante distolse lo sguardo intrecciando le braccia sul petto ampio. Emise un sospiro rassegnato. Nero lo guardò con diffidenza, quasi aspettandosi una reazione violenta da un momento all'altro: quando era nervoso era piuttosto incline a diventare violento - come lui del resto. «E allora cosa facciamo stanotte?» domandò in tono piuttosto mansueto, aprendo le braccia come ad invitarlo a farsi avanti. Nero lo guardò per qualche attimo, poi la sua espressione si fece meno tesa e sorrise. «Potremmo fare questo...» propose mentre si scagliava tra le braccia aperte del suo compagno più grande, atterrandolo contro il copriletto. Le sue braccia andarono a cingergli il capo e la destra in particolare si infilò dietro la sua testa. Dante gli avvolse le braccia attorno al bacino, trattenendolo contro il suo corpo. Quella specie di aggressione l'aveva colto completamente alla sprovvista; ciononostante era felice di poterlo stringere fra le braccia. Un'altra sorpresa furono le labbra che senza eccessivo fervore andarono a posarsi, umide e calde, sopra le sue, muovendosi senza mai osare spingersi troppo oltre. Dante si lasciò trasportare dall'impeto del momento e, accarezzandogli il retro della camicia, la sollevò per infilarvi sotto le mani. Contemporaneamente la sua lingua cercò di violare il cavo orale del più giovane. Quest'ultimo lo impedì strenuamente, mettendo in atto l'arma più efficace a sua disposizione: i suoi polpastrelli cominciarono a carezzare morbidamente la sua chioma, affondando tra i ciuffi bianchi e poi riemergendo lentamente. Le smanie di Dante si placarono quasi all'istante, sostituite da deboli gemiti e movimenti sinuosi del suo robusto torace. Nero sorrise trionfante tra sé mentre il più vecchio cessava i suoi tentativi di infilargli la lingua in bocca. Al ragazzo era occorso un vero e proprio colpo di fortuna per venire a conoscenza di quel particolare punto debole del suo partner, però adesso più che mai era felice di poterlo sfruttare a proprio vantaggio. Dante era particolarmente suscettibile quando si trattava dei suoi capelli, più in particolare della cute cui erano attaccati. Se Nero gli carezzava fino in fondo il retro della testa, il suo compagno cominciava a fare le fusa, in un certo senso. Dante sollevò leggermente la testa per agevolarlo in ciò che stava facendo, trovando piuttosto ardua l'impresa a causa del relax totale dei suoi muscoli. Se adesso Nero gli avesse chiesto di alzarsi in piedi le sue gambe non l'avrebbero minimamente sorretto e sarebbe ripiombato seduto come un sacco di patate. Non aveva alcuna intenzione di togliersi di lì, per nessuna ragione al mondo. Quando Nero separò la sua bocca da quella del suo partner, quest'ultimo annaspò nell'aria in cerca di un contatto qualsiasi emettendo uno stridulo e ridicolo verso. Allontanandosi leggermente il più giovane poté avere una panoramica generale del viso del più vecchio e non riuscì a fare a meno di ridacchiare: Dante teneva le palpebre dolcemente chiuse ed aveva le guance arrossate come se fosse stato troppo tempo al sole. La sua espressione era un misto di sofferenza e completa soddisfazione. «Non smettere, ragazzo...» sospirò arricciando gli angoli delle labbra in un sorrisetto beato. Nero non l'aveva mai visto così appagato neanche dopo aver fatto sesso. Il minore intensificò le carezze, strappando imbarazzanti mugolii di piacere al suo partner - che non pareva in condizioni di notare lo spettacolo che stava offrendo di sé. Continuarono a coccolarsi così per quasi un'ora prima di decidere di cambiare posizione. Nero non diede un momento di tregua a Dante neanche mentre si spogliavano e si infilavano sotto le coperte nel letto di quest'ultimo, onde evitare che le sue voglie perverse prendessero nuovamente il sopravvento su di lui, rovinando l'atmosfera romantica e molto intima che si era creata. Per Nero era quella la vera atmosfera da Vigilia di Natale. Stretti l'un l'altro nel caldo abbraccio delle coperte, non passò molto tempo prima che cadessero ambedue profondamente addormentati. Il mattino seguente, Dante riemerse dal sonno udendo battere dei colpi sulla porta. Stizzito, si girò su un fianco, voltandosi verso il bordo esterno del letto. «Ragazzo... vai ad aprire...» bofonchiò tirandosi la coperta fin sopra la testa, desideroso di tornarsene a dormire. Era da tempo che non si sentiva così immensamente stanco. Sarebbe rimasto volentieri al caldo a dormire per il resto della giornata se solo chiunque stesse bussando avesse smesso di farlo. All'istante. «Ragazzo...!» protestò di nuovo in tono irritato. Una smorfia comparve sul viso di Nero, rannicchiato sul lato del letto aderente al muro. Non era contento di essere stato svegliato. «Sei più vicino tu, Dante... vai...» borbottò mentre tirava a sé le ginocchia e caricava un poderoso calcio col quale colpì in piena schiena il suo compagno. Quest'ultimo, colto di sorpresa, rotolò pesantemente fuori del letto trascinandosi dietro una parte della coperta. L'impatto col pavimento svegliò sul colpo Dante ed il rumore destò anche Nero. Il picchiettio sull'uscio si fece più intenso. «Ah...!» gemette Dante mentre si rialzava «Un momento...!». Si passò una mano sul viso