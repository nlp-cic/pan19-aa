non sente il respiro di Sherlock sulla pelle e le sue labbra sulle proprie.

E allora pensa: Al diavolo.

Non ha intenzione di starsene lì fermo mentre Sherlock fa qualsiasi cosa stia cercando di fare. Se deve essere baciato per motivi sconosciuti -- senza ricevere spiegazioni, benché le abbia attese con pazienza -- allora si godrà il momento. se deve farlo, lo farà bene.

John affonda una mano nei capelli di Sherlock e lo attira a sé. Lo tiene stretto mentre inclina la testa e gli lecca le labbra. Sente Sherlock inspirare alla ricerca di aria e non lo lascia andare. Mantiene il bacio profondo e umido e sufficientemente spinto, quel genere di bacio che significa sudore e corpi e pelle, respiri affannati e gemiti e imprecazioni appena sussurrate.

Sherlock non lo respinge. Chiude gli occhi, gemendo mentre la sua mano libera afferra la spalla di John, stringendola sporadicamente.

Quando John per poco non ha un capogiro perché ha bisogno di respirare, interrompe il bacio.

Sherlock si alza, fissando John. In quella luce soffusa, i suoi occhi sono scuri e le labbra rosse e brillanti. Senza fiato, Sherlock annuncia, "Il risultato potrebbe essere migliore del previsto."

"Sì, a proposito--"

Sherlock si sovrappone a lui. "No, sarà fantastico." Si china, bacia John di nuovo e... John è sempre stato di parte quando si tratta di baci. Gli piacciono e gli piace giocherellare con i capelli spettinati di Sherlock, tenerlo stretto abbastanza a lungo perché John riesca a mettersi al passo, a farsi sempre più vicino finché non lo sente emettere di nuovo quel gemito.

Quando si separano in cerca di aria, John ha una mano sul collo di Sherlock e l’altra sul suo fianco e i suoi polpastrelli hanno invaso la pelle al di sotto dell’elastico dei pantaloni. John deve fermarsi finché riesce ancora a ragionare lucidamente.

"Che," dice John con sentimento, “cazzo, Sherlock?"

Sherlock annuisce. "Più o meno sì."

Per un momento, John si è dimenticato di essere a letto -- a letto, vuole gridare una vocina acuta e terrificata nella parte più remota del suo cervello -- con un alieno. Un alieno che ha osservato la cultura terrestre ed ha imparato la lingua grazie ad un dizionario Inglese-Holmesiano, ma non la capisce completamente.

"Sherlock," riprova John. Calmo, controllato. Rimanendo vigile e mantenendo i danni al minimo. "Questa è la quarta, beh, quinta volta che mi baci. Perché?"

Sherlock non aggrotta le sopracciglia ma sembra irritato. Se osa dire che stanno sprecando tempo con spiegazioni inutili, John lo caccerà giù dal letto. "È un preliminare."

"Okay." Come risposta è corretta, benché non gli spieghi le motivazioni di Sherlock. Confondere una persona con verità semplici e banali non è qualcosa che induce ad una buona scopata. "Ma perché?"

Sherlock distoglie lo sguardo, immerso nei suoi pensieri. "Non lo so. Sospetto che il contatto ravvicinato mentre si è vestiti lo renda un passo logico che precede il coito. La cultura lo ha imbevuto di un significato emotivo profondo, ma credo che sarebbe più utile a creare relazioni stabili in tal caso," dice Sherlock, come se le relazioni fossero un nuovo ritrovato dell’ingegneria tenuto insieme dalle leggi della fisica. "Ma dubito che sia qualcosa di più di un semplice fattore contribuente."

Alieno, ricorda John ancora una volta. Ha proprio bisogno di una copia di quel dizionario Inglese-Holmesiano. "Non perché baciarsi porta a fare sesso. Perché vuoi venire a letto con me?"

"Il letto non era esattamente nei miei piani. È che mi sono addormentato perché tu hai fatto tardi."

"Smettila di evitare le mie domande!" John alza le mani al cielo. Il cielo non aiuta molto. "Spiegami perché stai cercando di portarmi a letto con dovizia di particolari o vattene dalla mia camera."

Sherlock si mette a sedere, particolarmente frustrato, e lancia un occhiata torva a John. "Stai facendo il finto tonto." Il tono di voce con cui lo dice lo fa sembrare l’insulto peggiore che conosca.

John lo guarda uscire dalla porta, poi si gira dall’altra parte con fare ribelle.

Trascorrere troppo tempo con Sherlock gli ha fatto marcire il cervello o ha mandato in fumi la sua salute mentale. Logicamente, sa di essersi comportato in maniera razionale, chiedendogli quello che qualsiasi altra persona normale gli avrebbe chiesto in queste circostanze. È arrabbiato con Sherlock ma dovrebbe sentirsi giustificato. Dovrebbe credere di avere ragione.

Ma quella sensazione di vuoto nel mezzo dello sterno, quello è un dolore che riconosce facilmente. È senso di colpa. Non è giusto.

 

***


Sherlock è sul divano e sta leggendo un libro dalla copertina blu sbiadita. Non è seduto, perché sarebbe troppo normale. No, Sherlock è sdraiato supino con il libro sopra la testa. Ha le anche all’altezza del bracciolo, la testa a metà della seconda seduta con il violino appoggiato poco distante; le gambe, ridicolosamente lunghe, sono piegate e ha i piedi appoggiati sul pavimento.

Davanti a tale spettacolo, John si ferma sulla soglia della porta. "Sembri un membro del Cirque du Soleil che si riposa," commenta John.

Sherlock non distoglie lo sguardo dal tomo.

"Bene," dice John