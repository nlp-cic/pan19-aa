cuore sbattere contro  la cassa toracica e rimbalzare all’indietro. Manca poco meno di un quarto d'ora  a mezzanotte, e non vuole impiegarlo per ricordare un passato che l'ha  tormentata come un demone. Ognuno, d'altra parte, ha i propri contro cui  combattere. Dopo aver patteggiato con loro, cerchi sempre di ammazzarli e  rifarti una vita da uomo libero, non da carcerato in libertà condizionata. Ha  vissuto gli ultimi dieci anni in quel modo, con la sensazione che la sua  esistenza non le appartenesse, vincolata all'ossessione di rubare altro tempo,  oltre che reliquie. Il risultato è stato solo sprecare mesi e settimane nel  tentativo di corrompere qualcuno dei piani bassi, ma quando firmi un patto  demoniaco te lo trascini dietro sino a quando non ti portano di sotto. Nessuno  è così stupido da scavalcare il prossimo rubando anime già indirizzate, non se  la firma apposta alla fine del contratto è quella di Lilith. Uccidere Dean  Winchester per riscattare la propria vita non era più sufficiente, ad un certo  punto. Qualcuno l'aveva riportato  indietro, qualcuno che aveva interesse a strapparlo dall'Inferno e riportarlo  sulla terra. Il motivo lei l'ha scoperto parlando con gli spiriti, e il demone –  per ricordarle che con quelli come loro è meglio non scherzare - le ha chiesto  anche la testa di Sam. Come se fosse un gioco da ragazzi ammazzare i figli di  John, come fosse semplice uccidere due che in verità erano uno. 
  Non c'è nulla di umano in una ragazzina di  quattordici anni che vende l'anima per uccidere i propri genitori. Non c'è  nulla di umano in un padre che notte dopo notte si infila nel letto di sua  figlia toccandola come farebbe con la propria amante, pretendendo attenzioni  morbose che non avrà mai. 
  Non c'è nulla di umano in una madre che  finge di non vedere, che si siede in salotto a bere whisky attendendo la fine  di quel tormento, ignorando le grida che spaccano il silenzio, distogliendo lo  sguardo dai lividi che affiorano sulle braccia della ragazzina lì, dove la  stretta si è fatta di acciaio per frenare il corpo che non cede e si contorce  nel tentativo di salvarsi, di proteggersi. 
  Disperazione rabbia odio frustrazione.
  Nessun perdono per chi l'aveva messa al  mondo e l'aveva condannata al silenzio: l'omertà era un peccato capitale. 
  Nessun perdono per chi l'aveva resa schiava  rendendola donna in modo sbagliato deviato folle. Strappandole la vita e  l'infanzia in un'unica, fatidica notte, quando l'incubo scese sulla terra,  entrò nel suo letto e non se ne andò sino alla fine. 
  Quello che combattevano i Winchester o i  suoi clienti, in confronto a suo padre, erano umani. 
  Si trincera nella camera vuota del motel  chiudendosi alle spalle la porta, asserragliandosi al suo interno come se attendesse  l'assedio di un esercito. Il telefono di Dean squilla a vuoto poi, finalmente,  la sua voce dall'altro lato le risponde in modo infastidito.
  “Dean... Dean, ho bisogno del tuo aiuto.”
  Silenzio.
  “Hai venduto la colt” ribadisce lui in  risposta, sottolineando l’ovvietà con cui ha mandato all’aria l’unica  possibilità di farcela. 
  La colt doveva servire a uccidere il demone  che deteneva il suo contratto, ma ha fallito. Nessuno può battere Lilith, nessuno.
  “Lilith... ha il tuo contratto.”
  “Ci rivedremo all’Inferno.”
  “Volevo solo sentirti per salutarti.”
  Lei riattacca, deglutendo a fatica, spostando  lo sguardo fuori dalla finestra. I cerberi infernali stanno arrivando, li sente  ringhiare e latrare pochi metri più sotto. Attendono la loro preda, a dividerli  sono una sottile barriera che verrà inghiottita dagli ultimi minuti che le sono  concessi. Inspira profondamente, cacciando lontano l’incubo che l’ha costretta  a firmare un contratto che la farà morire ancora ragazzina.
  L'orologio scocca la mezzanotte in modo  secco, il suono di rami spezzati sotto il peso dei cerberi che spiccano un  balzo verso l’alto, le carni scavate sino a incollarsi in modo aderente e  disgustoso ai muscoli striati di vene pulsanti sangue nero come pece.
  È un rumore di vetri infranti, la porta che si spalanca e Bela Talbot impugna  la calibro ventotto. 
  Non può difendersi, non può morire sino a  quando non l'avranno dilaniata.  Ripensa a Dean, e il suo sguardo si fa più cupo. Non avrebbe mai venduto la sua  testa a Lilith e non perché il mondo ha bisogno di Dean Winchester. Non l'ha  fatto perché Dean è un uomo senza peccato, di quelli rari come la luce del sole  all'Inferno. Non le mancherà la terra, o forse un po' si. Forse le mancherà  Dean, più di tutto. Cede al primo morso, che le strappa dal polpaccio carne e  muscolo. Grida, Bela, con quanto fiato ha in gola perché spera di essere udita,  vorrebbe che quel Winchester venisse  a salvarla, o quanto meno a provarci. Sa che non sarebbe quello a renderla speciale, o diversa da tutti quelli che  ha strappato dalla morte prima di lei, ma la farebbe sentire protetta come non  è mai stata nella propria vita. Sarebbe una consolazione ridicola e  sentimentale, ma almeno proverebbe quel tepore tra le costole. Ora