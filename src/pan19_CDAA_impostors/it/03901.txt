e sale, percorrendo con le dita la curva della gamba, fino al ginocchio.
"Deve aver fatto male."
"Un po'. Mi ha reso quasi zoppo, d'altronde."
Sorridi, scivolandogli addosso e blandendo i suoi sensi di uomo e bestia.
"Non parlo della ferita."
Wayne assume uno sguardo interdetto, aumentando la stretta sui tuoi fianchi.
Fuori è quasi l'alba e una sbavatura uggiosa si dirama nel cielo, vene e arterie di una città che conosce solo la spietata lingua della strada.
Ti inclini verso il suo viso, lasciando che sia la sua bocca a cercare la grana sottile del collo e lì mordere, un marchio e una medaglia.
"Parlo di lei."
Non replica subito il pipistrello, ma segue il filo vischioso d'un amplesso appena consumato.
Sospiri sulle sue labbra, sciogliendoti tra braccia che sono una mappa di battaglie perse e poi vinte e infine perse ancora, cicatrici che parlano di lui - di voi.
Sospiri e lasci che sia il suo corpo a rispondere, fugando ogni dubbio.
Infrangendo ogni catena.
E' già calato il sole quando decidete di partire, scomparso oltre un ventaglio di stelle e nembi fumosi.
Hai un biglietto in mano e un sorriso un po' sciocco sul volto, la mimica d'una felicità da sempre cercata e desiderata.
"Pronta?"
Annuisci, seguendo Bruce oltre le mura di Gotham e lì lasciandola, madre e carnefice.
Annuisci e ti lasci domare da un nastro di buio e sangue che sarà anche la sutura del tuo cuore: la cucitura d'un mondo spezzato.#7 graffio. Abitudine
Scricchiola una foglia sotto di te, tingendo il cielo d'una sfumatura rossastra.
Ciondoli i piedi oltre il bordo della finestra, assaggiando il sapore dell'alba.
Le vecchie abitudini sono dure a morire ti ritrovi a pensare tra un gesto e l'altro, le gambe unite e le mani poggiate sullo spazio ristretto del davanzale.
Il mondo non cambia poi tanto a testa in giù, sebbene del tuo non si possa dire altrettanto.
Chiudi gli occhi e rallenti il ritmo dei tuoi respiri, concentrandoti.
Uno...due...tre.
Balzi sul tetto vicino, rotolando come un guscio chiuso.
Ti rialzi il pochi secondi, cominciando a correre ed a saltare da un edificio all'altro, l'adrenalina una scossa purissima e inebriante.
Atterri poi sul terrazzo del vostro albergo, risalendo lungo la grondaia e stabilendoti sulla sommità dell'edificio.
L'aria tiepida ti sfiora la pelle, incollandoti i capelli neri alla nuca.
"Finalmente sei arrivata."
Sobbalzi, incontrando lo sguardo divertito di Bruce.
"Tu...come diavolo..."
Alza un mano, sventolando un sacchetto e due bicchieri.
"Sono pur sempre Batman, non ricordi?" "Il problema è che quando fai quello che devi, non ti lasciano più fare quello che vuoi."
La verità e che te n'eri accorta un poco alla volta.
Ti sorprendevi fissarlo nel mezzo della notte, ascoltando il suo respiro e indossando la sua camicia.
Ridevi alle sue battute e condividevi il tuo passato con il suo, uno spazzolino in bocca e la rassicurante quotidianità di un'abitudine ripetuta.
Si era aperto un buco nel tuo cuore e bruciava più d'ogni altra cosa.
Si schiudeva quel pugno di fibre e cavità, quasi un fiore di carne e sangue.
Si schiudeva e mostrava, orgoglioso, i petali nerastri d'un amore che era una condanna e un'assoluzione.
"Ho del gelato: crema e biscotto. Lo vuoi?"
Gli getti un'occhiata divertita, avvicinandoti e frugando nella busta della gelateria.
"Ho anche i caffè. Ovviamente ho fatto aggiungere la nocciola nel tuo."
Afferri i due cucchiaini e ti siedi, allungandogliene uno e invitandolo al tuo fianco.
"Sarebbe questa la sua idea di colazione, Mr. Wayne?"
Bruce apre la vaschetta e ridacchia, bevendo un sorso di caffè.
"Sarebbe questa la sua idea di 'attività fisica', Signorina Kyle?"
"Touché." replichi sorridendo, il sole un fascio luminoso oltre le rade nubi che rivestono il cielo di Firenze.
Per alcuni minuti vi limitate a mangiare in silenzio, scoprendo l'idioma intimo e privato dei vostri corpi, un quieto comunicare attraverso i gesti e la mimica del volto.
E' già in movimento Firenze quando la consapevolezza ti colpisce, un cozzo che strappa ed a cui appartiene una lucidità improvvisa. "Sono una ragazza che sa adattarsi, Mr. Wayne."
Bruce è un profilo elegante e limpido alla tua sinistra, un cucchiaino tra le labbra socchiuse e la posa rilassata del predatore sfamato.
Ti rifletti nei suoi occhi, sorridente e serena.
Sorridente e felice. "Tu sei molto più di questo."
Divori lo spazio che vi separa, baciandogli una tempia e carezzandogli le vertebre flessibili della schiena.
Si irrigidisce un attimo Bruce, il ricordo di Bane una frattura che reca ormai più segni nello spirito che nel corpo.
"E questo per cosa era?" ti domanda sornione.Per tutte le volte chi mi hai salvato. Per tutte le volte che mi hai amato. Per aver creduto in me. Per avermi perdonato. Per esserci stato e per esserci ancora. vorresti rispondere, ma ti limiti a scuotere la testa, poggiando la fronte nell'incavo del suo