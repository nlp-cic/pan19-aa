Alex ancora non ha...

"Non importa. Vieni."

Genn stringe gli occhi, si sente pieno, le dita di Alex spingono, raggiungono quel punto così sensibile dentro di lui, e non riesce più a pensare.

"Ah! Alex!"

E non è il suo stomaco sporco a risvegliarlo.

Non le gambe indolenzite, non il bacio appassionato, la linea di saliva che unisce le loro lingue.

È un luccichio.

Sulle loro dita intrecciate.

Un anello e una fede.

 

Ha freddo, ma non si copre.

Perché è un freddo che lo prende dallo stomaco, fino ad arrivare al cuore.

La sua testa non si era mai spinta così in là.

E se c'è una cosa che davvero non potrà mai succedere, di tutte le ipotesi più assurde che gli sono venute in mente, è questa.


Che Alex lo ami talmente tanto da-


No.

Che Alex lo ami.

Punto.

 

 

❝

❞

 

 

Passa più volte il panno umido sull'armadio con le sopracciglia aggrottate.

Alex è tornato dal sopralluogo nel Distretto Due abbastanza pensieroso, Genn lo sa perché ha avuto l'ardire di alzare lo sguardo al suo passaggio.

Non è stato ricambiato, e questo gli ha fatto stringere il cuore, ma deve ricordarsi che non è il centro del mondo del suo Signore.


Non come...


Non come Alex lo è del suo.

Ed è ancora più frustrante, perché è stato assegnato principalmente alle camere del Padrone e gli è permesso toccare i suoi mobili, i suoi vestiti, il suo letto.

Sfilare le lenzuola ancora calde di sonno e sudore e...

Se le stringe un po' al petto nessuno può dirgli nulla, no?

Se le porta alle narici e ispira l'odore della sua pelle non... non fa male a nessuno.

E se sfrega la guancia sul cotone chiaro e chiude un po' gli occhi...

Può quasi sentire il fresco dell'aria che gli accarezza la pelle, il caldo del letto, il profumo d'amore delle lenzuola.

Sbatte le palpebre e sorride, quando lo vede in piedi davanti alla finestra.La sua schiena nuda si contrae scura, contro la luce del giorno, e Genn allunga la mano...

Un luccichio intorno al suo anulare lo acceca per un secondo.

 


Genn mi senti? 





Stai bene? 




"Genn!"

Sbatte le palpebre e arrossisce di botto, abbassando lo sguardo.

"Hai avuto un'altra Visione Impossibile?"

Annuisce guardando i loro piedi a poca distanza l'uno dall'altro.Si è ritrovato il volto di Alex preoccupato davanti agli occhi e chissà da quanto-

"È da un po' che ti chiamo. Avevo paura a toccarti, non sapevo bene che fare.Avevi lo sguardo perso, mi sono un po' spaventato. È stata brutta? La visione."

Scuote la testa e seppellisce il viso nel lenzuolo che tiene ancora in mano.

"Menomale. Mi dispiace avrei voluto aiutarti, ma a parte chiamarti o starti vicino non sapevo cosa fare..."


Meglio così. Grazie lo stesso.


"Puoi fermarti per oggi. Lasciamo che Ubris concluda qui. L'ho tenuto d'occhio oggi, non ha fatto altro che giocare coi suoi ologrammi e tu hai fatto anche il suo lavoro. Lasciamo che lavori lui stavolta."

Non è la prima volta.Ma meglio così, Ubris ha una famiglia da invitare in video call, degli amici con cui parlare in chat, lui invece...Ecco, meglio se si tiene occupato facendo qualcosa.

"Non voglio che ti stanchi troppo, casomai le crisi dipendono anche da questo."

Ora che ha le mani libere si sente più scoperto, soprattutto quando Alex gli posa una mano sulla schiena e allora Genn non può impedirsi di guardarlo.

"Vieni. Andiamo nello studio, fammi compagnia."


Che bel sorriso tranquillo che hai, Alex.

Anche se mi stessi accompagnando al patibolo ti seguirei comunque ben volentieri.

Guarderei te invece di guardare avanti, perché so che tu mi stringeresti la vita e guideresti i miei passi, su per i tre gradini...



Che bello sarebbe...



Vedere il sole sorgere dietro di te mentre la gola mi si stringe e il fiato mi abbandona.




"Attento!"

Si sente stringere il polso e poi il fianco.Guarda davanti a sé una delle sedie del salone riversa a terra.Il petto di Alex trema leggermente contro la sua schiena quando parla."Camminavi soprappensiero. Menomale che non sei caduto."

Annuisce al vuoto e abbassa la mano sinistra, Alex la accompagna in questa discesa, e gli sfiora piano le dita prima di lasciarla del tutto.Il suo fianco però non lo abbandona.Lo stringe maggiormente mentre lo guida più avanti, incurante della sedia rovesciata, lo guida nel suo studio in cui Genn è sempre e solo entrato per le pulizie.

È strano adesso, essere invitato a sedere sulla sedia di pelle nera, poter guardare Alex chiudere la porta e aggirare la scrivania.Poterlo vedere sedersi e sorridere davanti a lui.

Annuire ai suoi discorsi, scuotere la testa alle sue preoccupazioni, scrivere risposte sui fogli alle sue domande.

"Quindi le visioni diurne sono molto diverse rispetto a quelle notturne?I sogni intendo. Ti sembrano più dei ricordi, solo che non sono ricordi che senti tuoi, è vero?"

Annuisce.

"Ma le visioni diurne? Sembrano altrettanto forti,