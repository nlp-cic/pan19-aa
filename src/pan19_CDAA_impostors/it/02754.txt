cosa vuoi sopravvivere?
Lo sproloquio era uno tipico dei suoi, lo capiva, lo sapeva, se ne rendeva conto, anche se stava morendo. Eppure il tono in cui il cervello pronunciava quel tutto, la voce, non gli apparteneva.
« D-... -ek » biascicò, mentre una lacrima scendeva sulla guancia gelida e moriva sul suo collo, seguita da altre, tante altre lacrime che si mescolarono alla pozza di sangue, mentre i singhiozzi gli ricordavano che la ferita era lì e che, anche se non sentiva più nulla, faceva un male cane.
Poi smise anche di rendersi conto di quanto avrebbe dovuto farlo soffrire. Chiuse gli occhi e smise di lottare.

Complimenti. Stupido lupo brontolone. Sei scappato via. Te la sei filata. Hai fatto distruggere il tuo branco, ti sei fatto ingannare da un'insegnante pseoudo-druidica, brutta come la morte. E ora? Perché stai tornando indietro? Cosa credi di fare? Di sistemare tutto? Di poter essere un beta qualsiasi, a Beacon Hills? Di poter parlare con Scott come se sua madre non avesse mai rischiato la vita per colpa tua o dei tuoi familiari? Oppure pensi di poter tornare a fare l'incompreso con gli Argent? Accorrerai alle urla di Lydia? Oppure speri di poter litigare ancora una volta con uno stupido umano con problemi a concentrarsi?
Ammettilo. Sei un vigliacco. Un fottuto coniglio e li hai abbandonati tutti... E sai, sai che sta succedendo qualcosa. E' certezza, vero? Lo senti nelle narici, l'odore del pericolo, del sangue. Innocenti morti, ancora. Di nuovo, è colpa tua. Te ne sei andato e non hai nemmeno fatto finta di voler provare a diventare l'eroe che salva la giornata, vero? Ti sei detto "io non sono come Scott, non lo sarò mai" e hai mollato.
Complimenti.
Derek sentiva la rabbia riempirlo. Ondate sicure e fortissime. La rabbia era la sua ancora, doveva andare bene. Doveva riuscire a rimanere calmo, per quanto arrabbiato. Infuriato con se stesso per aver mollato. Per aver permesso alla voce petulante di Stiles di rinfacciargli tutte quelle cose, nella sua testa.
Era tutto vero, ma lui sarebbe tornato a Beacon Hills. Cora non aveva voluto, non aveva più legami con quella città, ma lui sì, anche troppi. Legami che avrebbe voluto non avere e altri che non pensava di avere.
Si era ripreso la Camaro, Cora aveva preso la Toyota. I finestrini abbassati cominciarono a fargli arrivare l'odore di casa, mischiato ad altro. Qualcosa di noto e il sangue.
La strada correva parallela alla Riserva, Derek era piuttosto sicuro che non gli avrebbero fatto la multa, in quella strada, se avesse parcheggiato un po' a caso, per andare a vedere cosa aveva attirato la sua attenzione.
Il sangue, nelle vene, scorreva veloce, con urgenza, quasi a volerlo incitare a muoversi.
Corse, non sentiva nulla. Lo scricchiolio delle foglie, sotto i suoi piedi, passava inosservato ai suoi sensi da lupo, tesi a percepire ben altro. Una risata roca. Un sussurro debolissimo.
Il cuore perse un paio di battiti e la paura rischiò di farlo bloccare, ma Derek la lasciò fluire, perché non aveva il tempo di temere per la vita di nessuno. Si trasformò e corse più veloce, mentre i tendini si contraevano e si distendevano e i muscoli facevano il loro lavoro, mentre gli artigli graffiavano la pelle delle mani, la incidevano, trovandola, poi, guarita.
Si fermò solo quando fu sicuro di essere arrivato. Tornò umano e si avvicinò con cautela, tentando di rimanere nascosto. Il ragazzo a terra, però, non l'avrebbe visto in ogni caso. Il ragazzo a terra era Stiles.
Lo stomaco gli si strinse e il fiato gli si mozzò. Turbato, tornò a concentrare i sensi. Con un po' di fatica lo sentì. Il battito. C'era ancora. Era flebile e ridicolamente debole e insicuro, ma c'era.
Si avvicinò e, con attenzione, lo prese in braccio e lo trasportò fino alla macchina.
Avrebbe sporcato i sedili della Camaro, poco ma sicuro. Stupido Stiles.
Si tolse la maglietta e la premette sulla ferita, poi indossò il giubbotto di pelle.
Salì in macchina e premette l'acceleratore fregandosene di tutti i limiti ti velocità. Non era proprio il caso di preoccuparsene.
Una volante si mise ad inseguirlo, ma lui non ci fece caso. Continuò ad accelerare e a guardare la strada mentre l'auto della polizia lo seguiva, a sirene spiegate.
Quello, di sicuro, lo avrebbe aiutato a superare le altre auto.
Parcheggiò di fretta e prese Stiles tra le braccia. Appena uscì dalla macchina fu circondato da agenti, ma non li badò e tirò fuori il corpo dall'auto.
« Fatemi passare » poi potete farmi tutte le multe che volete. Disse, pensando il resto con la propria voce. La sentiva strana, qualche particolare gli sfuggiva, ma non riusciva a ricostruire l'insieme.
Gli agenti lo scortarono dentro e Melissa McCall gli venne incontro. Passò uno sguardo da lui, al corpo stretto tra le sue braccia.
« Salvatelo. » Era l'unica cosa che sapeva fare