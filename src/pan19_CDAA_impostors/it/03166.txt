facessero il lavoro sporco, chiedendo in silenzio e corrucciandosi, quale fosse il problema. 

«Tu sai perché l’ho fatto!» sbottò Stiles, che maledizione, non riusciva a smettere di arrossire e nemmeno a sembrare arrabbiato.Forse le gote si erano colorate di rosso per il freddo, perché era ad una distanza dal volto di Derek abbastanza pericolosa: poteva notare persino qualche filo grigiastro sulla barba perfetta di Hale.   

«No. E’ per caso la tua indole di Serpe che ti porta a picchiare la gente senza motivo?» chiese Derek, con gli angoli delle labbra così all’ingiù che rasentavano il comico. Sembrava la copia sputata del Grumpy cat. 

«E’ la tua indole da Grifone che ti fa leggere la scena della morte di Edvige ad una bimba di quattro anni?» ribattè Stiles all’istante. Ottima prontezza di riflessi, si disse. 

Derek sembrò colpito davvero dalle parole dell’altro, abbassando lo sguardo con l’espressione di uno che sapeva esattamente di aver sbagliato. Fu Sophie, che in quel momento sembrava avere più giudizio degli adulti attorno a lei, a rompere il silenzio: «Non c’è bisogno di litigare! E poi credo che la soluzione migliore a questo è di farmi smettere di leggere il libro. Aspetterò di arrivare a dieci anni, così posso essere grande abbastanza per capirlo. E comunque Zio, io sapevo già leggere per conto mio, solo che mi piace come leggi tu. Sei bravo quasi quanto Stiles quando ci racconta le favole della buonanotte!» 

Sophie lasciò Stiles e Derek a bocca aperta, anche perché nessuno dei due si sarebbe mai aspettato un discorso così esaustivo da parte di una bimba di quattro anni. 

«Si ma non era necessario arrivare a  quella scena. Anzi, ora che ci penso, non era necessario farle leggere l’intera saga! Ha solo quattro anni!»

«Non mi farò fare la morale da una Serpe!» sbottò Derek, e Stiles vide l’intensità nel suo sguardo mentre pronunciava quelle parole. Aveva preso la loro differenza di casa proprio a cuore, il che voleva dire che era un grandissimo fan, seppur anche per Stiles il tutto fosse abbastanza esagerato.

«Si vabbè, lasciamo perdere, il mio essere Serpeverde non centra nulla qui! Qualche volta dovrei mandarti qualche messaggio su come ci si comporta con i bambini, anche perché scusami ma ho molta più esperienza di te. Forse un incontro faccia a faccia sarebbe meglio» si lasciò sfuggire Stiles, abbastanza nervoso ma ehi, non era colpa sua. Voleva solo difendere Sophie, non litigare con Derek e invitarlo ad uscire nello stesso momento. Tutto sommato se l’era cavata.  

«Non hai il mio numero! E mi stavi invitando ad uscire per caso?» disse Derek con quello che per Stiles che lo stava osservando più di quanto volesse ammettere, sembrava una punta di imbarazzo. 

«Si invece. Me l’ha dato Cora. E no, non volevo invitarti ad uscire, è che sono più bravo a parole che con i messaggi. Forse vado ancora meglio davanti ad una tazza di caffè» rispose Stiles ormai parlando a ruota libera e senza nascondersi più.

Derek deglutì in maniera che Stiles non potè che definire nervosa, e si allontanò senza proferire parola, e sembrava che avesse ignorato volontariamente la proposta neanche troppo subliminale di Stiles. Stiles vide la manina di Sophie che gli faceva “ciao” dalla spalla dello zio. 

«Anch’io ho il tuo numero comunque.» disse Derek ad un certo punto, voltandosi circa a metà strada tra Stiles e la macchina. «Me l’ha dato tuo padre. E il caffè mi piace amaro, per tua informazione».

Stiles sgranò gli occhi, incredulo per la rivelazione, ma non ci fu tempo per rispondere. Derek mise in macchina Sophie all’instante e parti, lasciandosi Stiles alle spalle. 

-

15 dicembre 

I vetri delle finestre dell’asilo erano così pieni di adesivi a tematica natalizia, che era quasi impossibile poter distinguere il paesaggio fuori. Stiles li osservò con un pizzico di ansia, non potendola che definire accozzaglia senza senso di babbi natale, renne, fiocchi di neve e campanelle. Ai bambini invece piaceva da matti, chissà perché. Forse era un po’ il simbolo di quel disordine creativo che gli umani di età inferiore ai sei anni adorano, e che tutto sommato è sempre stato uno stile di vita anche di molti degli adulti. Il problema però al momento era un altro: l’idea di accendere lo stereo in una stanza piena di bambini iperattivi, ma grazie al cielo priva di giocattoli potenzialmente pericolosi, non era stata proprio da premio nobel, riflettè Stiles, intento a controllare che i pargoli non si uccidessero a vicenda mentre loro ballavano con matite e foglietti raffiguranti la renna Rudolph in mano. 

«Bimbi seduti! Non avete capito il significato di sottofondo musicale! Serve solo per avere un accompagnamento alle attività che si svolgono… occhiò Nuru con quelle matite che cavi gli occhi a qualcuno! Jacob non correre!»

Stiles sospirò, controllando i bimbi e contemporaneamente intento a sistemare uno dei batuffoli di cotone che teneva in mano sull’enorme poster raffigurante Babbo Natale che stava preparando: il pomeriggio all’asilo ormai era dedicato all’abbellimento delle stanze con tutte le decorazioni possibili e dell’albero con palline di