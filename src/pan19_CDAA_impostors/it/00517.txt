oltre ad essere parecchio figo, ti aiuta nelle tue assurde crociate, con bonus di essere un cavaliere dalla scintillante armatura verso sua sorella? Voglio dire, chi è che non ha un debole per chi si prende cura della sua famiglia…”
Prende un libro da terra e comincia a sfogliarlo svogliatamente. Fa una smorfia ai miei tomi di Medicina Generale e lo richiude.
Mi guarda. La guardo. “Non ti seguo, Raven,” alzo una mano prima che possa interrompermi. “Non sto dicendo che non sia… attraente, in qualche modo. E certo, il suo prendersi cura di sua sorella è molto… mmmh, toccante.” Raven piega la bocca di lato in un sorriso affettuoso. Non avendo una vera e propria famiglia, dev’essere stranamente rassicurante per lei un comportamento del genere.
“L’ho visto l’altra sera al bonfire,” continuo. “Non le ha staccato gli occhi di dosso tutta la sera, cercando di non farsi notare tra la folla.”
“Che cosa carina.”
“E sto cercando di cambiare attitudine nei suoi confronti, per questo. Cercare di cogliere il fatto che sotto sotto ci tenga ai suoi colleghi e alle ragazze del campus, ma… è irritante, testardo, strafottente, cocciuto, insomma, è un idiota. Non lo sopporto. Mi sto sforzando di apprezzare queste sue qualità solo per riuscire a collaborarci in modo civile. Nient’altro. E sarà pure figo, come dici tu, ma se uno è bello e poi il suo carattere è pessimo, non mi interessa.”
Raven ascolta il mio sfogo con interesse. Sorride di nuovo, anche se senza aprire la bocca a mostrare i denti. Sembra quasi che si stia divertendo alle mie spalle per qualcosa. Si gratta il naso, prima di prendere coraggio e dirmi cosa pensa.
“Lo sai, vero, che ogni relazione nel corso della storia è iniziata con queste premesse?”
“Perché stiamo parlando di relazioni, adesso? Non voglio una relazione con Bellamy!”
“Sarà.”
“È così. Non lo reggo, e la cosa è assolutamente reciproca, credimi.”
“Mh-mh.”
“Per non parlare del fatto che non ogni relazione è iniziata così. Tutte quelle che ho avuto io sono iniziate tra due persone normali che si piacciono, fine.”
Raven scoppia a ridere. “Scusami, ho sbagliato a formulare la frase. Ogni relazione che valesse la pena essere vissuta è iniziata con queste premesse.”
“Ma per piacere,” sbotto. “Stai parlando di finzione, di libri, la realtà non è affatto così.”
Scrolla le spalle. “Solo perché finora sei uscita solo con ricchi figli di papà. Era ovvio che ti annoiassi a morte. E poi sì, c’è stato Finn… e abbiamo visto com’è andata.”
Mi lancia uno sguardo cauto, sperando di non essere andata troppo oltre.
“Finn è… Finn è stato un errore. Non c’è altro da aggiungere. Per quanto riguarda gli altri, non erano i soldi che avevano a renderli noiosi o meno.”
“Wells non lo trovi noioso, per qualunque motivo al mondo tu ci riesca, eppure non ti piace.”
Sospiro profondamente. “Stiamo girando a vuoto, qui. Mi vuoi dire qual è il tuo punto?”
Raven apre la mano e fa un gesto verso la mia stanza, le mie pareti, i miei disegni. “Guardati intorno, Clarke. Non sei una figlia di papà qualunque, altrimenti col cavolo che ero tua amica.”
Ridiamo.
“E quindi?”
“E quindi il bad boy con un cuore d’oro è normale che ti piaccia, è un classico.”
Mi esce un gemito di frustrazione mentre mi abbandono di nuovo contro la sedia. “Sto cercando di dirti che non mi piace.”
“Va bene, va bene. È un peccato però. Voglio dire…”
“E con Wick è così che è cominciata, per te?”, la interrompo.
Wick è il soprannome del ragazzo con cui l’ho trovata sul tavolo da laboratorio. A quanto mi dice, sono scopamici, anche se lo sguardo che aveva mentre me lo diceva non me la raccontava giusta.
“Con Wick è solo sesso,” dice, raddrizzandosi appena.
“Sarà,” ribatto, e concludo la conversazione, facendole capire che sono disposta a parlare di Bellamy quanto lei è disposta a parlare di Wick.






                                                                                         **
 
 
Un’ape mi ronza intorno e la scaccio con un gesto veloce mente mi ripeto nella testa i nomi delle ossa della mano. Sono un casino.
“Sai… il punto di prendersi una pausa è appunto quello di fare una pausa.”
Raven mi guarda, le sopracciglia alzate, il suo solito sorriso divertito. Mi ha beccata. Solo che non è stata una mia scelta quella di prendermi una pausa. Mi ha trascinata fuori dalla mia stanza per fare un pic-nic nel giardino delle Theta Beta, per farmi prendere un po’ d’aria. Dice. Secondo me è solo stanca di starsene chiusa nel suo laboratorio. Ma come posso dirle di no. E come posso smettere di ripassare?
“Non ho libri davanti alla faccia, sono in pausa. O almeno, la mia versione di una pausa. Prendere o lasciare.”
Raven sbuffa e si sdraia completamente sul plaid a quadri