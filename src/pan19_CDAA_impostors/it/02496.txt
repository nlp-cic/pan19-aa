è riuscito a tenerci insieme, ma anche a farci migliorare e a trasformarci in una vera squadra, incoraggiandoci a superare i nostri conflitti interiori e a sanare le divergenze dovute a dei caratteri così forti e diversi che all'improvviso decidono di collaborare. E' lui a svegliarci ogni mattina col profumo del caffè italiano che prepara per tutti noi, che riesce a trovare cestini di mirtilli in ogni stagione (Perché sono pieni di vitamine e hanno un effetto positivo sui capillari, dunque sono perfetti nella dieta dei supereroi. Inoltre, ultimo ma non meno importante, sono particolarmente amati dagli asgardiani e piacciono anche a Pepper, al contrario delle fragole.), che propone periodicamente migliorie al nostro equipaggiamento e che trova sempre un modo per intrattenerci la sera. Quindi l'onore del discorso spetta a lui non solo per le sue capacità retoriche, ma anche perché è l'anima dei Vendicatori. La cerimonia non è ancora cominciata. Lui sta giocando con le figlie del Presidente, a cui ha regalato dei guanti giocattolo come quelli della sua armatura. Le ragazze li hanno apprezzati e li hanno apprezzati anche i fotografi, che stanno scattando foto insolite e divertenti per una cerimonia. Posso già immaginare cosa vedremo sulle prossime copertine delle riviste di gossip. Il maestro di cerimonia annuncia l'imminente inizio della celebrazione e gli ospiti ancora in piedi prendono posto. Tony siede accanto a me e mi guarda con aria ironica e soddisfatta. Io gli avevo suggerito di regalare qualcosa di più femminile alle bambine, ma lui ha fatto di testa sua e come al solito la sua idea è stata un successo. Gli sorrido alzando le spalle. 

Per la successiva ora ci tocca sopportare diversi lunghi discorsi che raccontano la battaglia di New York ed elogiano la nostra parte in essa. Se sapessero che uno dei nemici che abbiamo combattuto siede in mezzo a noi in deliziose sembianze femminili... Non abbiamo ancora deciso se ci fidiamo di Loki, ma abbiamo promesso a Thor che ci avremmo provato e lo stiamo facendo. La possibilità che gli è stata offerta è la prima pietra posata su un accordo di buoni rapporti diplomatici fra Asgard e la Terra, che loro chiamano Midgard. Tony si è impegnato in prima persona anche per la buona riuscita di questo progetto, tanto da aver ospitato i due fratelli Asgardiani nella sua torre insieme a noi. Giro la  testa e lo osservo mentre gode dello sguardo della gente puntato su di lui. Tutti sanno che sta per arrivare il suo turno e che il suo sarà l'unico discorso veramente interessante. Tutti aspettano un asso della manica. Tutti si aspettano una nuova proverbiale affermazione come lo fu Io sono Iron Man. Io conosco il suo discorso, me l'ha fatto leggere ieri notte, prima di andare a dormire, alla luce indaco del suo cuore meccanico. Non ci saranno rivelazioni e sorprese, soltanto un caloroso ringraziamento al Presidente e qualche battuta su sua moglie. Prima che si alzi gli sussurro un augurio all'orecchio. Sii straordinario, come sempre. Tony mi guarda e ride. Si alza e si gode l'applauso, il più lungo finora. 

- Avrete sicuramente letto le indiscrezioni sulla vita che conduciamo noi Vendicatori alla Stark Tower apparese recentemente su alcuni settimanali scandalistici. Vorrei smentirle, ma sono tutte assolutamente vere. Hulk fa yoga al tramonto sul terrazzo. Occhio di Falco ha un debole per la nostra bellissima rossa e Thor russa. Scusa Thor.
Spalanco gli occhi non appena mi accorgo che questo non è il discorso che ho letto... Avrei dovuto immaginare che avrebbe cambiato le carte in tavola... Thor diventa rosso come un peperone, ma non abbassa lo sguardo. Si gira verso il fratello, seduto qualche fila più indietro con un ghigno compiaciuto sulle labbra.
- E io non dico mai di no ad un bicchiere di scotch...
Ammette riportando alla memoria del pubblico i suoi momenti meno felici, in cui ha mostrato che anche l'uomo di ferro non è al di sopra dell'umanità.
- Oggi noi riceviamo un'onorificenza e siamo molto grati al Popolo Americano per questo riconoscimento, ma non ci sentiamo diversi. Anche se indossiamo delle armature, non siamo meno vulnerabili di voi tutti. La nostra vita, come la vostra, è una grande occasione per fare qualcosa di importante, per essere una scheggia di luce che illumina qualcosa prima di finire nella notte. Per questa frase devo ringraziare Steve, era in un suo libro.
Ed ecco che coinvolge anche me. Sorrido con imbarazzo e faccio un cenno di saluto a tre ragazze che mi stanno fissando. E pensare che Tony mi strappava sempre quel libro di mano prima di dormire, reclamandomi per sé, e che per ribadire il concetto una volta me l'ha fatto persino trovare sotto la gamba di un tavolo del laboratorio. Non so come sentirmi al pensiero che in realtà si sia preso la briga di leggerlo.
- Noi vogliamo dedicare questa onorificenza agli Americani che tutti i giorni compiono cose straordinarie anche senza super-poteri, a coloro che amano e in questo modo rendono il mondo un posto migliore. Noi non vogliamo essere i “supereroi”, noi vogliamo essere un gruppo di persone che condivide il vostro obiettivo. L'unica differenza tra voi e... per esempio, Thor, è che lui ama indossare il mantello.
Il pubblico scoppia in una risata collettiva e gioviale. Tony è riuscito