Perché?” domandò la ragazza avvicinandosi. 



 



Era così bella. Così diversa dalla ragazzina spaurita che avevano conosciuto a Phylea. Così diversa dalla ragazzina che aveva passato mesi rintanata in una camera d’albergo. 



Era bella, come la sera del ballo. Bella come una visione, come un sogno. 



 



“Vieni con me” si ritrovò a dire Wesley. 



Non voleva che Fred cadesse in quella trappola. Non voleva perdere anche lei. 



Allungò una mano, sforzandosi per non deglutire. 



Aveva paura. Paura che lei gli avrebbe voltato le spalle, ed avrebbe raggiunto gli altri. 



Paura che non si fidasse di lui. 



Paura che lo rifiutasse. 



Ancora . 



 



Non accadde: la ragazza si guardò nervosamente attorno per un istante, indugiando con lo sguardo verso la direzione in cui si era diretto Gunn, prima di allungare la mano e stringere quella tesa di lui.



 



Corsero. Insieme. Nella direzione opposta rispetto a quella presa dagli altri. E Wesley sentiva un sorriso nascergli sulle labbra. Il suo primo vero sorriso dalla terribile notte, in cui Justine gli aveva tagliato la gola. 



 



Il suo primo vero sorriso dalla notte del ballo. 



 



Era morbida la mano di Fred, e calda e Wesley non voleva lasciarla andare. Non più.



Mai più. 



Corsero nel corridoio e alle sue orecchia non giungevano altri rumori che quelli del respiro di Fred, e quello concitato del suo cuore. 



 



Si fermò d’innanzi una porta, e lo fece tanto repentinamente che per un istante, un solo magnifico istante sentì il corpo di Fred contro il suo quando la ragazza andò a sbattergli contro. 



 



“Siamo arrivati?” domandò la ragazza e la sua voce era esitante. 



Aveva paura?



Aveva paura di lui?



 



Non si rese nemmeno conto di aver annuito alle parole di Fred, sentiva ancora la mano della ragazza nella sua e per qualche strano motivo era quella l’unica cosa ad importargli in quel momento. 



Eppure, allungò la mano libera verso la porta e non poté fare a meno di sorridere quando Fred soffocò un’esclamazione di sorpresa. 



 



Era bastato allungare una mano, perché quella porta si aprisse, da sola. 



Era bastato che lo volesse. 



 



“Saremo al sicuro, qui” mormorò mentre entravano. 



 



Fred gli strinse più forte la mano. E quando Wesley volse lo sguardo verso di lei, fu sorpreso di vedere un sorriso sulle labbra della ragazza. Era un sorriso timido, appena accennato, eppure ebbe il potere di bruciare gli occhi dell’uomo…come un piccolo sole. 



 



Si guardò attorno, la stanza era enorme, e forte alle narici gli arrivava odore del cloro della piscina. L’acqua era chiara, invitante. 



L’acqua…l’acqua era l’unico posto dove sarebbero stati al sicuro. 



Lo sapeva. Lo sapeva. 



Aveva tentato di avvertire gli altri. Aveva tentato di dire loro che stavano andando incontro ad una trappola. 



 



“Wesley?” 



La voce di Fred lo fece sobbalzare leggermente. L’uomo la guardò, e si ritrovò a deglutire, quando vide che la ragazza piano si stava sbottonando la camicetta.



 



“Co…” si schiarì la gola. “Cosa stai facendo?”



 



il sorriso di Fred si allargò leggermente, mentre piano lasciava cadere la camicia a terra, rivelando il reggiseno nero, “Quello che è necessario, no?” si avvicinò a lui, lentamente, i lunghi capelli che le accarezzavano le spalle nude, e Wesley era immobile.



Come ipnotizzato dallo sguardo di lei, dalla sua pelle. 



Sussultò quando lei gli appoggiò le mani sul torace.



Il suo corpo…era così vicino, riusciva a sentirne il tepore. 



 



“Fred…” disse piano lui…



 



La ragazza inclinò piano il capo e lo guardò, sorrideva ancora, mentre le sue dita sottili, vagavano sul suo torace, per poi allentare il primo bottone della sua camicia.



 



“Fred” ripeté, incapace di fare altro. 



 



Una risatina. Fred rideva, mentre gli sbottonava la camicia. Rideva mentre le sue dita di nuovo tornavano sul suo torace. 



L’uomo chiuse gli occhi: la sensazione della pelle delle donna contro la sua era inebriante. 



Lasciò che la camicia scivolasse a terra, accanto a quella della ragazza. 



 



“Sai nuotare?” domandò lei a bassa voce. Ed era roca la voce della ragazza, un tono di voce che non aveva mai udito. 



Gunn probabilmente conosceva quel tono di voce. 



Gunn..



Gunn stava rischiando la vita. 



Gunn…



Gunn gli aveva portato via la donna che amava. 



 



“Wesley?”


 

<“Wesley?”>

 


Da dove proveniva quella voce? Quella voce che conosceva, quella voce...


"Wesley?" Domandò di nuovo Fred. 

 

<"Wesley!">


l’uomo scosse la testa, stringendo Fred a se, leggendo sorpresa negli occhi della ragazza.



“Sì…” rispose. Ed anche la sua voce era roca. 



 



Fred inarcò la testa e ciocche di capelli gli sfiorarono le mani, lì dove la stringeva. 



 



“Allora dovrai tenermi stretta…perché io non so nuotare…” mormorò lei. 



 


<Le sue labbra….

Sul suo torace…

I denti…mordicchiavano la sua pelle…

E l’eccitazione cresceva…nonostante non lo volesse..

Nonostante odiasse quel piacere. >

 


“Wesley?” domandò piano Fred, e c’era preoccupazione ora nella sua voce. L’uomo scosse la testa, sforzandosi di ignorare