sempre più da terra, fino a quando quel diavolo danzante non fu in aria.Io potevo vederlo, e non riuscivo ad osservare null’altro che non fosse quella figura che correva ed anzi scorreva lungo le solide mura degli antichi palazzi.Il violinista si stava avvicinando al mio tavolo e ad ogni passo le note della sinfonia si facevano sempre più alte, ancor più stridenti, cancellando tutto il resto.Suoni, immagini, colori, sapori…Non ricordavo neanche cosa stessi mangiando: tutto sparì nel nulla, e rimase soltanto la risata di quel demonio che sembrava ritmare la musica.Quando lo strumento, infine, tacque, gli occhi del violinista furono davanti ai miei e li vidi fondersi con l’oro diabolico, che scomparve risucchiato nel silenzio.So che sorrise.Rabbrividii, perché la sua espressione era mutata e perché il suo sguardo aveva brillato di una gioia incomprensibile, non umana.“Il mio nome è Fausto Paganini, per servirla”. La voce del giovane era profonda e calma, aveva un calore inaspettato e maturo, un suono antico rimasto inudito a lungo. Ciononostante, quando mi ridestai dall’incanto della musica e dall’armonia delle sue parole, la piazza era ormai oscurata dalla notte e nessun altro era lì con noi.Mi guardai attorno.Al di là del buio, al di là del silenzio e della solitudine, c’era altro di stonato e di estremamente sbagliato in tutto quello: l’aria pesante, le mura in rovina, frammenti marmorei di visi scolpiti. Non era la città che mi aveva accolto, o meglio… sembrava esserne una copia, un abbozzo lasciato a marcire.Guardai il giovane che mi aveva condotto in quel luogo alieno, i suoi occhi castani brillavano di una strana eccitazione, una pura estasi di inebriata follia. Eppure, non mi spaventava: c’era qualcosa, in lui, che mi trasmetteva una calma artificiale e inadatta e non riuscivo ad avvertire alcun timore, nonostante le membra tremanti.Né freddo, né caldo.Immobilità vitrea. Pensai ad un insetto conservato nella resina.“Sono Fausto Paganini, signore.” Parlò ancora, presentandosi di nuovo, e in un battito di ciglia i suoi occhi furono davanti ai miei.“Rohan Kishibe.”“Lei cerca una storia.”Gelai alla sua constatazione. No, non era una domanda, ma la semplice realizzazione di una verità innegabile.“Diabolus in Musica l’ha avvertito. Sa, si nutre dei desideri… no, anzi delle ossessioni della gente.”“Diabolus in Musica… Quell’essere?” Chiesi, e la figura mostruosa riapparve in una nebbia evanescente alle spalle del mio interlocutore senza volto, come a rispondere a quella domanda.Cos’era? Ad essere del tutto onesto, avrei voluto indagare a fondo; utilizzare Heaven’s Door, aprire l’anima del ragazzo e leggere, trovare conferma al mio dubbio: uno Stand, di certo. Nulla di più.Ma non ci riuscivo, e se nel cuore infuriava la frustrazione a quel blocco, forzato o consapevole non avrei saputo dirlo, della mia volontà, mentalmente ero sereno.“Io sono qui per darle ciò che cerca.”Diabolus in Musica spalancò ancora le ali e, in un movimento netto dal suono affilato, un suo braccio si tramutò in un violino, mentre l’altro assunse le sembianze di un archetto. Allora, con un balzo si librò nell’aria e restò sospeso, prima che iniziasse a suonare. Quali storie avrebbe potuto raccontarmi? Me lo chiesi mentre la pavimentazione della piazza distrutta si squarciava sotto i miei piedi, e io straordinariamente restavo lì, su un lembo di pietra intatto.Dall’oscuro abisso sul quale mi sporgevo, inerme, proveniva un rombo sconosciuto che non avrei potuto definire: si confondeva con la sinfonia, vibrava assieme alle note articolate da Diabolus in Musica ed era la base di un coro armonico fatto di grida, preghiere e lamenti soffocati dalla gioia della composizione. Paganini era al mio fianco, maestro di quella folle e furiosa orchestra.I suoi occhi brillanti seguivano la scena, le sue braccia si agitavano a condurre il movimento di ogni singolo masso che crollava.La paura continuava a restare sepolta nella zona più remota del mio cuore.Mi colse la nausea, certo, e il fetore che si alzava dalle viscere della terra mi aveva costretto in ginocchio, ma Paganini infondeva al mio animo la sicurezza che, restando al suo fianco, nulla avrebbe potuto accadermi.Fu allora che dalle nere fauci della terra presero a contorcersi rampicanti mostruosi. Si innalzavano vanamente verso il cielo buio, apparendo simili a mani scheletriche e tumefatte.Osservai quello spettacolo grottesco ad occhi spalancati e un conato di vomito batté contro il mio palato. Allora, per un solo istante, avvertii le ginocchia cedere, ma imposi a me stesso di resistere: ero lì per restare, riflettei testardo, perché la visione che Paganini mi stava donando era quanto di più grandioso avessi mai potuto sperare di vedere…Tra i rovi, difatti, notai quelli che dapprima mi parvero cadaveri.Poi scorsi dei volti piangere, labbra intonare litanie patetiche, e compresi che quei corpi erano ancora scossi dalla vita.O così desiderai convincermi. Volevo sapere.Pretendevo quelle storie per pura fame di conoscenza, per ottenere le loro esperienze e farne eventualmente tesoro, se utili al mio scopo.Ero