gli occhi di giallo, «caccialo, adesso!»

Lui sorrise furbo e bastardo e replicò con i suoi occhi rossi. «E cosa ci guadagno in cambio?»

«Ucciderò per te il cazzo di barbagianni che ogni notte ci rompe le palle!»

«No, quello non si tocca: lo devo ammazzare io!»

«Stiles, ucciderò per te tutta la stirpe degli Orsetti del Cuore e un paio di My Little Pony, ma ti prego: toglimi quella bestiaccia da davanti agli occhi!»

Lui roteò gli occhi e con teatralità si abbassò a togliere il ragno dalla vasca, poi aprì la finestrella del bagno e lo lasciò andare via. «Vai, fratello! Sei libero dalle urla di un licantropo banshee, adesso!»

Tara gli lanciò addosso il flacone dello shampoo, che però lui afferrò al volo prima che lo colpisse.

«Sei una persona orrenda!» lo accusò.

«Lo so» sospirò, «è questo che mi tiene sveglio la notte». Chiuse la porta alle sue spalle sorridendo e tornò in cucina.

Stiles era cresciuto come figlio unico e durante la sua adolescenza non aveva condiviso i propri spazi familiari con una figura femminile, e anche se grazie a Scott aveva avuto l’occasione di vivere tutte – o quasi – le dinamiche relazionali tra fratelli maschi, si rendeva conto che un po’ gli era mancata la serie di dispetti e battibecchi che potevano nascere tra un fratello e una sorella.

Forse da ragazzino non era mai stato bravo a interagire con le ragazze e troppo spesso finiva con l’idealizzarle troppo – vedi Lydia – proprio perché non ne aveva mai avuta una in casa che urlasse in bagno o che strepitasse che la sua maglietta preferita si era rovinata. O qualcuna che gli chiedesse di andare al supermercato esclusivamente per comprare degli assorbenti igienici.

O forse era stato imbranato con le ragazze solo perché proprio impedito di natura.

Fatto stava, però, che un paio di anni prima condividere per la prima volta una casa con una ragazza era stato a dir poco imbarazzante e considerando lo stato in cui si trovava Tara all’inizio gli era sembrato di camminare sulle uova ventiquattro ore su ventiquattro; ma adesso era contento di aver guadagnato una sorellina sarcastica e anche un po’ stronza con cui battibeccare la mattina in bagno.

Cora aveva chiesto a Tara di raccontarle la sua parte di storia, e in parte Stiles le era stato grato: sapeva per certo che Tara non aveva mai avuto modo – né tantomeno la voglia – di parlare con un’altra donna di cosa le fosse successo, di discuterne con qualcuno che potesse immaginare in maniera un po’ più vivida cos’avesse passato, ed era contento di come Tara avesse giudicato il sarcasmo di Cora abbastanza all’altezza del proprio da spingerla a condividere con lei delle parti poco piacevoli della propria vita.

Tara di conseguenza aveva detto a Cora anche di Eric, del modo in cui lui si era unico al branco e perché; Cora aveva iniziato a rivolgere di sottecchi a Eric degli sguardi pieni di curiosità e perfino carichi di una sorta di affetto ironico, simili a quelli che rivolgeva a suo fratello Derek quando lui faceva per lei qualcosa che non si aspettava – provava a decifrare bene cosa ci fosse dietro il gesto fatto e sorrideva pensando quanto fosse stupido e leale insieme.

Cora era nobile, razionale e concreta, e soprattutto era capace di tenere testa a Stiles durante uno scambio di battute sarcastiche serrate. Poteva essere un appoggio solido e di conseguenza Stiles sapeva cosa lei sarebbe diventata una volta entrata nel branco.

Perché stava per succedere, lo sentiva sulla pelle: Cora stava per entrare nel branco.

E come evocata da quell’ultimo pensiero, la ragazza arrivò da lui: Stiles sentì la sua presenza vicina e andò ad aprirle la porta.

«Ciao!» la salutò nervoso giocherellando con il cellulare in mano. «Danny non mi ha ancora chiamato, ma sono sicuro che lo farà a momenti».

«Bene» gli assentì. Sembrava anche lei in ansia.

Restarono per qualche attimo l’uno davanti a all’altra a fissarsi la punta delle scarpe, ma per fortuna Danny interruppe quel momento imbarazzante inviando un messaggio a Stiles.

Stiles invitò Cora in camera sua, chiuse la finestra e avviò subito una conversazione con Danny al computer. Salutò alla web cam il suo emissario con dei cenni impacciati e lui gli sorrise come a dirgli "Sì, ti voglio bene, ma adesso levati dalle palle". Stiles l’accontentò subito.

«La stanza è insonorizzata a prova di licantropo» disse Stiles a Cora, camminando all’indietro e cercando alla cieca la maniglia della porta, «quindi… sentiti pure libera di parlare quanto vuoi». Lei gli assenti, lui le rivolse un ultimo stupido e impacciato cenno col capo e andò via.

Stiles sentì di aver bisogno di aria: andò sul retro della casa a sedersi sui gradini di legno di fronte al loro mini campetto da basket e provò a non fare niente di idiota come chiamare Ethan per chiedergli come andassero le cose dall’altra parte della videochiamata.

Tara lo raggiunse poco dopo, accomodandosi accanto a lui con una tazza di latte e cereali in grembo.

«Andrà bene» lo rassicurò a bocca piena. «Cioè, Danny ci sa fare anche con i licantropi che non conosce bene: a me all’inizio ha aiutato