stava guardando Hiroki dritto in viso, eppure non sembrava avere il minimo sospetto che si trattasse di lui.

 


E ora? Cosa deve fare? 


 

Dopo un iniziale senso di panico fu la delusione a prendere il sopravvento, era come se Hitoki si sentisse svuotato dall’interno. Non seppe dove trovò la forza di rivolgere a Seiji una domanda.

«Vieni spesso qui?»

«Quando ho voglia di stare da solo o quando riesco ad uscire presto dall'ufficio, mi rilassa.»

«In effetti è un bel posto, anche il panorama.»

«Da bambino ci venivo ogni giorno, era una specie di posto segreto.» Disse quasi in un sussurro «devi scusarmi, non so neppure io perché ti stia dicendo queste cose, è solo che oggi è il compleanno di un amico che non vedo da troppo tempo e lui amava questa collina. Da quando è partito vengo sempre qui il giorno del suo compleanno. Scommetto che la trovi una cosa stupida, vero?»

«N-no, no che non è stupida. Non è affatto stupida.» Si affrettò a precisare Hiroki e le parole gli uscirono fuori in un balbettio scomposto.

«Noi due non ci siamo mai incontrati, giusto? Però mi sento come se ti conoscessi da sempre. Ma che sto dicendo, scusami ancora, ti devono sembrare davvero un mucchio di stronzate.»

 


Hiroki, ora o mai più, abbi il coraggio di toglierti quegli stupidi occhiali!


 

Si rimproverò mentalmente, portandosi una mano al viso per poi lasciarla ricadere in grembo. Aveva la gola secca e per quanto tentasse di parlare, non gli usciva nessun suono e per giunta aveva iniziato a tormentarsi il labbro inferiore.

 


Stupido, perché diavolo non gli hai detto subito chi eri? Come farai? Ora è talmente imbarazzante!


 

Poi con un movimento improvviso quanto repentino Hiroki alzò gli occhiali da sole scoprendo in un unico gesto la fronte e gli occhi.

Seiji si immobilizzò per un istante, il libro che aveva in grembo scivolò a terra.

«Hi-Hiro-chan, ma cosa…» Esclamò per poi rimanere con la bocca spalancata incapace di terminare la frase. I suoi occhi grigi erano sgranati e brillavano di una luce nuova.

L'ultima volta che l'amico l'aveva chiamato in quel modo era stato quando erano bambini e ora che erano entrambi adulti non riuscì ad impedirsi di arrossire violentemente e di rivolgersi a lui come era solito fare un tempo.

«Scusami Seiji-senpai, avrei dovuto dirti subito che si trattava di me, ma tu non mi avevi riconosciuto e così io ho pensato che ti fossi dimenticato e allora non volevo disturbarti ma poi hai iniziato a dire quelle cose e io ho pensato che forse…» Ecco che aveva cominciato a parlare a macchinetta. Maledetta ansia!

«Stupido, come hai potuto pensate che mi fossi dimenticato di te?Avanti dimmelo.»

«Non lo so, tu non mi avevi riconosciuto e io…»

«Solo perchè trovarti qui era l'ultima cosa che mi aspettavo e poi sono passati sedici anni, ma poi ti ho guardato negli occhi, non ho mai più incontrato nessuno che avesse gli occhi del colore dei boccioli di ciliegio.»

«E’ passato così tanto tempo.» Gli disse Hiroki mentre gli si buttava letteralmente al collo, abbracciandolo stretto. Riabbracciare Seiji era una sensanzione talmente intensa e piacevole che Hiroki si domandò come avesse potuto farne a meno per tanto tempo.

«Ehi piano, mi stai soffocando.»

«E’ che sono così felice...»

«Anche io lo sono. Ma cosa ti ha riportato a Tokyo?

 

 Tu cretino!

 

«Ho trovato un lavoro in un azienda in città, inizio domani.»

«Sono felice per te, e di cosa si tratta?»

«Te lo racconterò quando avrò capito il compito che mi assegneranno nel nuovo ufficio. Piuttosto, te la ricordi l’ultima volta che siamo stati qui?»

«Sì, il giorno in cui tuo padre vi ha annunciato che avreste dovuto trasferirvi, tu piangevi. Beh a dire la verità da bambino piangevi spesso.» Lo stuzzicò Seiji «o hai mantenuto quel vizio?» Gli domandò prima di iniziare a ridere sonoramente.

Hiroki gli lanciò un occhiataccia e poi scoppiò a ridere a sua volta «E’ vero, ero proprio un piagnone, per fortuna che ogni volta c’eri tu a consolarmi.»

«E trovavo sempre il modo di farti smettere di piangere.»

«E l’hai fatto anche quel giorno.»

«Come ci sono riuscito quella volta?»

«Non ricordi? Mi hai detto che, se quando avessi compiuto venticinque anni non fossimo stati fidanzati, ci saremmo sposati io e te e saremmo stati insieme per sempre.»

«Sul serio ti ho detto una cosa del genere?»

«Giuro che l’hai fatto.»

«E tu hai smesso di piangere?»

Hiroki annuì, ricominciando a tormentarsi il labbro inferiore.

«Quanto eravamo stupidi, non sapevamo proprio niente di come funzionano queste cose! Siamo due maschi!» Disse scoppiando di nuovo a ridere, più forte di prima.

«Già proprio due stupidi.» Gli fece eco Hiroki mente sentiva una voragine formarsi all’interno del proprio stomaco. «C-comunque tu sei fidanzato?»

«Me lo stai chiedendo perché vuoi sposarmi?»

«Certo che no, cretino!» Rispose piccato Hiroki.

«Ho avuto diverse ragazze, ma no,