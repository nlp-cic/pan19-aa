di una volta. “Voglio tornare a vivere, Iker. Uscire, divertirmi, sbattermi uno diverso ogni sera.” Sospira. “Non sono capace di dimenticare Fernando e non credo che riuscirò mai a lasciarlo definitivamente. Ogni volta che lo rivedo è come il primo giorno: ne sono innamorato e non ne so il perché. Anche questa volta è tornato e io non so resistergli, mi fa impazzire. Lui è... perfetto. È tutto quello che voglio e che non potrò mai avere. Ma lui ha la sua vita e io voglio smettere di vivere aspettando il momento in cui lo rivedrò per poi piombare nella depressione più nera quando parte. Cioè, lo farò lo stesso,” sorridono entrambi ora, “ma nel frattempo voglio vivere per qualcosa di mio.”

Formalmente il discorso non fa una piega, ma Iker sente una nota stonata. È giusto che Sergio smetta di aspettare Fernando, ma non voler superare quella storia significa che di fatto non cambierà nulla. Appoggia l’asciugamano bagnato e tira fuori il phon dal borsone. È comunque un passo avanti verso la riconquista di se stesso.

Il giorno dopo, finito l’allenamento gli fa scivolare nel borsone un pacchettino. “Aprilo a casa,” gli sussurra.

“Ma non è il mio compleanno.”
Iker si stringe nelle spalle. “Diciamo che un buon augurio per la tua nuova vita.”

Sergio non aspetta di arrivare a casa per aprirlo. Lo infila nella tasca della felpa e in macchina se lo rigira per le mani un paio di volte, con uno stupido sorriso sulle labbra. Gli ha sempre fatto piacere ricevere regali. Quindi si decide a strappare la carta e il sorriso si trasforma in una risata: una scatola di preservativi. Proprio un regalo da Iker.

***




Una sera di fine giugno, 2012




 

“Potresti mandarmi a quel paese, per esempio.”

Iker sente Sergio sorridere contro il suo collo.

“E perché dovrei farlo?”

“Io l’avrei fatto al tuo posto.”

Il sorriso di Iker si allarga fino a trasformarsi in una risatina: Sergio è famoso per il numero di gente che manda a quel paese con una certa regolarità. “Non credo.” Lui ha smesso da tempo di dirsi che se fosse stato Sergio avrebbe già mandato Fernando al diavolo perché si è reso conto che è il desiderio di avere Sergio tutto per sé, non certo quello che farebbe. Perché lui è solo Iker e l’unica cosa che sa fare è aspettare – sperare – che Sergio, ogni volta, torni da lui.

“Perché?”

Questa per Iker è una domanda scorretta, un fallaccio da rosso diretto. Richiederebbe una risposta così complicata – ti amo, idiota – da apparire banale. E forse capace di rovinare tutto quanto. Inspira profondamente e mette su la voce da capitano. “Perché sei qui, Sergio?”

Il difensore si puntella sui gomiti e lascia andare un lungo sospiro. “Perché è l’unico luogo in cui voglio stare.”

Iker si tira a sedere così rapidamente che Sergio è fortunato a non volare giù dal letto. Apre e chiude gli occhi un paio di volte per mettere a fuoco le parole che ha appena sentito mentre il cuore ricomincia a battere regolare, dopo essersi fermato per un’eternità.

“Sergio?” Iker richiama l’attenzione del difensore che di nuovo si è ammutolito.

“È cambiato tutto, Iker,” mormora Sergio.

“Cosa è cambiato?”

“Noi.”

“Tu e Fernando?”

Sergio non risponde e si fa spazio fra le sue braccia. Non è da lui rimanere in silenzio, soprattutto con Iker con il quale ha sempre parlato di tutto. Però quella situazione lo ha sconvolto nel profondo: è cambiato tutto quello che aveva per le mani e ora ha paura di perdere ogni cosa. È venuto da Iker per cercare l’amico di sempre, non l’amante, ma non è più in grado di scindere le due cose e si chiede quando è stata l’ultima volta che lo ha fatto. Si rifugia di più tra le sue braccia perché è un posto sicuro e bello e Iker non lo ha mai mandato via. Sergio non è bravo con le parole in certe momenti. Si fa prendere la mano dalla foga, dalla passione o dalla rabbia e spesso esagera. Con Fernando ha litigato e fatto pace in questo modo un sacco di volte, ma stavolta anche a lui ha offerto solo il silenzio. A Iker invece avrebbe un sacco di cose da dire, ma non sa da dove cominciare né come farlo. Sarebbero cose da dire sottovoce, da trattare con delicatezza e lui non ne è capace. Così rimane in silenzio e spera che Iker capisca, ma forse pretendere che capisca tutto da solo anche questa volta è davvero troppo.

***

 




Marzo 2010




 

Hanno vinto la partita contro l’Atletico. Non è come vincere El Clasico, ma hanno pur sempre vinto un derby più che sentito. Nessuno pensa ad altro se non a festeggiare e devastarsi il più possibile: il giorno dopo è libero per riprendersi, quello dopo ancora torneranno ad allenarsi e a pensare alla prossima partita. Per ora possono gustarsi quella appena vinta.

 Iker è più brillo del solito: ha bevuto la metà di Sergio, ma lui da quel tavolo su cui l’andaluso sta improvvisando un flamenco, si ribalterebbe. Altro che