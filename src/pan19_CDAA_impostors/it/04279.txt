minuti prima che Olwe si decidesse finalmente a rispondergli.- Allora non posso dirti più nulla, figlio di Finwe. Va’ da lei, dunque. Che ti accolga nuovamente o che ti scacci, sarà ciò che mi hai chiesto.

Arafinwe si voltò.- Molto bene. Non ho che da prendere congedo, mio signore.

Detto ciò, lasciò che i servi di Olwe lo scortassero fuori dalla sala del trono. Il maggiordomo congedò in fretta gli altri, facendogli cenno di seguirlo.- Vostra moglie si trova nei suoi appartamenti, Noldoràn. Vi condurrò da lei.

Arafinwe licenziò le sue guardie,lasciando che rimanessero lì ad aspettarlo, mentre seguiva il maggiordomo in silenzio lungo gli ampi corridoi del palazzo del Re dei Teleri, tra colonne di pallida madreperla e soffitti affrescati dove vi erano rappresentati Ulmo, il Re del Mare, nel pieno della sua maestà, con Osse e Uinien a seguirlo, e tutto il resto del corteo dei Maiar degli abissi. Ma ora ogni cosa in quel palazzo era cupa, l’ombra del lutto e del cordoglio era passata su quei luoghi di festa, e forse non se ne sarebbe mai andata. 

Giunsero finalmente di fronte alle porte degli antichi appartamenti di Earwen, quelli dove dormiva quando era ancora una fanciulla, e il Re dei Noldor congedò in fretta il maggiordomo, senza lasciare che lo annunciasse, dicendogli che desiderava stare solo. Quando finalmente se ne fu andato, esitò a lungo di fronte a quelle porte tempestate di perla, il coraggio che gli veniva meno, davanti al pensiero di ricevere un rifiuto. Eppure, dopo un istante che gli parve infinito, finalmente riuscì a decidersi ed osò bussare alla porta, tre colpi secchi di nocche, che risuonarono nitidi e quasi minacciosi, nel silenzio in cui versavano quelle aule.

Dopo un tempo che gli parve infinito, tanto lungo che cominciò a chiedersi se non fosse il caso di andarsene, finalmente udì un rumore di passi leggeri, e le porte si aprirono. Gli apparve di fronte una giovane fanciulla Telerin, avvolta anche lei nelle vesti da lutto, una delle ancelle di sua moglie. Nel vederlo, sussultò leggermente, gli occhi spalancati dalla sorpresa, la bocca semiaperta. Prima che avesse il tempo di parlare, però, Arafinwe la precedette:- Conducimi dalla tua signora.- disse, in tono forse più duro di quanto avrebbe desiderato, ma non sarebbe riuscito ad attendere oltre. La giovane, forse spaventata dai suoi modi, annuì lievemente, prima di fare una piccola riverenza.- Vado ad annunciarvi a lei- mormorò alla fine, la voce flebile e timida.

Arafinwe per qualche minuto rimase fermo immobile davanti alla soglia aperta, senza osar dire una parola. Finalmente, il rumore di lievi passi si fece sentire nuovamente e la ragazza tornò da lui, e senza osare guardarlo negli occhi parlò:- Dama Earwen ha detto che vi riceverà, mio signore.

Il Re dei Noldor prese un respiro profondo.- Molto bene. Conducimi da lei.

La fanciulla gli fece cenno di seguirlo, sempre evitando di guardarlo in faccia, come se avesse terrore del suo sguardo. Le stanze di sua moglie erano vuote e fredde, nessuna luce brillava sugli ornamenti di perla sulle pareti, ed Arafinwe non incrociò nessuna della dame di compagnia di sua moglie in quel breve tragitto. Giunti davanti alle grandi porte che accedeva alla balconata affacciata sul mare, la damigella scostò la pesante tenda che le copriva, e disse, in modo che la udisse anche chi si trovava sul balcone:- Il Noldoràn è qui, mia signora. 

La voce di Earwen giunse chiara e nitida alle orecchie di Arafinwe, e gli parve fredda come non l’aveva mai sentita:- Fallo venire qui, allora. E poi lasciaci soli.

La ragazza prese congedo dalla sua signora, e fece una piccola riverenza nella direzione del Re dei Noldor, poi se ne andò, il più in fretta possibile. Arafinwe prese un respiro profondo, l’ennesimo, prima di scostare del tutto la tenda e farsi avanti. L’aria fredda gli punse nuovamente la pelle non appena uscì, e si avvolse nel mantello.  Sul balcone vi erano delle torce accese, come nel resto della città, ma non bastavano a scacciare l’oscurità e il freddo della città. Da lì, si poteva vedere il mare agitarsi e ribollire sotto la fitta cappa di nubi e di tenebra, come se la furia della battaglia che aveva avuto luogo in Alqualonde non lo avesse mai abbandonato del tutto. 

Earwen era lì, appoggiata alla ringhiera di marmo nel balcone, che gli voltava le spalle. Le lunghe chiome argentee, lisce e lucenti, di cui andava tanto fiera, erano coperte da veli  di lutto, e una pesante cappa nera avvolgeva completamente il suo esile corpo. Aveva le spalle chine, e pareva raggomitolata contro il marmo come se le forze l’avessero completamente abbandonata.

Lui avanzò in silenzio sul balcone, fino a quando non raggiunse una distanza sufficiente da potersi parlare. Non aveva la più pallida idea di che dire, per quanto si fosse immaginato a lungo quel momento, e avesse provato mille e mille volte le parole tra sé, ora che quel momento era arrivato esse gli parevano prive di senso.

Earwen si voltò per fronteggiarlo. Era più pallida di quanto ricordasse, il lutto e il dolore l’avevano segnata, e attorno ai suoi begli