il barista, stufo di sentire il chiacchiericcio abbastanza inquietante di Stiles.

 I due ragazzi consegnarono le carte, non prima di aver provato a ordinare due birre.

«Birre?Avete 16 anni, non posso darvi dell’alcol. Potreste ordinare due Coca Cola, al massimo…».

«Coca? Rum e coca!» tentò Stiles. 

«Ok va bene, non c’è problema. Due Coca Cola e basta… » buttò lì Scott, frenando la voglia di alcol dell’amico di fianco. Non aveva voglia di litigare: l’unico obiettivo della serata era cercare Jackson, evitando una strage.

«Oh, ho trovato Danny! Si sta divertendo con un ragazzo…beato lui…» osservò Stiles, sorseggiando annoiato la bottiglietta di Coca Cola.

 Che i ragazzi non avevano pagato?

 Un barista biondo e a torso nudo, accennò ad un ragazzo di fronte a loro.

«E’ stato lui ad offrirvele…o meglio, ad offrirtele » disse, indicando Stiles.

 Il ragazzo sbiancò, mentre Scott scoppiò a ridere. Stiles aveva ottenuto la risposta che cercava, quando un giorno gli aveva chiesto se i ragazzi gay fossero attratti da lui.

 La risposta era sì.  

«Sta zitto » biascicò lui, imbarazzato e nello stesso tempo infastidito.

«Non ho detto nulla…» rispose Scott, continuando a guardarsi intorno e comunque ridendo sotto i baffi.

«Ma l’hai pensato… » obiettò Stiles, voltandosi e cercando di evitare gli sguardi espliciti che più di un ragazzo gli stava lanciando.

 L’atmosfera cambiò in un lampo: Scott si drizzò sullo sgabello, avvertendo l’agitazione che pizzicava insistentemente sotto la sua pelle.«Fermo. C’è qualcosa che non mi convince… » Scott attivò interamente i suoi sensi; aveva captato un inconfondibile odore di lupo tra i ragazzi. Dato che era vietato far entrare animali nei locali, l’unica soluzione era che…«Stiles, stammi vicino. C’è un altro lupo mannaro qui e non so con che intenzioni…».

«Te lo dico io con che intenzioni, Scott. Devo uccidere».La voce scura e profonda di un Derek Hale sbucato dal nulla fece quasi rovesciare la coca cola addosso a Stiles.

«No, ancora!» piagnucolò l’umano. Il momento peggiore per incontrare Derek era in un locale gay, con una lucertola assassina in libertà. Non che per Stiles ci fossero momenti buoni per incontrare l’Hale. Quando arrivava lui, si presentavano puntualmente i guai.

 Stiles si alzò dallo sgabello sul quale sedeva, per fronteggiare l’Alpha guardandolo fisso negli occhi, con il volto ad una decina di centimetri di distanza: «Adesso mi ascolti, mister lupo acido del cazzo, non ho voglia di passare le mie notti ad avere incubi perché tu cerchi di ammazzare una disgustosa lucertola e nel frattempo fai strage di questi ragazzi solo per il gusto di uccidere qualcuno. Divertiti per una volta, anche qua se ti pare. Trova un ragazzo e pomiciate, non mi interessa. L’unica cosa che mi importa è che lasci perdere Jackson. Siamo grandi abbastanza e Scott è forte il giusto per affrontarlo da solo, quindi per favore non immischiarti…».

Derek stette al gioco, anche perché aveva sentito il cuore dello Stilinski battere più velocemente del normale.

 La musica, nel frattempo era aumentata di intensità e la gente attorno a loro si muoveva frenetica.  

 La vicinanza dei volti di Derek e Stiles rasentava i millimetri ormai e Derek si era stranamente convinto del gesto che stava per compiere.

«Divertirmi, hai detto? Uhm, è una proposta allettante in effetti» rispose il lupo, sbattendo con violenza Stiles sul bancone del bar e sfregando il suo inguine contro quello del ragazzo, che tentò di liberarsi seppur con pochissima forza.

 Scott li osservò basito, decidendo di non immischiarsi e dedicandosi alla ricerca di Jackson; più i minuti passavano, meno il Kanima si vedeva o avvertiva da qualche parte.

«Derek, non è il momento di scherzare…» cercò di dimenarsi l’umano, senza risultati. Derek avvicinò ancora di più i loro volti.

«Stiles, Scott! Ragazzi, che diamine ci fate voi qui? Stiles ma… quello non è tuo cugino Miguel? » Danny riconobbe gli amici e si avvicinò, più allegro del solito.

« Ciao Danny! Che sorpresa eh! Ascolta, rimani qua con noi e non mollarci neanche per un attimo, intesi?» ordinò Scott preoccupato, fingendo comunque un sorriso.

«Scott ma quello è suo cugino! Mi spieghi perché sono uno sopra l’altro e sembra abbiano tutta l’intenzione di ballare il tango orizzontale? Non credevo che Stiles fosse…beh, magari ci avrei provato io stesso, anche se non sono uno che ci prova con gli amici…» confidò Danny, mentre di fianco a loro Stiles e Derek improvvisavano una lotta di sguardi perfidi, entrambi glissando completamente sull’apprezzamento segreto della loro vicinanza.

 Scott alzò lo sguardo, quasi per maledire il cielo per la situazione assurda nel quale si era trovato, quando un paio di iridi gialle gli rimandarono un’occhiata malvagia dall’alto.

 Oh no.

 Scott aveva trovato il Kanima e doveva assolutamente impedire che lo fiutasse Derek.

 Come poteva inibire i sensi dell’Alpha?

 La risposta gli salì spontaneamente al cervello.

“Mi odierà per questo