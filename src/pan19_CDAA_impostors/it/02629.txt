cuore di Merlin si era rimpicciolito di colpo e poi era cresciuto fino a scoppiare, come un palloncino. Perché Arthur aveva quel modo speciale di dimostrargli che lo amava, quel modo buffo e un po' rude ma estremamente micidiale per la salute di Merlin.

In tutti i sensi.

Il sorriso era sbiadito dal volto di Merlin, in effetti, mezzo secondo dopo aver visto Arthur in versione pasticcere – quando cioè si era ricordato che il suo fantastico ragazzo che amava tanto aveva l'esperienza ai fornelli di un bimbo di due anni.

Nel cervello di Merlin, ora, era scoppiato uno scontro epico: da una parte l'istinto di auto-preservazione, dall'altra tutto lo stupido, stupido, stupido amore che provava per Arthur.

Merlin fece saettare lo sguardo dalla 'torta' al suo ragazzo. Che sorrise, tutto occhi azzurri e denti sull'angolo leggermente storti.

Cazzo. Merlin era destinato alla rovina, vero?

«Tagliala tu per me» capitolò, iniziando a recitare mentalmente le sue ultime preghiere. «Sei stato così bravo che voglio concederti l'onore.»

«Mi stai prendendo in giro, Mer-lin?» bofonchiò Arthur, ma si alzò per tagliare il dolce ed era vagamente rosso intorno agli zigomi e Merlin pensò che, se doveva morire, quello era il modo migliore – quello e dare un'ultima occhiata al bellissimo sedere rotondo di Arthur.

Lo fece e poi prese un grosso respiro, mascherandolo dietro un sorrisone quando incontrò lo sguardo di Arthur.

«Ecco» disse quest'ultimo, allungandogli un piattino con una fetta tanto enorme da sbucare fuori. «Mangialo tutto. Buon appetito.»

«Gnam gnam» sussurrò Merlin, bloccando con uno sforzo erculeo il tremore della mano.

La forchetta infilzò la pasta molliccia con un sonoro splash che ricordò a Merlin il suono di un insetto schiacciato sotto la suola della scarpa.

Le sopracciglia di Arthur si aggrottarono. «Forse... forse non è molto... soda.»

«Ma no, tesoro, va benissimo» disse Merlin, e si tradì da solo perché lui non chiamava mai Arthur 'tesoro' se non per sfotterlo, quindi le sue parole dovevano essere suonate un po' come ultime volontà pronunciate sul letto di morte.

Arthur aprì la bocca per dire qualcosa, il viso un po' scolorito nel pallore, e Merlin percepì chiaramente che quello era il momento esatto in cui Arthur realizzava che la sua creazione era possibilmente cancerogena.

Il cuore gli si spezzò nel petto e Merlin fece l'unica cosa che poteva fare: ficcò la forchetta tra le labbra e ingoiò.

E ogni. singolo. pelo. che aveva sul suo corpo si rizzò.

«Merlin?»

Merlin abbassò la testa. Non sentiva più nulla. Era entrato in una sorta di vuoto spazio-dimensionale all'interno del quale era impossibile percepire sapori e odori. Un'esperienza mistica.

«Allora, è buona?» disse Arthur, che era in grado di suonare come un golden retriver scodinzolante quando voleva distruggere le difese di Merlin.

Il poveretto portò di nuovo la forchetta alla bocca, sentendosi coinvolto in una specie di missione mistica. Fallo per Arthur, si disse, per Arthur. Però non aveva il cuore di alzare la testa e mentirgli spudoratamente, anche visto e considerato che si stava avvelenando volontariamente, quindi quando Arthur lo incalzò ancora («Com'è, ti piace? È buona?»), lui si limitò a un basso 'Mh-mmmmh'.

E continuò a ingurgitare, forchettata dopo forchettata, fino a che non ebbe finito la fetta. Solo allora alzò lo sguardo.

Il suo fidanzato aveva un braccio gettato con ruffianeria dietro lo schienale della sedia e lo stava guardando amorevolmente come un grosso gatto che ha appena mangiato i suoi croccantini.

«Di', Mer-lin, hai o no il ragazzo migliore di sempre?»

Merlin sorrise stupidamente, buttando fuori l'aria dal naso. Poi gli inquilini del Nirvana in cui era piombato lo scaraventarono fuori di casa a calci e un potente crampo lo fece piegare in due sul tavolo. Merlin sentì con precisione spaventosa il proprio intestino trasformarsi in una palude melmosa, e a quel punto la voce di Arthur, seccatissima, era solo una sorta di eco lontana.

«Ecco, lo sapevo che facevi lo stronzo! Ti piace proprio offendermi, eh? Ma non ti pare di esagerare con tutta questa messinscena, ora? Lo sai quanto ci ho messo a fare questa roba! Lo sai quanto ho faticato! Eppure una soddisfazione non vuoi darmela mai, eh, Merlin? Merlin? … Merlin?»

 

 

Il resto della serata del suo compleanno, Merlin la passò piegato sopra la tazza del water, un Arthur che gli dava colpetti alle spalle alternando commenti su quanto fosse una donnicciola a borbotti sommessi e imbarazzati.

 

 

 

«Scusami, Merlin» mormorò Arthur.

La notte stava sfumando nell'alba e la loro camera era immersa in una luce violetta e soffusa. Gli occhi di Arthur erano enormi e sembravano viola. La sua bella bocca era stretta in un broncio e i capelli biondi ricadevano sul cuscino.

Merlin si girò su un fianco facendo un po' di scena, giusto quel tanto che bastava per far alzare gli occhi al cielo ad Arthur. «Come, prego? Puoi ripetere?»

«Ti ho chiesto scusa, scemo! Che c'è