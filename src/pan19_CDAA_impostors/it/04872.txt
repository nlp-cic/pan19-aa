addosso una maglietta color azzurro pastello un po’ grande, magari
che gli cascasse di lato in modo da lasciar scoperta una spalla…”




Yata

,
ancora piccato per il commento sulla sua corporatura, sbottò: “Timido e
innocente? Per fortuna dalle foto non si nota la sua linguaccia al vetriolo!”
Lingua che Eric non esitò a mostrargli.




Kosuke


si interpose di nuovo fisicamente tra i due litigiosi compagni, ma questo portò
l’attenzione di Tatara a concentrarsi su di lui: “Fujishima-kun
invece dovrebbe fare la foto insieme ai cani e gatti di cui si prende sempre
cura; alle ragazze piacciono i tipi premurosi e amanti degli animali!”



In effetti non passava quasi giorno che il ragazzo
non portasse all’Homra qualche trovatello ferito o
affamato, di cui poi si occupava finché non si fosse ristabilito; a volte
riusciva anche a trovare loro una casa. Quando Eric gli aveva chiesto perché lo
facesse, Kosuke aveva risposto che desiderava fare
almeno per quei cuccioli sperduti ciò che Mikoto e Homra avevano fatto per lui e gli altri membri del Clan dal
passato più triste e problematico. Eric rimase molto toccato da quella
confessione, dato che lui in prima persona era stato salvato da Fujishima quando era nelle stesse condizioni di quei
piccoli randagi.



Incuriosito dai piani del fotografo, anche Shohei Akagi si avvicinò,
tirandosi dietro per un braccio Saburota Bando e
chiedendo entusiasta: “Totsuka-san, cosa pensi che
dovremmo indossare io e San-chan?” ricevendo un
rimprovero oltraggiato dal ‘senpai’ sull’uso
dell’irrispettoso soprannome.



“Oh, credo che tu staresti bene con tutto, Shohei-kun; su Bando-kun invece
ci sarà da lavorare parecchio” fu la risposta, data soprattutto per divertirsi
ai borbottii imbronciati di Bando su come tutti considerassero il suo amico
d’infanzia migliore di lui.



Sulle labbra di Totsuka si
dipinse un sorrisetto che i presenti riconobbero come segnale d’inizio del
gioco sempre apprezzato di ‘bullizziamo San-chan’ e cominciò a elencare i cambiamenti necessari:
“Innanzitutto dovremo sbarazzarci di quei vestiti: il cappuccio sopra il
berretto da baseball è inguardabile, e neppure un vecchio indosserebbe quella
combinazione di camicia e pantaloni; ma la cosa più fondamentale che deve
sparire è senza dubbio…” e con gesto lento e inesorabile allungò la mano verso
gli occhialoni neri che erano sempre così radicati sul naso di Bando da fare
ormai indissolubilmente parte della sua fisionomia.



“NO!” esclamò il ragazzo accucciandosi su se stesso
a proteggere i suoi occhiali “Senza di questi mi sento NUDO!”



La malizia del sorriso di Totsuka
aumentò di una metaforica tacca: “Beh, allora potrei lasciarti tenere indosso
SOLTANTO QUELLI, che ne dici?”



A quel punto Shohei
intervenne per salvare il compagno, il cui colorito aveva attraversato così
velocemente tutte le sfumature dal bianco cereo al rosso bordeaux e ritorno, da
fargli temere che potesse subire un collasso a momenti. “Totsuka-san,
non è davvero il caso di essere così radicale…”



“Però devi ammettere che farebbe colpo!”



“Il colpo verrà a ME, prima!”



“Ignora questi incompetenti in fatto di stile, Totsuka-san” Yoh Chitose pretese l’attenzione con un coup-de-theatre entrando grandiosamente nel bar e posando sul
bancone una pila di riviste di moda maschile “Mi sono procurato un po’ di
referenze per aiutarti a decidere cosa dovremo indossare io e Masaomi!”




Dewa

,
che l’aveva accompagnato con più discrezione, portò gli occhi al cielo
commentando: “È la prima volta che ti vedo impegnarti seriamente in una ricerca
fin dai tempi delle elementari…”



Tatara, impressionato dalla serietà del dongiovanni
del gruppo, non sapeva come spiegargli che non avevano il denaro né la necessità
di acquistare abiti firmati solo per realizzare il calendario, progetto che
aveva immaginato più come un’occasione per divertirsi tutti insieme che per una
vera forma di pubblicazione professionistica.



La questione fu però messa in secondo piano dal nuovo
tintinnio delle campanelle d’ingresso, seguite dalla voce educata di Kusanagi; il tono che usò tuttavia era ben noto ai membri
di Homra, consapevoli di come nascondesse sotto l’apparenza
morbida e controllata un filo tagliente come una lama:



“Benvenuti. A cosa dobbiamo l’onore di una visita
degli ufficiali di Scepter4?”




TBC



 

NdA: un capitoletto da niente che doveva essere solo di passaggio si è allungato a dismisura per colpa delle mie fantasie da fangirl sui membri di Homra… ed ora è molto più lungo degli altri! È inutile, la mia ispirazione ormai fa tutto quello che vuole lei, declino ogni responsabilità per questo delirio :pNella prossima puntata: Lo Scepter4 fa la sua mossa! Cosa succederà nella Grande Battaglia per il Calendario? Lo saprete nel prossimo capitolo (forse!)

Disclaimer: GoRa ancora non vuole concedermi Mikoto, e neppure K Project; quindi non mi appartengono ç__ç


            (See the end of the chapter for  more notes.)
            





Capitolo
4 – Tutti per il calendario, un calendario per tutti!




L’atmosfera all’interno del bar Homra,
fino a pochi istanti prima colma di vivace calore, sembrava essere stata
cristallizzata da un gelido alito di vento blu. Blu come le divise dei tre
nuovi arrivati, in piedi a ranghi serrati appena oltre la soglia del locale.



Il Re Blu si arrogò il compito di rispondere alla
domanda del barista, ma lo fece rivolgendosi al Re