’era accorto perché era bravo a nascondere i suoi veri pensieri. Ma io lo sapevo. Anche perché aveva usato J.A.R.V.I.S. per cercare informazioni sul Winter Soldier e in questo non era stato molto intelligente. Avevo accesso a tutto quello che aveva cercato negli ultimi mesi. 



Lo cercava. Lo stava assiduamente cercando. 




“Perché Bucky è il mio migliore amico.”




Le sue parole risuonano troppo spesso nella mia testa e vorrei poter costruire una macchina che rimuova il suo ricordo. Se non fossi così ubriaco potrei mettermi subito all’opera e cercare di costruire quell’aggeggio che ho visto in Men in Black e usarlo su me stesso.




“Non ho altra scelta, Tony.”




Perché io ora ne ho, maledettissimo idiota? Mi ha messo nella posizione di non poter far nulla per salvarlo e non cerca neppure di tornare sui suoi passi. E questo è straziante. Anche perché mi sembra che tutto quello che abbiamo costruito insieme sia stato spazzato via come un castello di carte. Beh, forse era già tutto traballante e non aspettava altro che una folata di vento per distruggere tutto.



E la cosa peggiore è che mi sembra che la mia vita sia sempre così. Perché puoi essere Anthony Edward Stark e avere tutto il mondo ai tuoi piedi, perché sei ricco, intelligente e potente, ma sai che non potrai mai stringere nulla tra le tue mani per sempre. Tutto si era prima o poi sgretolato sotto i miei occhi e tutto ciò che ho fatto sembrava ora non avere alcun senso. 



Che senso ha avere un magazzino pieno di armature se non le posso utilizzare per salvare chi amo?



Perché sì, ad un certo punto le cose sono cambiate e se ora sono così combattuto sul da farsi è perché quell’idiota ed io abbiamo superato il limite dell’amicizia. E non so neppure come o quando sia successo. E non so nemmeno se me lo voglio davvero chiedere in questo istante. 




Dopo aver sconfitto i Chitauri. Allora, Tony. Quello è stato il momento in cui siete cambiati.




Una dolce vocina, che suona tanto come la mia, si diverte a ricordarmelo. 



Ora non sono più nemmeno sicuro che i suoi sentimenti siano stati reali. Forse vedeva in me Howard e si è lasciato trascinare dagli eventi. Forse i settant’anni nel ghiaccio gli hanno fatto desiderare di avere una relazione con qualcuno, visto poi che Peggy ormai è vecchia. 



Riesco solo a pensare a quello che per lui era importante nel passato. Mio padre, Peggy, Bucky. E la sua fottutissima morale. E ne sono invidioso perché mi sembra di non far parte delle cose importanti quando una volta nella mia vita voglio essere davvero importante per qualcuno.



Mi sembra di impazzire. Voglio salvarlo. Voglio riportarlo da me. Voglio che torni a vivere qui con me, o che almeno mi venga a trovare come fa di solito. Voglio che si accorga che ha messo anche me di fronte ad un scelta che non posso fare.



Gli ordini sono stati chiari. Uccidere i traditori.



Come posso ucciderti quando l’unica cosa che desidero e poterti abbracciare di nuovo? Anche se lo odio non riesco neppure pensare ad uccidere il tuo Bucky. Se serve per farti tornare indietro, sono disposto a salvare anche lui. Ma arrenditi, Steve. Arrenditi.



Sono diventato così patetico che mi rivolgo a lui e lui non può sentirmi, perché non c’è, perché si sta nascondendo come un topo in trappola, e io non posso fare nulla. Eppure lo vorrei. Vorrei.



Come siamo arrivati a questo? Come abbiamo potuto permettere che la politica ci separasse? 



Mi viene da urlare e forse anche lo sto facendo. Non che mi importi. Non che a qualcuno importi. Tanto siamo solo io, i miei computer e le armature in questo palazzo. Non c’è nessuno che mi possa fermare. Non c’è nessuno che mi stringerà e mi dirà che va tutto bene. Anche perché Steve era l’unico che lo faceva. Steve era sempre qui. Steve era…



Jarvis una volta, quando ero un ragazzino, mi aveva detto che le cose migliorano col tempo. A me ora sembra che stiano solo peggiorando e non vedo alcuna via d’uscita. Perché qualsiasi sia il finale qualcuno ne soffrirà. Io. Lui. Forse entrambi. 




“Mi dispiace, Tony. Sai che non lo farei mai, ma non ho scelta. Lui è mio amico.”





“Lo ero anch’io.”




Queste sono le ultime parole che ci siamo rivolti. Quando si sono invertiti i ruoli, Steve? Quando hai smesso di seguire le regole? Quando io ho messo la testa a posto?



Vorrei che fossero solo parole. Vorrei che non mi facessero male e che il dolore fosse causato solo da quei frammenti di merda che ho nel petto. Vorrei che fosse tutto un brutto sogno. Che tra poco arriverai. Mi farai la paternale perché sono di nuovo ubriaco quando ti avevo promesso che non avrei più toccato un goccio d’alcool. Mi prenderai in braccio come se fossi un sacco di patate, come hai fatto troppe volte, e mi porterai a letto, buttandomi sul materasso in modo per nulla delicato perché sei arrabbiato. E resterai lì, accanto al letto. Forse mi accarezzerai