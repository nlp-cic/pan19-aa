linea con i suoi metodi poco puliti e poco ortodossi. Voleva proporre anche Erin, una ragazza che lui aveva tirato via dalla strada e rimesso in sesto tanto da farla entrare in polizia. Altro membro chiaramente dalla sua parte e a favore dei suoi metodi. Antonio pensò che doveva assolutamente equipaggiarsi.- Beh, io per ora ho solo una persona di cui mi fido onestamente. Abbiamo fatto spesso coppia prima nella Buoncostume dove eravamo. Lavoriamo bene insieme, è in gamba e mi fido. So che è adatta a questa unità. - Disse deciso, intenzionato a non mollare. Hank annuì.- Per i tuoi garantisci tu, così come io per i miei. - Rispose tranquillo. Antonio si stupì della facilità con cui aveva ottenuto un membro chiaramente dalla propria parte. - Mi sembra giusto. -- Puoi proporne altri se vuoi. - Hank sembrava davvero aperto e disponibile, Antonio voleva ridere e chiedergli dove aveva nascosto il coltello con cui probabilmente meditava di pugnalarlo. Pensò però di approfittare fino a che non l’avrebbe attaccato, sicuro che prima o poi sarebbe successo. - Sto seguendo da lontano un collega che mi pare abbia stoffa. Jay Halstead. Sta lavorando sotto copertura da mesi con uno tosto ed è vicino a prenderlo. Sono sicuro che avrà successo. - Hank annuì sempre senza cambiare espressione, illeggibile fondamentalmente.- Vediamo come ne esce. - Antonio fece sì a sua volta e prendendo la birra appena arrivata, l’alzò verso quella di Hank ed i due, senza staccarsi gli occhi di dosso un istante, come se si stessero entrambi studiando per capire come e quando affondare, fecero il brindisi alla nuova squadra, probabilmente presto operativa. I due si dedicarono alla cena e Hank fece i complimenti per la cucina che effettivamente era ottima. Anche l’hamburger richiedeva la sua arte e non tutti erano degni di essere mangiati. - Te l’avevo detto! - Rispose Antonio allegramente mangiando a sua volta. Rimasero in silenzio per qualche istante durante il quale probabilmente si chiesero che senso avesse avuto davvero quella cena. Potevano parlare tranquillamente in ufficio della squadra o di qualunque altra cosa. Perché uscire insieme fingendosi due partner veri e propri, disposti a collaborare perché amici?Antonio fu il primo a cominciare il discorso, dimostrando di non avere paura e di non sentirsi in obbligo di abbassare la testa solo perché lui era stato promosso di grado. - Perchè siamo qua? - Chiese infatti senza peli sulla lingua.Hank sorrise agghiacciante in quel suo tipico modo, un sorriso che sembrava gentile, ma che in realtà sembrava quello di una iena pronta a sbranarti. Tale lo vedeva Antonio. - Volevo testare il nostro feeling! - Il più giovane dei due scosse il capo senza nascondere la propria contrarietà ed amarezza. Non era mai stato una faccia da poker come invece era l’altro. - Non esiste un feeling, non può esistere. - Ecco appunto. Al poker Antonio preferiva il pugilato. Non c’era tempo per fingere e fare tattiche. Andavi ed attaccavi cercando di fargli più male possibile da subito. - Ho pensato che dovremmo parlare proprio di questo prima di chiamare gli altri e cominciare ufficialmente. - - Di cosa? Di come non saremo amici, ma semplicemente colleghi obbligati? - Antonio si era mangiato troppo a lungo le parole ma ora lui l’aveva cercato e provocato, era lì per quello, per sentirglielo dire di persona. Hank non sembrò turbarsene minimamente, come se in effetti aspettasse proprio quello.Concluse il proprio panino e si pulì le mani iniziando distratto le patatine che consumò guardando costantemente Antonio con quel suo sguardo attento ed intenso, uno sguardo sottile, indecifrabile. L’enigma su tutto il volto segnato dagli anni e dalle dure esperienze che l’avevano fatto diventare quello che era. Un poliziotto che calpestava le regole in tutti i modi e che si faceva strada anche a suon di mazzette, se necessario. Ma tendenzialmente preferiva i calci ed i pugni. - Obbligati? No, obbligati no. - Fece poi dopo un po’ misterioso. Antonio si pulì e lo guardò torvo bevendo un po’ di birra.- Che intendi? Siamo stati imposti. Io a te e tu a me! - Hank fece di nuovo quell’espressione particolare, di chi sapeva molte cose, poi scosse il capo sornione.- Nessuno mi ha imposto te. Mi hanno chiesto chi volevo come braccio destro ed io ho scelto te. - Antonio si raggelò nella sedia alta, incredulo alla notizia. Non ci poteva credere, per giorni aveva pensato di essergli stato imposto come cane da guardia dalle sfere alte che l’avevano liberato dalla prigione e promosso. - Mi han detto… - Cercò di dire, ma fu subito interrotto. - Ti hanno detto che sei stato assegnato a me. Punto. Ed è esattamente questo che è successo. Sei stato promosso e assegnato a me. Perché ti ho scelto. - Spiegò serafico Hank continuando a guardarlo soddisfatto della sua reazione del tutto spontanea ed aperta. - Non ci credo… e perché mai avresti voluto proprio quello che ti ha incastrato e messo in prigione? - Hank fu felice di quella domanda, sembrava non volergliela fare e lui l’aspettava dal primo giorno che si erano rivisti. Così disse finalmente: - Perchè mi piace chi ha le palle per venirmi