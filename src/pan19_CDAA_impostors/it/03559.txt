sussurra dopo un istante, immobile anche quando Michael gli sfiora ancora i fianchi, la voce atona, il fumo della sigaretta elettronica che non ha un odore così forte, ma li circonda come fosse un sogno.Apre i palmi sul suo ventre, lo sente sospirare. “Grazie,”mormora, lasciando scivolare la mani sulla sua pelle, un mezzo sorriso incastrato sulla bocca quando non lo sente tirarsi ancora indietro. “You're beautiful, too”, e Federico non risponde e continua a fumare in silenzio. Restano immobili in un abbraccio che sembra durare per ore, e ad un certo punto Federico si lascia andare contro il suo petto, un mezzo sospiro incastrato sulle labbra.“Mi dispiace,” dice ancora, e forse è l'alcol che lo fa continuare a parlare, e forse è il calore delle loro pelli che si toccano che toglie il respiro ad entrambi.Che non sarebbe stato facile, Michael l'ha capito veramente solo in quel momento.È passato così tanto tempo che l'emozione la sente tutta stretta in gola, e la paura che sia un altro sogno per un istante lo sfiora davvero, mentre resta immobile con la porta chiusa alle spalle e gli occhi fissi nei suoi.Di Federico ha imparato a conoscere le dissonanze di una personalità tormentata. Le contraddizioni dei tatuaggi sparsi sul corpo a nascondere emozioni impreviste, del piercing in mezzo agli occhi a indurire uno sguardo un po' triste, della lingua lunga e le mani sempre sudate quando gli sfiora il corpo e trema come fosse la prima volta. Di tanto in tanto riesce a intravedergli negli occhi i mostri che gli divorano l'anima, e trema anche lui, e tutto quello che riesce a fare è stringerlo un po' più forte nel tempo in cui si lascia toccare.Anche nella penombra il suo sguardo lo passa da parte a parte. Si porta le gambe al petto, le lenzuola frusciano appena, la sigaretta si spegne in un posacenere poggiato sul comodino. “Ti aspettavo ieri sera,”“Ho visto i messaggi appena ho...” aggrotta le sopracciglia, si passa una mano sul viso, tra i capelli. Le parole gli muoiono in gola, gli sfuggono dalle labbra socchiuse. Com'è che si diceva, in italiano? “As soon as I landed? Come si dice?”Federico non risponde. Continua a guardarlo, le braccia stretta intorno alle ginocchia, la penombra che gli scava il viso, e Michael abbassa gli occhi, si sfila il cappotto con una cura ed un'attenzione che non gli appartengono. Le strisce di luce che illuminano la stanza colpiscono la stoffa grigia, le farfalle ricamate gettano per un istante lampi colorati nella stanza buia. Tiene ancora il tessuto stretto fra le mani quando sente le lenzuola frusciare e il rumore dei suoi piedi nudi sul parquet, e per un momento ha paura di morire, tanto è forte il battito del suo cuore.“Stavo per andarmene. Cioè, avevo pure cominciato ad incazzarmi perché non arrivavi ed io ero qua come un coglione a...”“Non sono un pezzo di merda,”“Le parolacce non le hai dimenticate però,”Michael sorride, Federico resta immobile davanti a lui. Vede il contorno dei tatuaggi, sente il calore della sua pelle, ed eccole tutte insieme le sensazioni dolci che la 505 gli lascia sempre addosso. È lo sguardo di Federico che in quelle quattro mura finge di non aver paura di se stesso, è il suo cuore che esplode e Michael che per una volta trova il coraggio di respirare senza scappare a gettarsi acqua gelida sulla faccia.“I missed you,” un sussurro che si perde nel sospiro roco di Federico quando gli sfiora una guancia e il cappotto cade a terra. Ha ancora gli occhi spalancati, la bocca socchiusa, il respiro mozzato. Michael si morde le labbra quando le mani dell'altro si stringono delicatamente intorno al suo collo e le sue unghie grattano appena contro la pelle, quando Federico lo tira a sé e il mondo si ferma dietro palpebre serrate.La voce di Federico è roca di sonno e fumo, lo sguardo nervoso vaga per tutta la stanza e neanche ci riesce, ad incontrare i suoi occhi. Che qualcosa non andava Michael l'ha capito nel momento in cui ha aperto la porta della 505 e l'ha trovato con una sigaretta accesa e due occhiaie nerissime, le dita nervose e la mascella contratta.Non si aspettava, di trovarlo così. Sono stati lontani per così tanto che all'inizio la voglia di toccarlo, di stringerlo, di perdersi in lui l'ha quasi travolto, eppure Federico l'ha fermato con parole brusche, con scuse tremanti, con un dolore negli occhi che Michael, nel suo egoismo, ha odiato dal primo istante.Marzo si trascina dietro gli stracci di un inverno che tarda a passare, fuori dalla finestra la pioggia sommerge Milano, e niente è come i giorni che si sono lasciati alle spalle, con Federico che imparava ad amarlo lentamente, con Michael che si tormentava per le paure che scuotevano l'altro e per le bugie che sputava negli occhi dell'uomo che ha amato per dieci anni, ed è sempre inclemente la pioggia milanese. Inzuppa l'anima prima dei vestiti, ondeggia addosso con la rabbia nervosa che esplode nella voce di Federico. “Dobbiamo smettere di vederci.”“Are you serious