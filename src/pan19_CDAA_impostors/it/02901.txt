con un’espressione seria. «Pensi di non valere niente, di non meritare di essere portato in salvo? Tu sei la persona più importante di tutta la creazione, Castiel, e non è un caso che il vessel di Michael sia proprio tu.»Aveva scrollato le spalle e aveva sollevato lo sguardo verso quello dell’angelo. «Ma perché proprio io?» Aveva domandato quasi con rassegnazione, convinto che ci fosse stato un grosso sbaglio.«Perché sei speciale. Perché sei tu.» Gli aveva risposto l’angelo, accendendo lo stereo e lasciando che gli AC/DC riempissero l’abitacolo chiudendo quel discorso.Doveva essere tutto molto semplice. Arrivati a destinazione Dean avrebbe bendato i tre e li avrebbe condotti in quel posto segreto dove sarebbero stati al sicuro per un po’.Era andato tutto come previsto, e dopo un ultimo tratto in macchina e un pezzo a piedi finale, avevano sentito una porta chiudersi con un clangore metallico alle loro spalle. Le bende gli furono tolte.Allora avevano cominciato a non capire più nulla.Un’esplosione di luce aveva inondato il luogo dove si trovavano e che Castiel non aveva avuto tempo di mettere a fuoco; una schiera di ombre saettavano da un lato all’altro, colpendo, picchiando, graffiando.Castiel aveva sentito i suoi fratelli urlare e combattere contro quei nemici invisibili e sconosciuti, mentre lui faceva l’unica cosa che gli riusciva bene: accucciarsi in un angolo, nascondersi, aspettare.Qualcosa l’aveva colpito, facendolo rotolare qualche metro più in là, e aveva aperto gli occhi, ritrovandosi davanti una creatura di terrore, furia e luce, con in mano una spada argentata che brillava di una luce sinistra e sangue. Il sangue dei suoi fratelli.L’ultima cosa che aveva visto era stato Dean scagliarsi contro quella figura con un urlo disperato, poi era stato il buio e tutto il mondo gli era sembrato sciogliersi come crema al sole.Una mano l’aveva afferrato con una spalla e la sua mente si era oscurata.

Finì di lavarsi i denti e ripose con cura lo spazzolino sul tavolino, accanto al trenchcoat.Con una mano sfiorò fugacemente l’indumento, ripensando al sacrificio dei suoi fratelli. Sentì la rabbia scorrergli come un serpente lungo la spina dorsale, l’odio verso quegli angeli che l’avevano preso in giro, sterminando Balthazar e Gabriel come si uccidono delle mosche fastidiose.Ma non tutti. Dean era innocente.

Quando Castiel si era svegliato si trovava in una stanza d’albergo e le prime due persone che aveva visto erano state Dean e un uomo che non aveva mai incontrato prima di allora, con dei capelli lunghi e un viso pulito.«Dove sono Balthazar e Gabriel?» Aveva domandato, strizzando gli occhi per abituarsi alla luce e cercando di mettersi a sedere.Dean aveva adagiato una mano delicatamente sulla sua spalla, che si accorse essere infuocata, come se si fosse bruciato, e lo trattenne in posizione sdraiata. «Devi riposare.»«Non voglio riposare. Voglio vedere i miei fratelli e tornare a casa, non me ne frega niente della stupida Apocalisse. Voglio tornare a vivere la mia vita invisibile a Lawrence ed essere dimenticato da tutti voi. Voglio tornare ad essere nessuno!» Stava urlando mentre le lacrime sgorgavano incontrollate dai suoi occhi e rigavano le sue guance, ricadendo sul cuscino. Le mani di Dean lo tenevano fermo con gentilezza, aumentando la presa quando i primi tremori avevano cominciato a scuotere il suo corpo, seguiti da un attacco di convulsioni.In quel momento aveva desiderato morire. Sapeva cosa era successo a Balthazar e Gabriel, sapeva cosa avevano fatto gli angeli. Era tutto sbagliato.Quando si era svegliato di nuovo c’erano ancora Dean e lo sconosciuto.«Ci hanno teso un agguato, Castiel. Mi avevano detto che avrebbero aspettato la tua decisione e ti avrebbero lasciato andare se non avessi accettato di accogliere Michael, ma non era vero. Mi hanno ingannato per trovarti e costringerti a dire di sì. È colpa mia e mi dispiace, ma non sei l’unico ad aver perso una famiglia.» Era deluso e amareggiato. Era spossato.Castiel aveva annuito silenziosamente, fissando un punto imprecisato davanti a sé, sentendosi più al sicuro nell’ambiente confortevole e isolato della sua mente che in quel mondo spietato.«Lui è Sam. Quando ha scoperto il piano degli arcangeli è corso ad avvertirmi ma non ha fatto in tempo. Ci aiuterà. Lotteremo insieme. Ce la faremo, Cas.» Gli aveva stretto una mano, un gesto che nessuno faceva mai. Che non permetteva di fare a nessuno.All’improvviso percepì i muri che si era costruito attorno per quello che erano, inconsistenti pareti d’aria che gli davano l’illusione di essere protetto.Era la fine. Non aveva più nessuno.Aveva sentito il braccio di Dean cingergli le spalle e si era lasciato spingere verso il petto dell’angelo. Aveva percepito un calore dolce che l’aveva fatto stare malissimo, come un abbraccio di piume che nascondono dei chiodi.Aveva sepolto il viso nella maglietta di Dean, piangendo in silenzio, scosso da singhiozzi disperati, mentre l’angelo gli sfiorava i capelli e lo stringeva a sé.

Si sfilò la camicia, piegando anch’essa e posandola sopra il trenchcoat.In condizioni normali si sarebbe messo il