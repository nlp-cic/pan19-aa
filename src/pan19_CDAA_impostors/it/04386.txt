.

Rey scosse la testa, quasi fosse incredula. “Tutto questo potere e non sei in grado di percepire la tua stessa madre.” L’aria di sufficienza con cui lo guardava era insopportabile. “Non posso ancora credere che sei suo figlio!”

“Non farti ingannare, lei sa essere fredda e calcolatrice molto più di quanto io lo sarò mai.” dietro di lei FN-2187 si mosse impercettibilmente, “E’ un vero peccato non aver preso del tutto questa sua caratteristica.”

“Come puoi dire una cosa del genere?”

Kylo Ren si sentì tremare furiosamente. Cosa poteva sapere lei di cosa voleva dire essere il figlio di una delle persone più importanti della galassia? Essere portato a destra e manca come se fosse un bagaglio. Arrivare sempre dopo le esigenze di razze di cui non conosceva neanche il nome?

“E’ bizzarro come tu abbia preso a cuore prima Han Solo e poi Leia Organa.”

Rey respirò velocemente e si girò verso FN-2187 come per trovare la forza per calmarsi “Io… e Finn.” iniziò lentamente, ma pian piano con sempre più rabbia “Noi non abbiamo mai conosciuto i nostri genitori. Tu invece gli hai girato le spalle, disprezzando qualcosa che noi non abbiamo mai avuto!”

Questo era veramente troppo.

“Stupida ragazzina ignorante!” scattò furiosamente alzandosi immediatamente in piedi e torreggiando su di lei. Ren l’afferrò per le braccia e inchiodandola con lo sguardo continuò “Chi ha voltato le spalle a chi?” le disse poi con freddezza.

Rey era ammutolita e nella Forza Ren sentiva uno strano disagio. Una sensazione che non era del tutto provocata dalla sua minaccia, ma in parte da turbamento interno. Ren ebbe un’intuizione.

“Chi ha mentito a chi?” concluse lui con un sussurro guardando Rey irrigidirsi ancora di più.

Non con poco fastidio Ren capì che  sua madre le aveva raccontato che durante la propria infanzia essa aveva avvertito Snoke ed il suo tentativo di avvicinarlo. Ella non gli aveva detto nulla al tempo ed aveva invece preferito mandarlo via, scaricandolo come un problema a Luke Skywalker.

“Lei voleva aiutarti.” disse Rey con filo di voce “Vuole ancora farlo.”

Ren la spinse lontano da sé, addosso a FN-2187. L’ex-stormtrooper cadde rovinosamente a terra e Rey cercò di tirarlo su mentre contemporaneamente cercava di non dargli le spalle. Era disgustato e furioso. Voleva fare a pezzi tutto questo dannato pianeta, sua madre e questi stupidi inetti. Aiutarlo? Bugie! Lo erano allora e lo sono ancora di più ora.

“Leia Organa non può aiutare nessuno. Tantomeno voi!” le ruggì contro.

Ren cercò le menti degli stormtrooper che si erano raggruppati all’esterno del locale e impose l’ordine di assaltare il locale direttamente nei loro cervelli. Lasciate le menti dei suoi sottoposti, la forte concentrazione gli permise anche di sentire una strana fluttuazione nella Forza. Si girò a guardare FN-2187: aveva percepito in lui una latente sensibilità ma era impossibile provocare qualcosa di simile nel suo stato. Ren allora si girò di scatto verso l’uscita del locale, espandendo le proprie sensazioni.

La vertigine che aveva provato prima tornò dieci volte più potente: Leia Organa era vicina e stava palesando la sua presenza.

Evidentemente anche Rey l’aveva percepita e sentendo la possibilità di fuga più vicina stava dicendo al traditore di alzarsi e muoversi in fretta senza fare domande. Ren non aveva nessuna intenzione di lasciarsi scappare i due traditori e decise di agire.

Tutto avvenne come a rallentatore. Ren cercò di afferrare di nuovo Rey, ma i suoi movimenti risultarono lenti e faticosi. La ragazza, con un riflesso fulmineo, aveva proteso la piccola mano guantata davanti a sé e stava usando la Forza per ostacolarlo! Ren sorrise compiaciuto, attingendo istantaneamente al Lato Oscuro per contrastarla. 

Rey e Ren vennero spinti l’uno lontano dall’altra dall’urto incorporeo, come se fossero stati due poli opposti di una calamita. Entrambi a terra, i due si scambiarono uno sguardo soddisfatto e arrogante, interrotto solo quando gli stormtrooper irruppero nel locale provocando lo scompiglio generale.

Rey schizzò all’impiedi e corse verso l’uscita, trascinando FN-2187.

La concitazione dell’attimo e il fuggi fuggi della folla stavano fornendo un’inaspettata copertura alla fuga dei due sciocchi. Ren non li perse un attimo con lo sguardo ed estraendo l’elsa della spada laser, li seguì in fretta in strada.

All’esterno un trasporto della Resistenza stava già scendendo lentamente nella piccola piazzola quando Ren riuscì a raggiungerli. FN-2187 non era ancora in sé e Rey faticava ad avanzare con velocità. Sorreggere il traditore e farlo camminare era tutto quello che poteva fare la piccola rovistatrice. Non aveva mani libere per impugnare la spada laser e, se l’avesse raggiunta, il tempo di reazione all’attacco sarebbe stato a suo vantaggio. FN-2187 non lo reputò degno di essere conteggiato in un eventuale combattimento: ora come ora era solo un peso morto.

Kylo Ren indicò ai suoi stormtrooper il punto di atterraggio del velivolo, nuovamente preferendo un ordine diretto mentale all’inefficiente voce corporea. La spada laser che aveva in pugno implorava sangue e lui la accese con entusiasmo. Nonostante non avesse il suo elmo nero, Ren sapeva bene quale paura poteva provocare sul campo