suono del proprio respiro
accelerato e dei suoi
passi nella neve. Sente il peso
della pistola contro il fianco destro. Cammina e si rintana dentro la
propria mente, dentro se stesso, isolando tutto quello che
c'è fuori. 
Non è mai stato il tipo da grandi scenate, quindi fa quello
che gli è sempre venuto meglio: incupirsi e allontanare il resto del mondo. 
Arriva alla macchina,
poggia i palmi
delle mani contro il bagagliaio e abbassa le palpebre. Il rumore
del vento è rilassante, un canto ipnotico che lo
aiuta a concentrarsi su se stesso e ad allontanarsi dal resto
dell'universo. 
C'è solo lui, solo
lui, immerso
nel gelo. 
Non c'è nessun altro. Non permetterai più a nessuno di farti
del male. Ci sei solo tu.

Castiel si avvicina all'Impala e
si prende qualche secondo per guardarla. E' passato molto tempo
dall'ultima volta che l'ha vista. 
Dean è piegato sul bagagliaio e ha gli occhi chiusi, il
volto contratto in una smorfia di dolore. Ma il vecchio angelo sa che
non si tratta di un
dolore fisico. 
-Dean... - dice a bassa voce, ha quasi paura d'interrompere la sua
quiete. 
L'altro alza le palpebre e gli getta una gelida occhiata colorata di
verde; il verde dei campi. E' passato così tanto tempo e
Castiel si rende conto che quegli occhi gli sono mancati: ora sono
gelidi, lontani dal calore che li ha sempre animati. Sono affaticati e
c'è tanta tristezza e dolore, rabbia e preoccupazione,
dentro di essi. 
-Sam e Kevin sono rimasti indietro. Marlena sta cercando di fargli capire
quello che abbiamo intenzione di fare.- 
Dean continua a guardarlo senza emozione, come se fosse uno sgradevole
insetto. Non dice niente, non si muove, si limita solo a puntarlo con
lo sguardo. 
Castiel si sente trafitto da parte a parte, si sente sondato e disprezzato. 
Ma la realtà è che il Winchester è
ferito, e la causa del suo dolore non è nessun altro se non Castiel stesso. Lui, che
ha preferito allontanarsi e cercare di rimediare da solo ai suoi
sbagli, provare di nuovo a non essere un peso per i due cacciatori. 
E ha sbagliato, ancora. 
Qualsiasi cosa faccia, è un errore. 
Ma ora ha smesso di provare rimorso e sentirsi costantemente giudicato. Non chiederà scusa
perché ha provato a riparare ai suoi errori, non si sottometterà solo perché
ha voluto vivere una vita sua e fare
le proprie scelte. 
Non chiederà scusa a nessuno, neppure a Dean. 
-Cercherete di fermarmi? Anche questa volta?- 
Il Winchester rimane fermo ancora per
qualche secondo, poi sembra riscuotersi e si lecca le labbra
nervosamente. Distende la bocca in un sorriso che ha più la
forma di un brutto ghigno sadico. 
-Anche questa volta? Perché in fondo i
cattivi siamo noi.-
ride l'uomo. 
Castiel si muove verso di lui a piccoli passi, scuote il capo -Non ho
mai pensato che voi foste i cattivi.- 
L'altro abbassa la testa e spinge le mani contro il bagagliaio. La sua rabbia è
palpabile.
-Pensavo che saresti morto.
Ti ho immaginato completamente umano, senza un soldo e un posto dove
andare. Credevo che non saresti sopravvissuto e ti
ho cercato per settimane.Settimane.-
Cala il silenzio e Dean si lecca di nuovo le labbra, lo fa quando
è nervoso oppure imbarazzato. Castiel sa che ora
c'è solo ira nel suo
amico. Amico: può ancora
considerarlo come tale? 
-Poi ho cominciato a pensare che forse non eri caduto. Che se non eri
tornato da me... noi, se non eri tornato da noi...
allora forse dovevi essere rimasto ai piani alti. E ti ho odiato,
immaginando che avessi deciso di allearti con Metatron. Ti ho odiato,
maledetto, e tutt'ora non riesco a reggere la tua vista.- 
C'è il grido di un uccello, in lontananza, forse una
cornacchia che anticipa la pioggia. C'è aria di temporale. 
-Io... non potevo tornare.- sussurra Castiel. 
-No, non
potevi.- 
Si guardano per alcuni interminabili secondi, la tensione è
tanto densa da poter essere accarezzata con i polpastrelli. 
In un attimo Dean si allontana dall'Impala e gli è addosso,
le dita stringono il collo della sua camicia e il volto è a
pochi centimetri di distanza. Il respiro caldo e pesante del cacciatore
si scontra sul suo viso. 
-Io ti ho dato tutto... - sibilano le labbra piene,
ma a parlare sono quei grandi occhi verdi che urlano 'traditore!' -... ho fatto tutto quello che
mi hai chiesto. Ho combattuto per fermare la tua Apocalisse, ti ho
salvato la vita, ho lottato per tenerti lontano dai guai, quando tu non
riuscivi a capire che io ero qui. Io ero qui e ti
avrei aiutato, sempre.- 
Castiel si sente intrappolato in quella gabbia di rancore e delusione,
in quelle parole che, pesanti come macigni, cadono direttamente sul suo
cuore. 
Le labbra del cacciatore tremano -Hai preferito Crowley, hai preferito
il Purgatorio, hai preferito Metatron. Solo per non chiedermi aiuto.- sbuffa dal naso, Dean, e non
sono solo le sue labbra a tremare. La sua presa