€"
Il ragazzo annuì. Gli mostrò un mazzo di fiori molto bianchi, luminosi e abbacinanti. "Bene, scegli pure i colori che ti sembrano più adatti. Con il bianco, si abbina qualsiasi colore."
Jack indicò un fiore blu che il ragazzo chiamò Pervinca, mentre alcuni gambi di fresia ornarono il tutto, con piccoli fiorellini a campana colorati. Il fioraio gli diceva i nomi, sorridendo, e Jack gliene era grato, anche se non era convinto che sarebbe riuscito a ricordarseli fino a casa di Elsa.
"Va bene così?"
"Direi che è perfetto" rispose subito Jack, osservando lo splendido mazzo. Non capiva assolutamente nulla di fiori, ma non era così scemo da non apprezzarne la bellezza.
Nell'attesa, osservò qualche altro fiore, sfiorandone uno di un blu brillante, screziato di viola al centro intorno agli stami. Era stupendo.
"Che fiore è?"
Il ragazzo alzò il viso dalla carta colorata con cui avvolgeva accuratamente il mazzo e sorrise radioso, un sorriso che sembrò illuminare il negozio in cui si trovavano.
"E' un Fiordaliso.. è il mio fiore preferito, ha dei colori davvero stupendi."
Rendendosi conto di aver detto più di quanto fosse necessario, sembrò arrossire sulle guance. "Oh, scusa, non era quello che di certo volevi sapere."
"In effetti è bellissimo." Jack cercò di rilassarlo, sorridendo appena.
Quando il mazzo fu pronto, lo pagò e uscì, salutando.
Non riuscì a resistere dall'impulso di guardare di nuovo nel negozio. Il ragazzo stava sfiorando con un sorriso i fiordalisi, per poi cominciare a bagnare le piante.


Jack ci tornò un paio di giorni dopo.
Non era tenuto a tornare, l'aveva già ringraziato, ma aveva voluto dirgli che i fiori avevano avuto successo.
Entrando, trovò l'altro giovane, di cui ancora non sapeva il nome, che potava una piantina, togliendo le foglie secche.
"Buongiorno" disse allegro, come probabilmente era sempre, prima di riconoscerlo. "Oh ciao."
"Ciao." Jack si avvicinò al bancone, perdendo molta della propria baldanza iniziale, sentendosi un poco imbarazzato.
"Spero che il compleanno sia andato bene."
L'albino annuì, passandosi una mano tra i capelli. "Benissimo, sì. Elsa ha messo il mazzo al centro del salotto, dove tutti possono ammirarlo. Ti ringrazio ancora per avermi aiutato."
"Ho fatto soltanto il mio lavoro" rispose subito il ragazzo, stupito che l'altro fosse tornato per dirglielo.
Jack cominciò a girare tra i fiori, osservandoli, poi disse, così dal nulla. "Mi sono informato! Sui fiori, intendo... Ho anche un fiore preferito ora."
"Ah sì? Dimmi pure." Sembrava divertito, mentre restava dietro il bancone.
Il ragazzo tirò appena la felpa che indossava, sentendosi un po' stupido, ma continuando:"Il tulipano."
"Oh." Il ragazzo lo raggiunse e indicò il vaso giusto. "Eccoli lì, i tuoi fiori preferiti. Ne ho di tutti i colori. Ti piacciono tutti?"
"Sì, e ne vorrei un mazzo, per favore."
L'altro annuì, prendendone un po' di diversi colori. Tornò dietro il bancone e cominciò ad avvolgerli nella carta.
"Comunque..." Jack si fermò davanti a lui, dall'altro lato, sfregando le scarpe sul pavimento un po' umido. ".. io mi chiamo Jack."
Il fioraio fissò la mano che gli era stata offerta e sembrò imbarazzato mentre la stringeva. "Io sono Hiccup, piacere."
Jack fece un sorrisone allegro, ma sentendosi sempre più in imbarazzo. "Piacere mio."
Pagò i fiori e stava per dire qualcos'altro, quando una coppia entrò chiedendo dei girasoli. Hiccup si allontanò subito, per servirli.
Jack lo osservò, poi sfilò un tulipano giallo dal mazzo, lasciandolo sul bancone, sopra le cesoie che Hiccup prima stava usando. Era rimasto affascinato dal significato del tulipano di quel colore. -C'è il sole nel tuo sorriso- diceva il sito e Jack si era ritrovato a pensare al sorriso del fioraio, come aveva illuminato il negozio al parlare dei fiordalisi.
Poi uscì, veloce, prima che lui notasse il fiore.


Dopo la coppia, ci fu un altro momento di calma e Hiccup tornò al bancone, pronto per riprendere la potatura, quando notò il tulipano giallo.
Lo osservò, addolcendosi in uno strano sorriso. Non gli era di certo sfuggito dal mazzo, doveva esser stato lasciato lì di proposito.
Non conosceva il significato in particolare della tonalità gialla, ma pensò che fosse solo un ringraziamento. Jack di certo non si era informato sui significati.
Lo mise da solo in un vasetto sul tavolo e stava ancora sorridendo, quando arrivò la madre, per dargli il cambio.
"Hiccup, questo tulipano si sentirà un po' solo qui sul bancone."
"No, mamma. Lascialo lì, è un regalo."
Valka posò di nuovo il vasetto, indossando il proprio grembiule e legando i lunghi capelli in una comoda treccia sulla schiena. Osservò il sorriso con cui il figlio riprese il fiore, dopo essersi cambiato e sorrise a propria volta.
Il tulipano giallo significava che nel sorriso di chi lo riceveva c'era il sole, tanto era luminoso, e chiunque ne avesse regalato uno