ma io non ho i problemi che hai tu con le lettere. Lui dice che non è una malattia, comunque, non preoccuparti tanto, io sono sicuro che potrai andare a giocare a calcio con i tuoi amici. Il mio maestro è sempre molto contento quando gli porto i miei scritti, dice che sono molto corretti per un bambino. Ma io sono grande! Lui ride e dice di no ogni volta che glielo dico, però. Tu credi che io sia grande, vero? Le mie sorelle urlano e piangono in continuazione, loro sono piccole, io no. Tu hai sorelle o fratelli? Come si chiama tua mamma? La mia si chiama Trisha e il mio papà Yaser. Come si chiama il tuo? A scuola mi prendono in giro perché mio papà non è inglese, ma il mio maestro sgrida sempre i miei compagni quando lo fanno. Io non piango mai però, i maschi non piangono, sono cose da femmina. Posso dirti un segreto? Una volta ho pianto perché un bambino ha detto una cosa davvero brutta sul mio papà, ma non dirlo a nessuno. Tu piangi? Non voglio essere l'unico maschio a piangere, altrimenti mi prenderebbero ancora di più in giro. Di che colore sono i tuoi capelli e i tuoi occhi? La mamma mi dice di chiedertelo. I miei sono nerissimi e ho gli occhi marroni, la mamma dice che sono bellissimo. Anche tu sei bellissimo? La mamma dice che è sicura di sì. Devo andare a mangiare, adesso, non vedo l'ora di avere la tua risposta!Ciao Niall!Zayn 

 

__

 

Caro Zayn, è strano pensare che siano passati già sette anni dalla nostra prima lettera, vero? Non ci siamo mai visti ma sei il mio migliore amico. Ho letto da poco la prima cosa che mi hai scritto, e giuro di non aver mai riso così tanto. “(...) la mamma dice che sono bellissimo. Anche tu sei bellissimo? La mamma dice che è sicura di sì.” Saluta Trisha da parte mia, dille che mi dispiace deluderla con la foto che ti ho spedito con questa lettera. Non sono bellissimo, e Greg mi prende sempre in giro per i brufoli che mi sono usciti in fronte. Sono fastidiosissimi, mi viene sempre voglia di grattarli. Sono sicuro che tu non abbia problemi di acne, vero? Figuriamoci, Mr. Sono-Bellissimo-Perché-Me-Lo-Dice-Mamma. (Ti sto prendendo in giro, nel caso non fosse chiaro.) Com'è andato l'appuntamento con Perrie della scorsa settimana? Scusa se non sono riuscito a scriverti prima, sono andato a stare da mamma per il fine settimana e mi sono dimenticato qui la tua ultima lettera. Comunque. Com'è andata? Non ricordo neanche più che film dovevate andare a guardare. Oh, e scusa se ti scrivo al computer, ma pare che il mio “problemino” sia peggiorato con l'inizio delle superiori. Papà non ha nemmeno voluto parlarne con i professori, credo che si vergogni di me. Ho dovuto portare tutta la documentazione da solo, ma senza l'aiuto della prof. di musica nessuno mi avrebbe dato retta. Voglio dire, che cazzo ne posso, io, se ho questo problema? Guarda, mi fa incazzare in una maniera tremenda. E ho appena scritto “trenemba”, se ti fa piacere saperlo. Grazie al cielo c'è la correzione automatica, o ti avrei mandato una lettera piena di merda. Greg sta insistendo per farmi mollare il computer, scusa se questa lettera è ancora più corta del solito, ma sono nervoso e Liam dovrebbe passare a prendermi tra poco. Ti ho detto che la martedì mi ha portato a mangiare fuori? Ci ha accompagnato sua sorella, ma siamo rimasti tutta la sera da soli. E mi ha baciato! Ti racconto tutto la prossima volta, però, mio fratello sta cominciando davvero a rompere i coglioni. Ti voglio bene!Niall 

_

Caro Niall, che diavolo dici? Sei davvero carino in quella fotografia! Non bellissimo come il sottoscritto, ma non sei da buttare. Mamma dice di dire a tuo padre di darti una testata per esserti sminuito in quel modo, comunque. Mi dispiace della situazione a scuola, qui hanno ricominciato a prendermi in giro; questa volta non è la nazionalità di mio padre, ma il fatto che legga. Ti sembra normale? La gente è idiota, c'è poco da fare. Spero che la foto che ti sto mandando, comunque, ti piaccia. E che la mia grafia sia comprensibile, Safaa dice che sembro un medico; ma quella lì è stupida, non so se posso fidarmi di quello che dice. L'appuntamento con Perrie... è andato e non è andato bene. Ci siamo divertiti e il film non era male, ma quando siamo tornati a casa abbiamo deciso di lasciarci; dice che stiamo meglio come amici, e credo che abbia ragione. Solo che... non lo so, sono confuso. Ti ricordi di Harry e Louis? Credo di avertene parlato un po' di tempo fa, sono i due che stanno insieme. Un paio di giorni fa ho dovuto fare un progetto insieme a Harry, e mentre parlavamo... non lo so, mi sono accorto che forse potrebbe esserci