, alla sua attraente personalità: come le falene sono attirate dalle vampe dei lucernari, così le donne si lasciavano avvincere dal suo ardore.

Avevi pensato sarebbe stato così anche con te, sempre, dopo quel primo bacio dato con rabbia durante un grosso litigio, quella sera in cui gli scagliasti una palla di fuoco contro e che pensavi, una volta lanciata, non avrebbe schivato. Era stato il primo passo verso l’altro, amici da anni, scopertisi amanti.
Le altre volte, invece, non hai più visto quella foga inaspettata e iraconda, e te ne sei stupita. Te ne stupisci tuttora.
Così inaspettato.

Un ciuffo dei suoi capelli sfuggito al nastro – uno dei tuoi, rosso, il tuo colore preferito, rubatoti per questa ragione – che usa per legarli ti arriva sul volto e glielo porti delicatamente dietro l’orecchio; se li è fatti crescere, memore di quando gli dicesti che così sarebbe assomigliato al famoso principe dei ladri di quella favola che vi avevano raccontato tante volte da bambini al punto da conoscerla a memoria.
Era implicito, tra le tue parole, che così sarebbe stato il tuo principe dei ladri, quello che ti ha rubato il cuore e che lo custodisce; sai anche che hai fatto altrettanto con lui, la giovane dama che non ha avuto bisogno di un incantesimo per stringerlo a te. Non gli hai chiesto di farlo, ha scelto di farti una sorpresa, e ne sei contenta.

Gli sorridi e lui non può fare a meno di sorridere a sua volta, mentre pensi che è dannatamente bello come il peccato e che tu, iconoclasta e blasfema, vuoi soltanto perderti in lui, per quanto tu pensi di non esserlo.

«Sei così bella» mormora, e per un attimo i tuoi occhi si spalancano, stupiti, pensando che ti abbia letto la mente, sebbene sia tu la maga, colei che potrebbe farlo, se solo lo volesse.
In realtà non c’è bisogno che tu lo faccia, e lo stesso vale per lui: conoscete le paure dell’altro, le accettate, vi siete promessi di affrontarle, assieme.
Per questo riuscite a capirvi.
Non credevi sarebbe mai stato possibile, non ci avevi mai lontanamente pensato e forse è per questo che ti sembra irreale, perché tu, che rifletti tanto, troppo, non avevi considerato questa eventualità.
È tutto inaspettato.

Con la stessa incertezza di prima ti bacia, ancora, e il leggero pizzicore della sua barba che sta crescendo ti fa il solletico, mentre la sua bocca si apre, rivelando un maggiore calore a mano a mano che preme sulle tue labbra e al contempo un sospiro quasi di stupore, mentre ti assapora, piano.
Avverti le sue mani ai tuoi fianchi, che arrivano quasi vicino al tuo seno e tracciano una serie di immaginari ghirigori noti solo alla sua fantasia; il suo tocco ti piace, e vorresti averne ancora, senza i vestiti, che in questo momento ti sembrano più fastidiosi che mai.

Incerto su come muoversi, Sebastian sembra provare a rammentare una danza che conosce bene, ma di cui ha dimenticato i passi; quel soffermarsi sul tuo corpo è simile a un corteggiamento lento, misurato, ma allo stesso modo desiderato con tutto se stesso, che si muove tra quelle carezze fatti con le dita e con le labbra.
Non si tratta solo di questo, e tu lo sai bene: in quell’assaporarsi parsimonioso che indugia su ogni parte di voi – ogni lembo di pelle, ogni dettaglio, ogni respiro, ogni battito del cuore – c’è qualcosa di molto più intenso rispetto alla passione frettolosa, che lotta contro il tempo, molto lontana da entrambi.

È sempre stato impulsivo, Sebastian, una testa calda proprio come te, e non lo ha mai negato; a differenza tua, però, la sua essenza irresponsabile lo hanno reso incostante, manchevole di quella volontà necessaria a dimostrare le proprie intenzioni coi fatti, non solo con le parole, ogni volta che affermava di voler agire.
Ha perso tanto, troppo, nella sua vita, e ne ha avuto abbastanza di vedere la sua esistenza scivolare dalle sue stesse mani. Te lo ha confessato, così come ti ha rivelato che vuole costruire qualcosa che duri.
Il suo è un racconto che giunge inaspettato alle tue orecchie.

Quel suo timido e tenero esplorare ogni parte del tuo corpo è lì tra voi fino a quando hai ancora i vestiti addosso e, indugiando ancora un attimo, te li toglie.
Ammirando il tuo corpo ti sorride, e ti bacia ancora, stavolta con più decisione: è solo allora che tutte le sue incertezze si infrangono, come le onde sulla battigia.

Le sue labbra piene si fanno strada sulla tua pelle, che diventa più calda mentre ti sfiora: per te, che controlli le fiamme magiche, Sebastian è l’unico incantesimo di fuoco al quale ti accosti volontariamente, le lingue di fuoco che divampano e che ti bruciano senza farti del male, ma solo del bene.
Dopo essersi fatto strada con le labbra, con la lingua e coi denti, arriva tra le tue gambe e in quell’istante è chiaro persino a te che il principe non ha dimenticato nulla, né come si balla, né il modo di condurre il ballo stesso.
Tutto quello che puoi fare è lasciarti andare, affidandoti