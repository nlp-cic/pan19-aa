«Solamente che non vuoi che io stia a casa tua senza il tuo permesso» conclude Harry facendo, finalmente, un altro dei suoi soliti mezzi sorrisi. Louis trattiene il fiato mentre lo guarda, è così bello che riesce a farlo tremare completamente e a fargli perdere il senno della discussione.
Non è giusto, pensa, non è giusto che Harry ritorni così di punto in bianco nella sua vita e che si prenda anche l’ultimo spiraglio di luce che c’è. Stringe forte quel polso e si morde le labbra, non vuole che si allontani da lui di nuovo, non adesso che si sta rendendo conto di averlo un’altra volta in pugno.
«Adesso si baciano» sente sussurrare da una parte della cucina e Louis si ricorda solamente in quel momento che ci sono le gemelle a guardarli. Distoglie lo sguardo dalle iridi smeraldine di Harry e fulmina le sue sorelle con un’occhiata che non ha bisogno di parole, quelle sussultano e in men che non si dica li lasciano da soli.
La risata di Harry rimbomba per la cucina prima di infrangersi contro l’orecchio di Louis, «scusa se voglio passare del tempo con te» gli dice e Louis rabbrividisce sentendo l’estremo bisogno di far coincidere il suo corpo con quello di Harry. Lo abbraccia senza neanche rendersene conto e Harry ricambia immediatamente, stringendolo forte con quelle braccia che potrebbero stritolarlo solamente facendo un po’ più di pressione. È in momenti come questi che si rende conto di essere diventato troppo magro e troppo debole. Non aveva quel fisico così asciutto e mingherlino qualche anno prima, anzi, aveva due polpacci da far paura e quella pancetta che Harry amava mordere fino a lasciare l’impronta dei suoi denti sulla pelle.
«Non scusarti» gli dice stringendo tra le dite la sua canotta e affondando il naso contro la sua spalla, «mi dispiace per essere stato rude. È solo che non mi sembra vero, non so come comportarmi» ammette.
Harry sospira nel suo orecchio, «dovrei scusarmi per tante cose, Lou» gli dice mentre con una mano lo tiene a sé per la schiena. Louis scuote la testa, non vuole entrare in questo argomento proprio adesso.
Lo allontana giusto quel poco per riuscire a guardarlo negli occhi e, per la prima volta, è lui a baciarlo sulle labbra di sua iniziativa: è un bacio a stampo ma è comunque molto intimo e delicato.
Poi ride spontaneo e si lascia andare tra le sue braccia, non vuole più essere teso con lui. «Come hai fatto a convincere Daisy e Phoebe a farti entrare?» gli chiede infilando subito dopo le mani tra i suoi capelli.
«È stata tua nonna a farmi entrare ma è stato facile ottenere la fiducia di Phoebe e Daisy, ricordi i miei “toc-toc, chi è?”».
Purtroppo sì, Louis li ricorda e «Oh, sì» fa vago, «erano orribili!» ammette subito dopo trattenendo le risate di fronte all’espressione sbalordita di Harry.
«Ehi!» esclama il ragazzo sciogliendo l’abbraccio, «Daisy e Phoebe hanno riso!» si difende prima di mettere il broncio. Louis ride e, sentendo immediatamente la mancanza delle braccia di Harry, torna a rifugiarsi contro il suo petto. «Ammettilo, Haz, non facevano ridere neanche i morti».
Harry alza gli occhi al cielo ma sorride riprendendolo sotto le sue ali protettrici. Lo ha chiamato Haz, da quanto non sentiva quel nomignolo?
Rimangono abbracciati a lungo, si scambiano anche dei baci dolcissimi e Louis non vuole per niente al modo allontanarsi di nuovo di lui. Sente che qualcosa sta accadendo al suo cuore, forse sta ricominciando a battere per qualcosa di bello.

Il parco di Doncaster fa tremare le sue foglie appena i due ragazzi camminano fianco a fianco sull’erbetta fresca e curata. Spera che si nascondino di nuovo, dopo tanto tempo, dietro a quel cespuglio che è stato testimone del loro primo bacio e delle loro prime carezze ma non accade, perché quelli si dirigono verso le giostre per i bambini.
Doris, Ethan e le gemelle sono proprio di fronte a loro e ridacchiano felici. Corrono verso le altalene appena le intravedono e Louis sospira sollevato, è da tantissimo tempo che non riusciva al portarli al parco per distrarli un po’ dalla quotidianità.
Sta quasi per urlare ai bambini di stare attenti quando le dita di Harry sfiorano le sue fino a farle intrecciare completamente tra di loro e sposta immediatamente gli occhi su di lui, timoroso. Tutto quello che vede è un sorriso bellissimo.
«Ti va di parlare?» gli chiede Harry indicando con la testa la panchina posta a pochi passi da lì. Louis annuisce poco convinto ma lo segue ugualmente.
«Di cosa vuoi parlare?» domanda appena si siedono. Le loro mani sono ancora intrecciate.
«Beh» fa Harry, «ci sono tante cose che ci dobbiamo dire. Però, prima di tutto, voglio sapere se stai bene. Lou».
Louis sente il cuore sobbalzare e distoglie prontamente lo sguardo dal suo per evitare che legga nei suoi occhi che non è stato per niente bene. Ora non sa come sta, è confuso ma sta meglio con lui accanto, con la sua mano a proteggerlo e i suoi occhi a guardarlo.
«Non lo so» mormora con un’alzata di