quattro angoli della stanza ci stavano delle minuscole lampade a creare quella leggera luce, seguite da due lampade alte ai lati del letto, che prima non aveva affatto considerato. Era stranamente erotico, e forse la sua mente era stata condizionata dal libro Cinquanta Sfumature di Grigio, ma stava impazzendo. Quando si voltò verso Liam scorse nel suo sguardo una forte passione. Poi spense tutto di botto e quella piccola situazione erotica scoppiò come una bolla, facendo sì che Zayn tornasse alla realtà. “Vieni, non è ancora finita” rise del suo shock momentaneo e si fece spazio lungo il corridoio. Si bloccò notando delle foto di Liam attaccate alla parete, foto di quando era piccolo e leggermente rotondo. “Non guardare quelle foto, ero uno sfigato” ed il fatto che si sentisse superiore, gli fece roteare gli occhi. Sbuffò e si spostò comunque, incamminandosi verso le scale, Non appena raggiunse il piano superiore, osservò il corridoio bianco ed asettico. Vi erano solamente due porte e la cosa non lo convinse moltissimo. Entrando sulla prima a sinistra, scorse un altro bagno, più piccolo e contenuto del primo ma pur sempre un bagno degno di una persona ricca. Quando raggiunse la seconda, l'aprì senza aspettarlo e solamente quando notò tutto quel legno ed un leggero calore capì. “Hai anche una fottuta sauna” e non era poi così piccola come pensava. Ci sarebbero state dentro almeno venti persone. Richiuse la porta dietro se e avrebbe tanto voluto togliergli quel ghigno dalla faccia, magari a suon di schiaffi. “Proveremo anche questa” alzò le spalle e fece si che Zayn lo seguisse. “Andiamo di sopra” ed il moro storse le labbra. Cosa poteva esserci ancora? Più di una sauna e una stanza a sfondo erotico? Notò le scale a chiocciola e non appena vide Liam raggiungere la cima ebbe un fremito. Insomma, quelle scale non avevano niente sotto, se solo fosse caduto si sarebbe fatto male. Liam notò il suo sguardo terrorizzato e lo incoraggiò prendendolo un po' in giro. Zayn sbuffò e giungendo in cima capì finalmente. Si trovavano sul tetto, che dava sul mare. La vista era spettacolare, ma ancor meglio, a pochi passi da lui trovò una piscina rotonda impiantata a terra e solo allora capì la conformazione del tetto al piano di sotto. “Ovviamente una piscina” scosse la testa e si disse che avrebbe smesso prima o poi di meravigliarsi di Liam. “Quindi questa è la tua modesta casa?” domandò ancora. Osservò il panorama, che in quel momento gli regalò uno spettacolo meraviglioso. “Io non vivo qui, ci vengo solo d'estate” sorrise affabile, spostando ai lati delle piscine una delle sdraio per potersi riparare sotto al gazebo. Zayn serrò i pugni, odiava quello spreco di soldi. E non osò chiedere quante altre case avesse sparse per il mondo, era così ricco. Ma sexy, era sexy. “Solitamente è molto pericoloso d'inverno vivere qui” non seppe per quale motivo, ma sentì di dovergli una spiegazione valida. Annuì ma non cambiò idea sul fatto che fosse uno stronzo megalomane. “E dove vivi?” curiosò un po' oltre il terrazzo e vide il piccolo giardinetto a circondare la villa. Era praticamente immensa. “In Virginia” sorrise e si avvicinò a lui, osservando quell'azzurro che non aveva idea dove finisse e dove iniziasse. Liam si leccò le labbra ad una vicinanza esagerata e Zayn sospirò. Liam dovette ammettere a se stesso che sarebbe stata dura resistere a quella bellezza mozzafiato. “Mangiamo? Ho fame” fece Zayn improvvisamente. “Certo” Liam lo sospinse giocosamente verso le scale e notò quanto fosse spaventato dall'altezza. Ma scese, mettendo lentamente un piede dietro l'altro, senza impanicarsi troppo. Liam alle sue spalle oltre a ridere di gusto, si perse ad osservare le sue spalle ed il suo fondo schiena. Si ritrovò a fantasticare su quel corpo magro e tonico. Il pensiero di Zayn volò a Rouge, quella stanza era semplicemente un invito a gettarsi fa le lenzuola morbide, e fermandosi proprio davanti a quella, pensò a quante persone Liam avesse portato proprio fra quelle lenzuola. “Dove vuoi dormire?” fu preso alla sprovvista. Dalla sua voce sensuale all'orecchio, alla sua schiena. “Qui” mormorò già sicuro della risposta. Liam annuì e lo sorpassò, cercando il numero di telefono per ordinare qualcosa da mangiare. Pensò che dopo avrebbe avuto modo di divertirsi in stanza, ma ciò che non sapeva ancora era che Zayn dentro Rouge, ci avrebbe solo dormito.

Quando si risvegliò, credette di non aver mai dormito meglio in vita sua. Quel letto era comodo oltre ogni limite consentito. La seta morbida e liscia lo aveva accompagnato con lentezza nel sonno, e la confortevole sensazione di trovarsi in paradiso aumentava di minuto in minuto. Si stiracchiò, mettendo solo un piede oltre il letto. Si passò una mano fra i capelli e si osservò distrattamente allo specchio appeso al muro, che non aveva notato prima. Era stato terribilmente attratto dal letto e dall'atmosfera sensuale della stanza da non aver notato altri particolari. Come un quadro di nudo al centro, sopra il letto; un comodino relegato in un angolo con una lampada sopra; il fatto che la stanza si affacciasse direttamente sul