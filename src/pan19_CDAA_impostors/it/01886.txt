è talmente piccola che vi abito solamente io. »
« E non viene nessuno a trovarti? » Non vedeva che male c’era ad assecondarlo nella sua strana pazzia.
« Siamo tutti talmente indaffarati a proteggere ciò che ci viene affidato che non abbiamo mai il tempo di parlare o d’incontrarci. » Fissò il cielo: iniziava a sanguinare d’un dorato ed intenso vermiglio.
Spossato da quel caldo - comunque ora doveva essere tutto a posto - chiuse il cofano motore, appoggiandovisi sopra. Con un cenno lo invitò ad imitarlo.
« E dimmi cosa dovete proteggere te e i tuoi compagni? »
« Varie cose. » Perse lo sguardo lungo l’ampio orizzonte spoglio di qualsivoglia montagna o collina.
« Per esempio? » Chissà quale consistenza avevano le sue labbra.
« Pianeti, alberi, persone. »
« Cos’è? Siete una specie di guardiani? » la sua voce era impregnata d’una nota d’umorismo. S’umettò le labbra secche dalla sete chiedendosi se era un idiota. Entro qualche minuto sarebbe morto di sete e lui cosa stava facendo? Parlava con un pazzo che si credeva un super alieno venuto da una stella (questa gli era nuova) invece di mettere in moto la sua piccola e andarsene in città. Ma quell’uomo aveva un’inspiegabile attrattiva su di lui: non riusciva a volgere altrove né lo sguardo né i pensieri.
« Siamo degli angeli.» voltò il viso. Ora le sue iridi erano d’un magnifico blu notte, profonde come gli abissi degli oceani. Dean s’abbeverò di quei occhi estasiato dalla loro purezza.
« Sei sceso sulla terra per dissetarmi? » Quali sciocchezze stava pronunciando la sua bocca? Sicuramente era impazzito pure lui.
Eppure qualcosa dentro la sua anima gli bisbigliava d’assecondare il proprio corpo, l’istinto.
« Sì » il presunto angelo s’alzò dal cofano del Impala posizionandosi fra Dean e il tramonto: la tiepida e brillante chioma del sole incorniciava la sua sagoma; il volto si fuse con il cielo regalandogli l’aspetto d’un essere sovrannaturale.
« Tu sei l’angelo che veglia su di me? » rammentò la frase che sua madre era solita sussurrargli mettendolo a letto; pronunciandola appena.
«Il mio nome è Castiel e la mia luce vive solamente nei pressi della tua anima. »
Sorrise e il suo volto s’illuminò: più intenso del sole, più sublime della pallida luce della luna fu quel piegarsi di labbra. Un’incredibile pace si proruppe nel cuore di Dean ed un intensa flemma pervase il suo corpo. Non provava né freddo né caldo, non era spossato, non aveva fame: più nulla gli doleva.
« Ho sete. » soffiò pacatamente, rapito dalla visione che gli riempiva gli occhi. Sicuramente egli era una creatura divina.
« Dissetati. » rispose l’angelo avvicinandosi a lui e offrendogli le sue carnose labbra.
E Dean le raccolse assaggiandole come dolci e succosi frutti estivi. Erano morbide come pesche mature, dolci come ciliegie, succose come more.
Ne succhiò il labbro inferiore, mordicchiandone la morbida e rosea carne, gustandone il dolce sapore e leccandone il contorno. Portò una mano fra i capelli scoprendoli un po’ secchi - quindi nemmeno quella sublime visone era perfetta? - gemendo alla forte presa di Castiel sul suo fianco e al contatto con la sua voluttuosa lingua. Più mordeva, succhiava e si dilettava con la bocca dell'altro più si assetava e ne godeva.
Premette il carpo contro il suo stringendone il viso ed un fianco cercando d’annullare ogni spazio fra loro. Più si fondeva e s’avvicinava alle sue membra maggiori erano le sensazioni e la completezza che ne ricavava. Ma non era nulla di carnale (se non in una piccola parte): quelle miliardi di sensazioni, quei piccoli ed infiniti spilli di piacere che si conficcavano nel suo essere, in ogni punto che aderiva perfettamente al corpo di Castiel, gli donavano una tale estasi da far elidere ogni altra sensazione, da annientare ogni razionalità o bisogno. Si sentiva completo, perfetto.
« Cosa sei tu? » ansimò sulle sue labbra « Perché mi fai questo effetto? » gli accarezzò una guancia esaminandone la consistenza e la forma.
« Sono un angelo. » chinò il viso verso la mano che lo cullava socchiudendo gli occhi « Ma non comprendo perché mi sento così bene vicino a te.»
« Hai detto che la tua luce vive solamente vicino alla mia anima. » Stava letteralmente impazzendo. Da quando in qua si comportava in una maniera talmente sdolcinata?
« Sì » sollevò le palpebre incorniciandogli il volto con le mani « Perché se un angelo non ha niente o nessuno da proteggere viene inglobato nella luce del Padre. »
« Moriresti senza di me? »
« Non sei l’unica anima che devo proteggere, » gli accarezzò le guance muovendo lentamente i pollici scrutando ogni dettaglio del volto cinto fra le sue mani « Ma ora... » le iridi si fermarono nei suoi occhi. « Credo di non poter vivere senza di te » incurvò le sopracciglia. « È così strano. Ho sempre vegliato su di te ma mai prima d’ora ho sentito il bisogno di restarti vicino. Forse è per questo che ci è severamente proibito avvicinarsi a coloro che proteggiamo. »
Dean