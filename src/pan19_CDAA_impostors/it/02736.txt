interessato.



    “Cos’hai intenzione di fare adesso, Light?”



    “Per il momento sono in salvo, non credo che L colpirà la mia famiglia. Devo riflettere prima di contrattaccare, lasciami pensare.”



    Forse è meglio aspettare: è curioso di osservare la reazione della gente. Si scaglieranno contro L… o contro di lui? Saranno così ingrati da negare tutto
    il bene che ha compiuto, i sacrifici che ha compiuto per loro?



    “Hai fatto proprio bene a trasferirti qui, non è vero Light? Appena in tempo… l’avevi previsto?”



    “Qualcosa del genere, sì. Comunque direi che nessuno può trovarci, al momento.”



    Si è rintanato in una villa di campagna a qualche miglio da Tokyo. L’edificio è completamente isolato, nessuno sospetterebbe che è dotato di
    apparecchiature tanto sofisticate. Se l’è fatto intestare a nome di Herbert Coyle, uno dei detective che impersona. L’ha acquistato qualche mese fa, per le
    emergenze. Sorveglia la casa, connettendosi al sistema d’allarme che ha installato: anche il cellulare e il PC che usa sono programmati per fornire un ID e
    un’ubicazione falsa. Incredibile, una folla di persone sta facendo irruzione nella sua vecchia abitazione. I loro stupidi volti sono contratti dalla
    determinazione e dall’odio.



    “A morte Kira!!”



    “Non ti permetterò di giudicare i miei figli!”



    Sfondano la porta, ma l’appartamento è deserto. Sono vestiti di nero, indossano delle maschere sul volto. Sono delusi, non c’è nessuno. Sfasciano tutto ciò
    che trovano, ma non ha lasciato nulla di valore in casa, e comunque non gli importerebbe. Qualcuno fa scattare l’accendino… sono proprio dei bastardi,
    stanno dando fuoco alla casa. Se quella non è una sfida…



    Poco male, l’unica cosa che gli serve la tiene tra le mani.



    *



    L. si copre il volto con un passamontagna nero, chiude la trasmissione e si precipita a casa Yagami. La gente è davvero impazzita, si urta, è in preda a
    una cieca confusione. Di questo passo rischia di scatenare una guerra civile, ma l’aveva messo in conto. E’ il prezzo da pagare perché il mondo sappia la
    verità su Kira e lo annienti. Ha agito in segretezza per troppo tempo, e i risultati non sono stati quelli sperati.



    “Sayu, signora Yagami, devo chiedervi di seguirmi” dice, attraverso lo spioncino. Come aveva previsto, Light le ha messe in guardia da lui. “Ascoltatemi,
    siete in pericolo!”



    Continua a urlare attraverso la porta, poi, per non attirare l’attenzione, passa loro un biglietto. E’ vitale che capiscano che vuole soltanto proteggerle.



    “Ma noi… Light ci ha detto…” la signora Yagami apre la porta a metà. Misa è con loro, come si aspettava.



    “Conferma che quanto ho detto è la verità, Misa. Dì loro che Light è Kira.”



    “No, non tradirò mai Light!” La modella scuote la testa sconvolta e in lacrime. “Non me lo sarei mai aspettato da te, Ryuzaki…”



    “E’ inutile, Misa. Non serve più a niente fingere, tanto più che tu sei il secondo Kira.”



    “Mio marito lo sospettava” dice infine la signora Yagami, allontanandosi da Misa e permettendo a Ryuzaki di entrare. “Non ho mai voluto crederci…”



    “Signora Yagami, Sayu, non c’è tempo. Dovete venire con me, presto. Anche tu, Misa.”



    “Io devo aspettare Light!” dichiara lei, testarda. “Lo hai messo nei casini e adesso…”



    “Tu sei un caso a parte, Misa. Perdonami, ma devo perquisirti.”



    “Ehi, ma che modi!”



    Il detective si assicura che non tenga nascosti frammenti del Death Note e la ammanetta. “Rem ha acconsentito a restarti vicina. Metterò in salvo anche te,
    se fai come ti dico andrà tutto bene.”



    “Ma Light…” bisbiglia lei, furente. Le due donne la guardano come se non l’avessero mai vista, impietrite.



    “Non muoverò un dito contro Light, l’ho promesso. Non sarò io a fargli del male, dico bene, Rem?” No: L ha lasciato che siano le sue vittime, le persone
    che vuole governare, a occuparsene.



    “Attento, L. Non gradisco affatto che mi s’inganni in questo modo” risponde lo shinigami, ammonitore. Ma tecnicamente non può fare nulla: L. non
    sta contravvenendo alla promessa.



    “Proteggila, Rem, e controllala. Non deve mettersi in contatto con Light per nessun motivo.”



    Quella giornata è stata snervante. Ha protetto tutte le persone vicine a Light, e allo stesso tempo le ha isolate da lui. Sono nell’appartamento che ha
    affittato per loro e Sayu non gli parla. Per una volta è silenziosa e seria, incrocia le braccia in una posa che gli ricorda terribilmente il fratello. La
    madre è sconvolta e piange silenziosamente, completamente ritirata in se stessa.



    “Lui mi aiutava sempre a fare i compiti, è il fratello migliore del mondo! Mi vuole bene, non può essere Kira” sbotta infine, sfidandolo a contraddirla.



    “Sono certo che ti vuole bene, in fondo, ma il Death Note per lui