semplicemente irritato. Certo, il più delle volte era irritato, ma comunque, non era un uomo facile.

«È meglio se andiamo a fare due chiacchiere altrove. Non mi serve un pubblico.» Solo allora Alanora si accorse che i Tassorosso che attendeva erano a pochi metri da loro, le bocche spalancate per la sorpresa di trovare quell'Eroe della Grande Guerra proprio vicino al loro solito ritrovo. Mentre si allontanavano da lì, la giovane vide con la coda dell'occhio i quattro ragazzini darsi gomitate e commentare quella scena inaspettata. Nel vedere il ghigno di Jenkins strinse un pugno.

Camminarono svariati minuti in silenzio. Severus avanzava rapido mentre Alanora con lo sguardo basso tentava di stargli dietro intercalando la camminata spedita con alcuni passi a corsa. Quando si fermarono, ai limiti della Foresta Proibita, la quercia ed i Tassorosso erano ormai solo dei puntini lontani. L'uomo Trasfigurò un masso in una comoda sedia di vimini e vi sedette. Unì le mani davanti a sé, e vi ci appoggiò sopra il mento. Avrebbe lasciato che fosse Alanora a parlare per prima. E questo non poteva essere un buon segno. Non era mai un buon segno quando Severus Piton ti puntava gli occhi neri e profondi addosso senza proferir parola.

La ragazza si schiarì la voce. «Allora...» Fissava il mantello del padre. Era nero. Tutto in lui era nero: gli occhi, i capelli, i vestiti... Di sicuro quel suo look macabro alimentava l'angoscia che sembrava pervadere chiunque si ritrovasse davanti Severus Piton. «La mamma sta bene?» L'uomo alzò appena un sopracciglio. No, non era stata la domanda giusta. «Ok, dimmelo e basta. Facciamola finita! Cosa ho fatto ora?» proclamò melodrammatica. Mancava solo una mano portata teatralmente alla fronte. Severus alzò gli occhi al cielo ed allungò una mano sotto il mantello, da cui trasse una pergamena che srotolò a mezz'aria davanti a loro.

  


Caro Severus, è con mio grande dispiacere che ti scrivo questa mia.



So che non è nelle tue intenzioni ritornare ad Hogwarts, ma temo di doverti chiedere di fare un'eccezione.



Si tratta di tua figlia Alanora.



Dall'inizio dell'anno scolastico, tre mesi fa, Alanora ha collezionato una lista considerevole di effrazioni:



è stata sorpresa più volte a vagare per i corridoi nelle ore notturne (ma sono sicura che altrettante volte sia riuscita a cavarsela)



ha usato la magia per recare disturbo ai suoi compagni (la signorina Davies, sua ultima vittima, ancora si rifiuta di uscire dall'infermeria dopo che i suoi capelli sono stati incendiati da tua figlia)


ha mostrato un comportamento aggressivo nei confronti dei suoi compagni...  

Arrotolò la pergamena mentre la voce continuava ad elencare i vari misfatti della giovane Piton, che ora stava maltrattando nervosamente la sciarpa. «Hai qualcosa da dire a riguardo?» indagò Severus. Quando non ricevette risposta i suoi occhi si chiusero in due fessure. Era molto, molto arrabbiato. «Lo sai che un comportamento così è inaccettabile? Rischi di farti espellere, Alanora. Lo capisci questo?» Le labbra della figlia stavano ormai tremando. «Io e tua madre vi abbiamo cresciute meglio di così.» Indicò distrattamente la pergamena, che ancora fluttuava tra di loro. Al pensiero di aver deluso, e profondamente, i propri genitori, Alanora scoppiò a piangere.

Severus sospirò, e la tirò a se. Certo, era molto rammaricato, arrabbiato addirittura. Ma non poteva resistere a delle lacrime così sincere. Alanora ed Eireen piangevano molto di rado – la prima grazie al carattere combattivo e forte ereditato da Lily Luna, la seconda grazie a quello introverso che aveva in comune con lui – e quando lo facevano i loro genitori sapevano che era per qualcosa di grave. La fece sedere sulle ginocchia. «Vuoi dirmi cosa c'è?» Il suo tono era molto più dolce, adesso. Alanora allora si voltò e lo guardò dritto negli occhi. Aveva gli occhi di Lily Evans. Era incredibile come quelle due piccole riproduzioni fedeli di Lily Luna – tranne per il piccolo particolare dei capelli di Alanora, neri come la pece – potessero essere anche piccole copie di Lily. Un concentrato delle donne della sua vita, ammise tra sé e sé.

«Ci prendono in giro.» mormorò a denti stretti. «Ridono di noi. Non so cosa gli abbiano raccontato i loro genitori, ma ridono di noi.» I compagni. Come aveva potuto non pensarci? Eppure lui stesso era stato, anni prima, vittima di scherzi e bulli. Ma lui era solo, chiuso, triste. Le sue figlie no. Erano delle bellissime ragazze – beh, lui era un po' di parte, ma era sicuro che non fosse solo una sua impressione – con delle menti sveglie. Eireen non era particolarmente estroversa, ma il suo silenzio era intrigante tanto quanto la vivacità di Alanora. «Perché vi prendono in giro?» chiese, con il tono più tenero che qualcuno gli avesse mai sentito usare. Alanora arrossì. «Loro dicono che la nostra famiglia... Dicono che tu e la mamma...» Si guardò attorno, come se si vergognasse. «Dicono che non sei una bella persona.» Concluse.

Da ex-Mangiamorte, Severus sapeva che non era sempre stato una bella persona. Aveva fatto cose che le sue figlie