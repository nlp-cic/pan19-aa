per amore, ma che era un suo dovere. Inciampò nelle sue stesse parole, mentre parlava di famiglia e di una solida collaborazione...

Magnus sapeva che Alec voleva che ciò che stava dicendo fosse vero. Quindi, ovviamente, disse "Va bene". Pur sapendo che c'era un'altra risposta, molto più sincera, nel suo cuore.

Ma la sincerità era stata quando gli aveva detto che aveva sbloccato qualcosa in lui. E Alec non aveva idea di quanta forza gli ci fosse voluta per tirare fuori quelle parole, quanto di lui ci fosse in quella semplice risposta - la storia, le avventure, il dolore che si era tenuto dentro. Ammettere di fronte al ragazzo che incontrarlo l'aveva cambiato in modo fondametale - un modo che nemmeno lui stesso capiva bene - era stato sincero.

Magnus non poteva più permettersi di regalare pezzi di sè in quel modo.

Sapeva che Alec non si sarebbe sposato per amore. Ed era in giro da abbastanza tempo da aver visto un discreto numero di matrimoni celebrati per convenienza. Sapeva che fosse cosa comune per una o entrambe le persone coinvolte in un matrimonio politico, il fatto di avere un amante...

Ma non era quello che voleva lui. Sentiva questo bruciore sconosciuto nel petto mentre guardava Alec e un sacco di risposte taglienti premevano per uscire dalla sua bocca. Non era ciò che voleva dire, ma questo indefinito desiderio di avere di più da Alec lo stava rodendo dentro. Sperò di poter capire da dove venisse, così da poterlo bloccare - estirparlo  - e tornare a respirare. Non avrebbe dovuto volere Alec e basta.

Così disse che andava bene, anche se non era vero - lui non stava bene.

Ma quale altra scelta aveva, se non mentire?

***

4.

Magnus andò a casa e chiamò Catarina. Si aspettava che la ragazza fosse concisa nel rispondere e non si curasse dei suoi problemi con i Nephilim. Ma lei sentì il suo tono di voce e capì.

"Per uno stregone di centinaia di anni, qualcosa di nuovo e diverso è raro, Magnus" disse. Nella sua voce si percepiva il peso di troppi ricordi. "I mortali sono così fragili. Forse è meglio così."

"Forse" rispose lui, giocando con il bordo di una foglia di salvia, mentre guardava fuori dalla finestra senza davvero vederla. La pioggia si abbatteva contro il vetro, mentre l'umore malinconico di Magnus s'intonava al cielo grigio. Realizzò in quel momeno che la sua vita era diventata una metafora troppo utilizzata e pensò Cosa mi sto facendo? Raddrizzò le spalle, sollevò la testa e ostentò una risatina incurante e calorosa. "Non so cosa stessi pensando. Sto bene. È stato stupido, da parte mia, chiamare."

Catarina sospirò. "Tu non stai bene" insistette, con tono gentile. "Ma il tempo è tutto ciò che hai. Starai bene."

Lui desiderò di non sentirsi empatico verso il cielo, come uno stupido adolescente.

Desiderò che la sua vita non fosse prevedibile com'era diventata.

"Starai bene, Magnus" ripetè Catarina.

Lui desiderò che fosse così semplice.

***

5.

Alec era in piedi all'altare e teneva le mani di Lydia nelle sue. Gli stavano parlando, gli stavano spiegando cosa avrebbe dovuto fare, ma lui non stava prestando attenzione.

Tutto ciò a cui riusciva a pensare era la scintilla negli occhi di Magnus, quando gli aveva detto del matrimonio. Per un attimo aveva sperato. Per un attimo si era chiesto cosa sarebbe successo se...

Ma poi Magnus l'aveva salutato con un tono talmente definitivo che il ragazzo aveva capito - qualsiasi possibilirà ci fosse stata per loro prima, si era estinta. Almeno da parte di Mangus. Dopotutto, era solo un'altra distrazione. L'ennesima conquista per il vecchio stregone. Ovviamente, sarebbe stato facile per Magnus dimenticarsi di lui, ci sarebbe stata una fila di uomini e donne dietro di lui, che aspettavano di avere una chance con lo stregone. Tra tutte quelle opzioni, come poteva pensare di che sarebbe stato la prima scelta? Lui non era mai stato al primo posto per nessuno.

Alec chiuse gli occhi e realizzò... nemmeno per sè. Non era mai stato la prima scelta nemmeno per se stesso.

Alzò lo sguardo - vide Lydia, Izzy, la sua famiglia - e capì che non stava bene. 

E, anche se per lui e Magnus non ci sarebbe stato futuro, non avrebbe potuto vivere la sua vita in quel modo. Non sarebbe mai stato in grado di amare Lydia come meritava una moglie. Non sarebbe mai stato in grado di cambiare il suo modo di essere.

Non voleva farlo.

Ma adesso era lì e non aveva idea di come cambiare il proprio futuro.

Non stava bene, eppure non era ancora sicuro che quella fosse una motivazione sufficiente per dire di no. 

Alec aprì la bocca per parlare...

***

6.

"Mi dispiace di averci messo tanto" disse Alec, entrando dalla porta d'ingresso con le braccia piene di borse. "Ma mi ero dimenticato di quanto fossero affollate le strade a dicembre e, visto che non uso quasi più la runa dell'invisibilità, continuano a fissarmi. Cioè, davvero, cos'hanno tutti da guardare?"

Magnus si alzò dal divano e lo osservò appogiare