su quel biglietto. E' praticamente un'etichetta » si giustificò Arthur, prima di soccombere al nuovo attacco di solletico da parte di Eames. Rimasero almeno cinque minuti a ridere e a pizzicarsi a vicenda rotolando sul tappeto come due ragazzini, prima di ricomporsi e rivolgere di nuovo la loro attenzione ai regali.

« Apri prima il tuo » lo incoraggiò Eames. 

Arthur sorrise, mentre scioglieva il fiocco che chiudeva il pacchetto. « Scommetto che mi hai regalato una camicia. » 

« Hai sbirciato di nuovo gli acquisti della mia carta di credito vero? » lo rimproverò Eames, mentre il Pointman sollevava l'indumento con un sorriso colpevole e soddisfatto al tempo stesso, largo abbastanza da fargli venire le fossette sulle guance. Eames dovette trattenersi dallo stenderlo sul tappeto e divorarlo. 

« Può darsi » ridacchiò Arthur, lisciando la stoffa scura sovrappensiero e sottraendosi con una risata ad un nuovo pizzicotto.

« Oh be', allora meno male che ho pagato questo in contanti » disse Eames estraendo dalla confezione della camicia una scatoletta più piccola e sottile nascosta sotto la carta velina. 

« Cos'è'? » chiese Arthur, prendendogliela di mano, curioso. La aprì.

« Lo so che non sei tanto il tipo che indossa questo genere di cose » disse in fretta Eames, mentre Arthur si rigirava il bracciale tra le dita: era una catenella piuttosto spessa di anelli rettangolari, semplice, in acciaio opacizzato. Eames lo vide leggere la piccola incisione che aveva fatto scrivere all'interno: Dreams became reality. « Lo so che la frase è sdolcinata da morire, ma ho pensato che scrivere i nostri nomi sarebbe stato un tantino rischioso nel caso ti si sganciasse in un posto pericoloso, e onestamente non mi veniva in mente nient'altro di decen- » 

« E' bellissimo » lo interruppe Arthur, con un tono che non ammetteva repliche. « Lo porterò sempre » aggiunse, pianissimo, agganciandoselo intorno al polso. Eames lo attirò a sé e lo baciò. 

Qualche minuto più tardi Eames era entusiasticamente intento a lasciare un glorioso succhiotto appena sopra la clavicola del Pointman, il suo Pointman, quando Arthur, tra un gemito e un ansimo aveva cercato di dire qualcosa.

« Cosa? » chiese Eames, staccandosi riluttante dal collo di Arthur.

« Il m-mio regalo » balbettò Arthur, premendosi involontariamente contro Eames e facendoli gemere entrambi. 

« Ti dispiace se lo apro dopo? » disse Eames, strofinando il viso nell'incavo del collo di Arthur.

« No, non devi aprirlo. Non aprirlo ok? Fa schifo, è orrendo, non... ah!» mormorò Arthur, sussultando quando Eames premette leggermente i denti nel segno che aveva lasciato pochi secondi prima.

Il Falsario continuò a baciarlo lungo la clavicola e poi sulla spalla, slacciando i bottoni della camicia e allentando la cravatta man mano che guadagnava pelle scoperta. « Sono sicuro che è bellissimo, e mi piacerà tantissimo. Shh ora, sono occupato » gli mormorò sulla pelle, facendolo rabbrividire. Arthur però non voleva saperne di lasciar perdere.

« Non capisci, sono un disastro a fare -ahh, Eames!- i regali di Natale » continuò infatti, semi-incoerente, affondando le dita nei capelli di Eames, che gli aveva ormai sbottonato la camicia fino all'ombelico e gli stava lasciando baci umidi sul petto e sulla pancia. « Chi regalerebbe un appendiabiti al proprio fidanzato? Sono un idiota » 

Eames gemette esasperato. « Oh andiamo, tutti regalano -aspetta, hai detto appendiabiti? Mi hai regalato un appendiabiti? » esclamò, guardando Arthur, che arrossì di botto. 

« Doveva essere una battuta » spiegò Arthur, spingendo via Eames, recuperando il regalo e ficcandoglielo in mano.

« E' un oggetto di design, voglio dire, non è proprio una schifezza, però è- »

« Un appendiabiti » finì per lui Eames, sorridendo. Arthur se possibile diventò ancora più rosso. Eames lo trovava bellissimo, con i capelli scomposti e la camicia sbottonata, completamente disfatto. 

« Vediamo questo appendiabiti, dunque » disse Eames, strappando la carta senza tanti complimenti. 

Scoppiò a ridere. Arthur sorrise un po' incerto, cercando di sistemarsi i capelli.

« Un appendiabiti di Charles Eames. » rise ancora Eames, tirando Arthur per la cravatta e dandogli un bacio sull'angolo della bocca. « Allora ce l'hai, un senso dell'umorismo! » continuò ridendo. 

Arthur gli tirò un altro pugno sul braccio e finse di mettere il broncio. Eames non riusciva a smettere di ridere, e ben presto anche Arthur si unì a lui. « Hai rovinato tutto » lo rimproverò, pungolandolo con un dito. « Io volevo fare un regalo spiritoso, e tu te ne esci fuori con un bracciale e una frase sdolcinata. » 

« Per una volta che volevo essere serio! » rise Eames, per poi baciarlo brevemente. « E' bello, comunque. Starà bene nell'ingresso. Grazie. » 

« Prego » rispose Arthur con un sorriso ironico, appoggiandosi a Eames mentre questo finiva di liberare dall'imballaggio l'oggetto.

 « Siete imparentati? Volevo chiedertelo da un po' » 

« Uh, non che io sappia. Mia madre ha una sorta di fissa per i design dei signori Eames, però. » rispose Eames, toccando i