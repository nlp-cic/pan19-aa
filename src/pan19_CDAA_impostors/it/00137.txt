adotterei il popolo senza esitazione, ma non sento di esserne in grado: ho parlato con lui, Combeferre…» e senza aggiungere altro abbassò lo sguardo e come se parlottasse nella sua mente mosse il capo da una parte all’altra, le labbra serrate.L’espressione di Combeferre si addolcì di fronte a quell’immagine e il suo petto sembrò gonfiarsi di tenerezza. Enjolras era sempre stato assoluto nei suoi sentimenti, sempre pronto a combattere per l’ideale più alto possibile, così impegnato a guardare verso il cielo da dimenticare i rospi che saltavano disperati ai suoi piedi e ora era stato bruscamente tirato verso il basso, verso la realtà che non riguardava il popolo come entità ma come singoli drammi quotidiani, e non riusciva più a spiccare il volo.Combeferre gli appoggiò una mano sulla spalla, attirando nuovamente la sua attenzione. «Amico mio, questo sentimento ti fa più che onore e mi commuove e spero che tu tenga sempre a mente che qualunque decisione tu prenda io sarà al tuo fianco per consigliarti e supportarti.»Enjolras gli sorrise e a fine giornata prese la sua decisione: nonostante le incertezze si sarebbe preso quella responsabilità, e così fece.Nelle settimane che seguirono si dette da fare per risolvere il tutto il più velocemente possibile, per poter ritornare ai suoi studi e ai suoi impegni, ma ad ogni passo che faceva si ritrovava di fronte sempre nuovi impedimenti: litigò a lungo col padrone di casa sua, che insisteva nel raddoppiargli l’affitto benché di fatto lo spazio a sua disposizione si sarebbe presto dimezzato, e alla fine dovette arrendersi e andare a cercare una nuova stanza ad un prezzo ragionevole, fatto che lo privò di parecchio tempo e parecchia pazienza, e quando fu pronto a traslocare si ritrovò praticamente circondato da giovani che lo supplicavano – alcuni anche in ginocchio – perché permettesse loro di dare una mano e altri che semplicemente lo seguivano dovunque andasse.A quanto pare non aveva considerato l’attrattiva che una storia del genere potesse avere sulle menti di studenti annoiati.Spostare la sua roba e sistemarla nella nuova abitazione, dunque, non fu semplice: troppi libri e troppe carte alle quali non si riusciva a dare una collocazione e troppa gente da organizzare che insisteva nel ritornare anche dopo che lui aveva espressamente detto di voler essere lasciato in pace, ma alla fine si poté ritenere soddisfatto e fu molto lieto quando Grantaire gli fece sapere che lui, tra abiti ed effetti personali, poteva riempire a malapena un bagaglio. Finalmente una buona notizia.Il giorno stabilito, dunque, Enjolras si ritrovò per la prima e unica volta sul pianerottolo scricchiolante di un edificio che odorava di muffa con Combeferre e i suoi amici accanto, una folla di curiosi che si agitava come un alveare alle sue spalle e Grantaire davanti a lui che con mani tremanti litigava con le chiavi e la serratura. «Portate ancora un po’ di pazienza, i lavori di precisione non sono il mio forte,» disse ed Enjolras dovette reprimere a forza l’istinto di spingerlo via e farla finita personalmente.Fortunatamente presto la porta si aprì e Grantaire si fece di lato, inchinandosi appena e indicando con il braccio disteso l’interno della stanza. «Vi prego di perdonare il disordine della mia umile dimora,» scherzò, «e vi prego anche di perdonare le sue dimensioni: ho paura che sarà difficile per il corteo nuziale entrare tutto assieme.»Enjolras inspirò profondamente e con irritazione, ma quando entrò nella stanza si ritrovò a trattenere il respiro e a spalancare gli occhi, in un misto di orrore e rabbia. Era vero che la stanza era piccola ed era vero che era estremamente disordinata, ma rispetto a quello che si trovò davanti pensò che quelle parole fossero troppo galanti per descrivere lo stato in cui versava quell’abitazione: c’era polvere su pavimenti e mobili e ovunque si posasse lo sguardo c’erano bottiglie di vino e assenzio vuote, mai aperte o bevute solo a metà. La degradazione era l’assoluta padrona di casa.Enjolras si voltò a guardare Grantaire e questi si spostò dall’uscio e andò a sedersi sul letto sfatto, accanto a una giacca piegata malamente, e si sporse appena verso un tavolo vicino per prendere una bottiglia semi vuota che agitò in giro, per indicare la stanza. «Prendete pure quello che ritenete sia opportuno portare via e lasciate il resto, io di certo non ne sentirò la mancanza,» e detto questo bevve generosamente.Enjolras mosse alcuni passi nella stanza, pensando che visto come stavano le cose sarebbe stato perfettamente sensato lasciare tutto in quel posto e limitarsi a trascinare fuori di peso l’altro uomo, vestito com’era, ma all’improvviso qualcosa catturò la sua attenzione e si diresse deciso verso il tavolo accanto al letto e prima che Grantaire potesse dirgli di lasciar perdere e di non guardare, si era ritrovato tra le mani una tela piccola e quadrata, dipinta solo a metà, che raffigurava con precisione la via che si intravedeva dalla piccola finestra della stanza e un piccola “R” maiuscola scarabocchiata in un angolo.«L’hai fatto tu questo?» chiese, e per la prima volta da che era entrato in quella casa le sue spalle si erano rilassate e l’espressione severa del suo viso aveva lasciato posto a curiosità e forse un pizzico di ammirazione che Grantaire non colse o si disse di aver