Wanda non sapeva cosa lei e suo fratello fossero, né perché. Di una cosa sola si sentiva assolutamente sicura: non ne erano responsabili.Non è colpa nostra, continuava a ripetersi, sempre più arrabbiata, cominciando ad avvertire il peso della loro innocenza in tutta la sua gravità. «Non è stata colpa tua» disse, finalmente. Pietro la guardò. Gli occhi lucidi e le labbra increspate in una smorfia sarcastica. «Andiamo» disse, con la voce spezzata. «Lo sai.» «No» lo contraddisse. «Non lo so.» «Tu vuoi solo... Sei dolce, e apprezzo quello che cerchi di fare, davvero. Ma lo sai, come lo so io, che se non fosse stato per me… non sarebbe successo niente.» Wanda scosse la testa incredula. Era così ingiusto. E sbagliato, tutto sbagliato.  Erano arrivati al campo sbraitando e vaneggiando di gioielli rubati, chiedendo che gli fosse consegnato il ragazzino coi capelli chiari che era stato visto rubare dal bancone del fornaio.Quel mostro, avevano gridato, vogliamo vederlo impiccato. La baldanza di quei giustizieri si era però immediatamente spenta una volta che Vadja, Django, Toni, Martin e gli altri, fucili in spalla e coltelli in pugno, erano usciti dalle roulottes. Nessuno poteva immaginare che avrebbero dato fuoco al campo, nella notte.  Un crimine troppo odioso e infame da concepire. «Eri un ragazzino, Pietro! Quegli uomini… quei… erano dei fanatici e dei razzisti e… Dio, volevano ucciderti! Per aver rubato da una bancarella! Come fai a non vedere la follia di questa storia?» «Credi che non sappia che cercavano solo un pretesto? Fatto sta che l’hanno trovato, e sono stato io a darglielo.» Pietro alzò le spalle, rassegnato. «Così stanno le cose, Wanda. Questa è la verità. E lo sai.»No. Quella non era la verità. La verità era che lei e Pietro erano stati derubati. Della loro famiglia, della loro casa, della loro infanzia, della loro spensieratezza, del loro futuro. Non c’era modo di recuperare quello che avevano perduto, Wanda lo sapeva bene, ma che suo fratello si trascinasse dietro il peso di quella colpevolezza, questo no. Non lo avrebbe mai permesso.Non anche questo, continuava a ripetersi. Non ci porteranno via anche l’innocenza. Gli prese un braccio, obbligandolo a voltarsi. Quello che scorse in quel momento, riflesso nell’azzurro degli occhi di Pietro, era la cosa più terrificante che avesse mai visto. Eppure non ne ebbe paura. Inspirò, senza sapere cosa stesse facendo, guidata esclusivamente da un istinto sconosciuto e allo stesso tempo irresistibile.Io non voglio che tu ti senta colpevole per mamma e papà, pensò, come esprimendo un desiderio, e un lampo colorò il cielo di rosso. Pietro sbatté le palpebre un paio di volte e scosse la testa, confuso. Wanda gli lasciò il braccio, improvvisamente terrorizzata che lui stesse per sentirsi male. «Ti ho fatto male?» domandò, accarezzandogli freneticamente il viso. «Pietro? Scusa! Scusa, mi dispiace.» «Wanda?» chiese lui, disorientato. «Che hai fatto?» Lei gli si gettò al collo, stringendolo forte. «Non lo so» fu la sua risposta, l’unica che aveva. Il furgoncino rallentò, fermandosi sul ciglio della strada. «Ragazzi!» gridò Ilia sporgendosi dal finestrino. «Avete visto?» domandò, sgomento. «L’avete visto anche voi?» «Più o meno» rispose Wanda, cercando di usare il suo tono più innocente. «Secondo te cos’era?» «Dio mi è testimone, mai vista una cosa così. Voi state bene lì dietro?» «Sì, stiamo bene» confermò, mentre osservava perplessa suo fratello che, nella più totale indifferenza, aveva ripreso a fissare il tozzo di pane che aveva in mano. «Che hai da mangiare in quella sacca?» le chiese, con la voce quasi totalmente sovrastata dal rumore del motore che si riavviava. Wanda sorrise, sollevata. «Hai fame?» Pietro annuì, addentando il pane con cui aveva giocherellato fino a quel momento. Lei aprì la borsa: panini, mele, del formaggio, un pezzo di salsiccia secca. Mangiarono tutto, avvolti nelle coperte avute da Vassil e si addormentarono, acciambellati come due gatti, dopo essersi raccontati ancora e ancora quanto perfetta sarebbe stata la loro vita una volta arrivati in America. Dove sarebbero stati felici.

Ciao a tutti :)La storia si è rivelata più lunga del previsto, per cui la sto suddividendo in più capitoli di quanto avevo programmato originariamente...Beh... Enjoy! E tantissimi auguri di buon 2015 a tutti :***


          (See the end of the chapter for  notes.)
          


Is it like thisIn death's other kingdomWaking aloneAt the hour when we areTrembling with tendernessLips that would kissForm prayers to broken stone.


 

“Solo una notte” era diventata due, poi tre. Adesso era il quinto giorno che lui e Wanda erano ospiti nel piano interrato della casa di Ilia. Pietro continuava a pensare che avrebbero potuto sfruttare quel tempo per arrivare a Sofia, magari anche oltre, ma non aveva voluto insistere. Forse perché da tantissimo tempo non vedeva sua sorella così serena o forse, semplicemente, perché