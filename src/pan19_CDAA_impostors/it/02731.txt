elastica, legandoli uno contro l'altro. "Saltiamo." Disse con semplicità. John strabuzzò gli occhi.
"Saltare?! Saranno quarantacinque piani, abbiamo due corsie aeree sotto di noi, verremo tranciati, se non investiti! E non ne capisco il senso, perché dovremmo saltare, possiamo tornare giù e uscire dalla porta, no?!"
Il proiettile che si conficcò nel muro accanto a lui lo fece trasalire. Hound quattro approfittò della sua distrazione per fargli perdere l'equilibrio con un colpo di reni. Poco dopo, erano in caduta libera. John avrebbe voluto urlare, era sicuro che non sarebbe riuscito a respirare, vista la velocità di discesa. Fu una gradita sorpresa notare che la maschera che indossava gli permetteva invece di respirare con molta più facilità di quello che immaginava, ma ciò non rese comunque meno nero il suo umore. Era semplicemente troppo terrorizzato per poter anche solo gridare. Lanciarsi giù da un palazzo, con tutte le macchine che si potevano incontrare… Qualche folle aveva provato, ed ora non era diverso da marmellata. Fu con la lucidità del panico che si accorse di non avere neppure un paracadute.
Sentì la gola sbloccarsi. Quanto meno, avrebbe potuto morire gridando, adesso. Ma Hound quattro, sopra di lui, sembrava avere piani diversi.
La prima cosa che John sentì fu un botto assordante. La seconda, il proprio corpo sbalzato dolorosamente verso l'alto, e la terza il rumore di ricarica tipico del Thypoon.
John alzò la testa, cercando di vedere il compagno. Riuscì a vedere solo una maschera antigas nera, e la velocità attorno a loro che diminuiva.
Stiamo cavalcando il vento usando un Thypoon. Siamo volando.
Non riusciva a pensare ad altro, mentre Hound quattro sfruttava abilmente il rinculo dell'arma per galleggiare nell'aria, dirigendosi a singhiozzo sopra una corsia aerea.
"Oh, no." Commentò John, vedendo arrivare un aerobus di linea, dal tetto arancione largo e piatto.
Lo sentì ancora sorridere, e con un ultimo colpo si spostarono proprio sopra la traiettoria del bus. In poche frazioni di secondo, la fune che li teneva legati si ritrasse completamente, e John si ritrovò in caduta libera, tre metri a dividerlo dall'impatto con l'aerobus. Due. Uno.
Le corazze Dreadnaught si schiantarono contro il tetto metallico, facendoli rotolare per qualche metro sopra il mezzo. John rimase a pancia in su, le mani sul ventre, a cercare di recuperare fiato, mentre il cielo azzurro sopra di lui scorreva veloce. Deglutì, aveva bisogno di respirare normalmente. Si tolse dal volto tutta quella plastica, per poi poggiare nuovamente il capo contro la lamiera, esausto. Solo dopo qualche secondo girò su la testa, cercando l'altro militare. Hound quattro aveva perso il casco, mostrando i capelli neri agitati dal vento. Anche lui si era tolto il visore e la maschera antigas, rivelando il volto pallido dagli zigomi affilati e quegli occhi da felino dal colore indefinibile.
Non è possibile.
John rimase a bocca aperta, a guardarlo per un po'. Non c'era alcun dubbio, quell'uomo era l'esperimento che stavano cercando. Era il fuggitivo, il…
"Sì, sono 221b. Mi dispiace averti ingannato, ma era necessario per la fuga."
Gli aveva letto sul volto cosa stava pensando. Si accorse di avere la bocca aperta già da un po', così serrò le mascelle, deglutendo. Aveva avuto modo di vedere solo un paio foto dell'uomo che dovevano catturare, ed erano un primo piano molto nitido, una foto frontale ed una laterale, tipiche del carcere.
O del laboratorio.
Pensò John con sprezzo, osservando i tratti così particolari dell'alto. Aveva un che di regale, di impietoso, negli occhi. Senza controllare il flusso dei propri pensieri, si ritrovò a pensare che fosse davvero bellissimo.
L'uomo si avvicinò a lui, e gli porse la mano guantata per aiutarlo a rialzarsi. John guardò la sua mano per un paio di secondi e poi allungò la propria, afferrandola.
221b aveva una presa salda, e lo tirò su quasi di peso, prendendo alla sprovvista John. Non si sarebbe aspettato tanta forza. L'uomo gli fece un sorrisetto piegando appena le labbra sottili, quando il capo del soldato fu vicino a lui.
"Devo dedurre che il tuo disprezzo per le azioni di Baker Street ti impediranno di rispedirmi da loro?"
Chiese con un voce profonda e sussurrata in un modo che fece tremare il corpo di John. Lui si staccò da lui, bisognoso di calmarsi, e annuì, girando lo sguardo sui palazzi che sfrecciavano davanti ai suoi occhi. Oh, molto meglio.
"Era ovvio che non ti avrei riportato da quei pazzi! Hanno sparato anche a me, mi avranno creduto un tuo complice, o..-"
Il tono piatto e duro dell'uomo lo bloccò con le parole in gola.

"Hanno messo una taglia sulla mia testa. Una taglia slegata dall'infiltrato, e che risolverebbe i suoi problemi economici." Lanciò un'occhiata al suo volto stanco, e nuovamente alla sua gamba sinistra. "E anche quelli psicologici. Basterebbero per mandarla da un terapista."
Era un test. Chissà se il pesce avrebbe abboccato all'amo. Osservò attentamente l'altro scuotere la testa