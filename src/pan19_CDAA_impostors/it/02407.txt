finiti
tutti i passeggeri?

Rose,
dal canto suo, era
incredibilmente seria e preoccupata. “Cosa succede, Dottore?
Stanno scendendo
tutti dal treno…”.

Lui
non rispose. Decine di
finestrini bui li fissavano, come orbite cave. Da quando era calato il
buio?
Avevano preso il treno alle
tre e un
quarto del pomeriggio, ed erano in viaggio da poco meno di
mezz’ora. Non poteva
già essere buio.

Provò
a guardare attraverso il
vetro. Niente. Non si distingueva neanche una sagoma. Sentiva delle
voci
attutite giungere da fuori, e qualche schiamazzo dai vagoni, ma, per il
resto,
c’erano solo buio e silenzio. Anche Rose era incredibilmente
quieta, e questo
gli provocò un moto di apprensione: forse era spaventata, e
non gli piaceva che
fosse così spaventata.

“Andrà tutto
bene”, le sussurrò,
voltandosi verso di lei. Lui le diceva sempre che sarebbe andato tutto
bene. Per
rassicurarla, si disse. O
forse era lui che aveva bisogno di essere rassicurato. 

Ma
Rose tacque. Accennò un sorriso,
che non servì a mascherare la sua apprensione.
“Certo”, rispose. “Ce la caviamo
sempre”.

C’era
qualcosa che non andava.
Quella sensazione, non riusciva a scrollarsela di dosso. La sensazione
che ci
fosse qualcosa di incredibilmente sbagliato, e la sensazione , che
detestava,
di quando qualcosa non gli era completamente chiaro. 

“Dottore, ci stanno
guardando”,
bisbigliò Rose, improvvisamente. Gli aveva afferrato il
braccio, fermandosi,
poco prima della porta di congiunzione tra i vagoni. 

“Come?”, fece il
Dottore,
guardandola preoccupato. Cercò di seguire la direzione del
suo sguardo, ma non
vide nulla. 

“Sono lì.
C’è qualcosa, dietro la
porta…”. Non l’aveva
mai vista così
taciturna, così distratta, e così impaurita. I
suoi occhi erano colmi di
terrore, e stava tremando. Attraverso il contatto col suo corpo, poteva
avvertire i battiti accelerati del suo cuore, e le sue mani erano
gelide.

Anche
sulla porta c’era un
finestrino, e questo gli permise di dare un’occhiata
all’interno del cubicolo;
ma vide soltanto il vuoto del vagone successivo.

Ma
se Rose diceva di avere visto
qualcosa, doveva esserci qualcosa. 

“Che cos’hai
visto?”, le chiese,
mentre scansionava la porta col cacciavite sonico. Niente. Non riusciva
a
rilevare niente. 

“Io…
c’era qualcosa, lì dentro,
che ci fissava”, disse, passandosi una mano sulla fronte.
“È stato solo un
istante… Ma ho visto degli occhi. Erano spaventosi, Dottore.
Non ho mai visto
degli occhi così”.

Adesso
il treno era immerso nel
silenzio totale. Le uniche voci rimaste provenivano da fuori.
Fuori… perché non
erano ancora scesi a controllare dove si erano fermati?
Perché la prima cosa
che gli era venuta in mente era stata percorrere il corridoio?

Ah,
sì. Voleva controllare il
vagone del macchinista. Forse, scoprire cos’era successo al
treno, e tentare di
riparare qualunque danno avesse riportato era la scelta migliore,
ma… La
curiosità di scoprire dove si trovassero, e
perché fosse così buio, era
decisamente troppo forte.

“Che ne dici di dare
un’occhiata
fuori, Rose?”, propose, rimettendo in tasca il cacciavite.
Lei sembrava essere
meno tesa, rispetto a pochi istanti fa. “Va bene”,
asserì, gli occhi fissi sul
vetro della porta. Il Dottore la vide passarsi le mani sul volto, come
se
volesse svegliarsi. 




È
troppo tardi.
 






Improvvisamente,
si sentì come se
delle mani invisibili gli stessero serrando la gola, impedendogli di
respirare.
Voci invisibili sussurravano tutt’intorno, sferzandogli le
orecchie come lame
affilate, come scie lasciate da proiettili, veloci e dolorose. Era come
se
tutto fosse cambiato, come se fosse stato chiuso in una cupola in cui
il tempo
era immobile, e tutto aveva perso colore, come nel negativo di una
fotografia. 

Non
riusciva a respirare, e sentiva
qualcosa sul braccio. Qualcosa di appuntito. Mani. Artigli. Qualcosa
gli stava
camminando sul petto, e ogni passo era un dolore acuto.

Provò
a chiamare Rose, ma era come
se non avesse voce. Non aveva voce. Annaspava, tentando di prendere
fiato,
cercando Rose. Ma tutto ciò che toccò fu il vetro
gelido del finestrino.

L’aveva
persa. Sentiva di averla
persa. Rose non era più con lui. Lo sentiva. 




Persa.
Non c’è più.






“DOTTORE!”.

Aria.
Le dita invisibili erano
scomparse. Inspirò a fondo, avidamente, tossendo e
riprendendo fiato. Era
accaduto di nuovo. Era la stessa sensazione che aveva provato poco
prima. 

Sentiva
la testa girare vagamente,
a causa della mancanza momentanea di ossigeno. Si guardò
velocemente intorno, e
il panico lo assalì, quasi togliendogli, di nuovo, il
respiro. Dov’era Rose?

 “DOTTORE!”.

Il Dottore si
mise
a correre, senza esitazione. Proveniva da fuori, ed era la voce di Rose.

In un attimo,
era
fuori dal treno. Poco lontano, vide delle sagome, nel buio, sotto
quello che
sembrava un porticato. Distinse la figura di Rose, e provò
un’indescrivibile
sensazione di sollievo.

“Dottore!
Siamo qui!”, stava gridando Rose