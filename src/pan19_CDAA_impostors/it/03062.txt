uno dei sacchi in cucina. «Cadranno anche loro.»

«E allora sarai anche più inutile del solito.» Si lamentò la donnetta voltandosi. «Se al contrario ti si gelasse la lingua almeno non dovrei sentire le tue continue lamentele, ragazzo. Muovi quelle gambe e porta qui il resto.» Lamentele, così le chiamava lei, eppure quello era l’unico momento in cui poteva sentire la sua voce, almeno quando non batteva i denti. Per diversi giorni quella era stata la sua routine quotidiani, avanti e indietro, dentro e fuori per trasportare oggetti e vivande per la festività imminente e il gelo continuava ad attanagliare Firenze nella sua morsa.

«Cosa stai facendo con quell’affare addosso?» La voce della Signora era anche più pungente del freddo, Marco la guardò un attimo indeciso se rispondere o meno, optò per il silenzio, la via meno dolorosa. «Allora?! Vuoi rispondere o no?» Afferrò la vecchia coperta in panno logora e bucata che si era avvolto sulle spalle come un mantello, e la strattonò sciogliendo il debole nodo e lasciandola cadere con un gesto disgustato nella neve. «Quella cosa sudicia vicino al nostro pasto.» La allontanò meglio da lei con un piede. Si strinse le braccia attorno al corpo, forse la coperta non lo scaldava come avrebbe voluto ma era comunque meglio di quello, e il freddo aveva già iniziato a penetrare nella maglia leggera. «Verrai punito per questo.» Gli afferrò il mento costringendolo ad alzare il volto verso di lei. «Sembra quasi che tu non voglia altro.» Lo lasciò andare rientrando ad ampie falcate nella residenza. Per qualche secondo Marco rimase fermo sul posto poi raccolse la coperta bagnata e ormai inutilizzabile e la gettò in un angolo prima di riprendere il lavoro precedente.

«A volte mi domando perché continuiamo a tenerti.» Marco alzò lo sguardo verso la porta senza muoversi da dove si era raggomitolato sul letto in cerca di un po’ di calore. Il resto della giornata era passato senza intoppi e la sera era giunta. Aveva iniziato ad odiare quel momento della giornata, sapeva cosa portava. «Tua madre almeno era utile a qualcosa.»

“A letto, quando eri troppo stanco di tua moglie.” Pensò, credevano forse che non lo sapesse? Anni prima aveva osato immaginare una vita diversa, un risultato diverso, aveva presto cambiato idea preferendo la vita che aveva piuttosto che essere conosciuto come suo figlio. Senza contare che pareva non aver preso assolutamente nulla da lui, e ne era grato. «Non ho fatto nulla di male.» Azzardò a bassa voce, come un bambino che tenta di difendersi, il rumore dello schiaffo che calò su di lui parve risuonare tra le quattro fredde pareti.

«In quanto? Tredici anni forse? E ancora non hai imparato quando puoi parlare.» Il sapore metallico del sangue gli invase la bocca mentre un rivolo scivolava lungo il mento dal labbro dove si era morso. Avrebbe voluto correggerlo che di anni ne aveva sedici, non che in quel momento li dimostrasse, ma non sarebbe stata una mossa saggia. Ma in fondo a sedici anni non si è saggi, o almeno, lui non lo era.

«Ma non posso mai parlare.»

«Esatto.» Lo afferrò dai capelli, tirandoli e avvicinandolo. «Eppure continui a farlo. Dovrei tagliarti la lingua.» Lo lasciò andare spingendolo contro il muro, si era appena sollevato e aveva osato guardare nella sua direzione che l’uomo sembrava non aspettare altro che quel momento. Un singolo colpo di frusta si abbatté sul suo viso facendogli scappare un urlo che aveva imparato in passato a trattenere, ma non quella volta. Si coprì il volto con le mani un attimo troppo tardi.

«E c’è altro che non hai imparato, inutile ragazzino.» Lo afferrò dalla maglia spingendolo giù dal letto e fuori dalla stanza senza prestare troppa attenzione a chi potevano incontrare. Nel momento in cui alzò lo sguardo verso le scale incrociò lo sguardo della padrona di casa, era ferma con le braccia conserte sulla sommità delle scale che portava alle camere da letto, con un mantello in lana stretto sulle spalle e un sorriso compiaciuto sul volto. Un attimo dopo era fuori dalla sua visuale, una porticina di servizio veniva aperta e Marco si ritrovò a mancare i due gradini che portavano in strada scivolando e finendo seduto nella neve che aveva iniziato a cadere ore prima. La punta della spada che altre volte aveva preso e che cercava di imparare ad usare era a pochi centimetri da lui, in mezzo agli occhi, rimase immobile, non osò neppure sbattere le palpebre. La spada venne lanciata a terra davanti a lui senza cura.

«Dal momento che sembra piacerti così tanto è giusto che la abbia tu. Un regalo.» C’era un profondo sarcasmo in quelle parole, Marco deglutì a vuoto mentre un peso gelido come la neve sotto di lui si posava sul suo petto, una paura che non aveva forse mai provato. «Ti servirà. La città è piena di lupi affamati di notte.» Qualcosa gli diceva che non si riferiva agli animali eppure questo non lo rassicurò, al contrario, la paura si fece più tangibile, il freddo lo avvolse dall’interno inchiodandolo immobile al selciato. «Se domattina non ti avranno sbranato» E sottolineò quelle parole molto bene, con lentezza calcolata, Marco non riusciva ad abbassare