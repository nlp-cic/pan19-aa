capendo le sue parole.

“Molly Hooper, sappi che, in un'altra vita, sarei stato orgoglioso di portarti all'altare. In questa, però, sono destinato a guardarti da lontano.” aveva dichiarato accarezzandole dolcemente il viso prima di chinarsi su di lei e baciarle brevemente le labbra. “Buonanotte, Molly Hooper.” aveva sussurrato prima di correre via.

Doveva andarsene. Aveva ceduto come uno sciocco. Le aveva praticamente dichiarato il suo amore mentre delle stupide lacrime gli pungevano gli occhi cercando di uscire. Era stato impulsivo e stupido, come se non sapesse a menadito le conseguenze che poteva portare un atto così avventato.

“Sherlock!” lo richiamava lei mentre lo rincorreva per le scale. “Sherlock, aspetta!”

Lui la ignorò e, finalmente giunto per strada, cercò un taxi, ma sembravano essere tutti spariti.

“Sherlock, non puoi andartene così!” esclamò Molly alle sue spalle con il fiatone.

“Molly, è tardi e fa freddo. Torna in casa.”

“Non dirmi cosa devo fare!” esclamò lei furiosa. “Tu non puoi dirmi certe cose e poi fuggire. Posso accettare di amarti senza essere ricambiata. Posso accettare di essere insultata e usata per i tuoi scopi. Posso accettare di fingere una relazione per far contenta tua madre. Posso accettare qualsiasi cosa, ma non che tu mi dichiari di provare qualcosa per me e poi fuggi senza darmi una spiegazione!”

“Molly, stai urlando per strada.” le fece notare lui cercando di calmarla.

“Non mi importa! Mi devi delle spiegazioni, Sherlock. Sei scappato da casa mia quindi non mi rimane altra scelta che pretendere delle risposte per strada.”

Lui sospirò e si guardò intorno alla ricerca di un appiglio, una scusa, un buon motivo per non dire la verità, ma non ne trovava nemmeno uno.

“Non c'è nulla da spiegare, Molly.” disse semplicemente tornando allo stadio della negazione.

“Nulla? E quello che mi hai detto poco fa?”
“Non significava niente.”

“Stai mentendo, e peggio del solito.” lo sbugiardò immediatamente lei. “Non riesci neanche guardarmi negli occhi.”

“Molly, non ho niente da dire, mi dispiace.” replicò lui mentre con grande sforzo si voltava a guardarla.

“Sai, Sherlock, sei davvero patetico. Sei un uomo triste e vigliacco che non ha il coraggio di ammettere quello che prova.” lo accusò lei in lacrime prima di tornare all'interno del palazzo, lasciandolo solo per strada.

Sherlock fece un profondo respiro per ricacciare dentro le lacrime che continuavano a minacciare di uscire e poi si avviò a piedi verso casa.

 

 

 

 

*Quando ero a Londra sono stata in una deliziosa sala da tea a St.Paul e allora ho deciso di citarla. :)

 

 




4


 

Nessuno aveva notato la differenza. Apparentemente, nulla era cambiato, ma Mycroft era in grado di vedere quei piccoli dettagli. Soprattutto perché riguardavano solo lui.

Anthea era sempre precisa e professionale come sempre, sorrideva e digitava forsennatamente sul suo blackberry come aveva sempre fatto, ma era diversa con lui.

La mattina, quando Mycroft saliva sull’auto che lo avrebbe portato in ufficio, c’era sempre lei ad aspettarlo con una tazza di caffè che lo informava prontamente sugli impegni della giornata, ma non lo guardava più in viso e il suo caffè aveva iniziato ad essere pessimo.

All’ora di pranzo, normalmente Anthea lo interrompeva durante le riunioni con una scusa, in modo che potesse congedare discretamente i suoi interlocutori, ma ora si faceva attendere per delle mezzore intere, lasciandolo a subire quelle noiose discussioni completamente affamato.

E la sera, quando doveva rientrare a casa, spesso l’auto non era pronta e lui era costretto ad attendere diversi minuti per strada, a volte anche sotto la pioggia.

Il lavoro di lei era sempre ineccepibile, le uniche cose su cui lei mancava, casualmente, erano i comfort che lo riguardavano. Non era necessario essere un genio per capirne il motivo.


L'inferno non conosce furia simile a una donna respinta.*


Si trovava nel suo ufficio riflettendo su come risolvere la questione, sentendo la mancanza del perfetto feeling che aveva con la sua assistente solo pochi giorni prima, quando il suo cellulare personale aveva squillato. Non avrebbe voluto rispondere, ma sapeva di non avere scelta.

“Buongiorno, mamma.”

“Buongiorno, Myc. Ti chiamo per ricordarti che la prossima settimana è il compleanno di tuo padre. Vorremmo che tu e Anthea veniste per il week end.”

Mycroft sussultò. In quel momento non poteva esserci niente di peggio.

“Mamma, non so se Anthea potrà venire.”

“Non essere sciocco, Mycroft. Sei il suo capo e non le negherai qualche giorno libero, giusto?”

“Non è per questo. In realtà temo che non voglia venire…”

“Oh, Signore… Mycroft, avete litigato?”

“Diciamo che abbiamo qualche incomprensione, al momento.”

“Beh, scusati e risolvi la faccenda!”
“Come puoi dare per scontato che sia io a dovermi scusare?”

“Perché quella ragazza bacia la terra su cui cammini! Non ho alcun dubbio che sia colpa tua, quindi fai quello che devi. Vi aspettiamo tra dieci giorni, non sono accettati rifiuti. E dormirete a casa nostra.”
“A casa vostra? Mamma, preferiamo non abusare della vostra ospitalità.