in onore del padre pugile di cui non ama parlare ma che, almeno a giudicare dal modo riverente con cui ne pronuncia il nome come fosse una preghiera, deve aver amato moltissimo.Foggy apre la bottiglia, se la porta alle labbra fregandosene altamente delle più basilari norme igieniche e ne ingoia un lungo sorso.«Alla tua!» sussurra con una smorfia.È contento per il suo migliore amico, lo è davvero. Matt merita di essere felice: è un bravo ragazzo, è buono, intelligente, simpatico e... sì, è anche bello.Foggy manda giù un altro lunghissimo sorso di scotch.Elektra è una donna stupenda, con un carattere piuttosto bizzarro ad essere sinceri, ma è incredibilmente sexy e le cose tra Matt e lei sembrano andare davvero alla grande: escono quasi ogni sera e ogni notte, o meglio ogni mattino, il suo amico ritorna stanco morto ma con un enorme sorriso che gli taglia in due la faccia.Foggy beve ancora, a lungo e in fretta. Troppo in fretta. La stanza gli volteggia attorno e lui si ritrova seduto sul letto di Matt, tra le mani la bottiglia, ormai mezzo vuota, oscilla pericolosamente.Non sa perché sta bevendo così tanto. Certo, bere gli piace: quando si è iscritto a Legge, ha trovato prima l'equivalente locale del Josie's della segreteria di facoltà. Ma bere così tanto, così in fretta e, soprattutto, da solo è strano per lui.Non ha motivi per bere: l'università procede sorprendentemente bene (grazie a Matt) e anche con le ragazze non va affatto male (sempre grazie a Matt).Già, non ha nessun vero motivo per bere, eppure beve ancora, ancora e ancora. Fino a quando la bottiglia è vuota, lo stomaco gli brucia e gli sembra che lo scotch gli sia finito direttamente in testa e il suo cervello ci stia galleggiando dentro.«Te ne devo una, Maverick!»Appoggia la bottiglia vuota a terra e tenta di rialzarsi. Inutilmente. Ha le vertigini e le ginocchia sembrano incapaci di sostenerlo.È sbronzo, completamente e vergognosamente sbronzo.Si lascia cadere sul letto di Matt, la testa che gli pesa così tanto che deve appoggiarla sul cuscino o teme gli cadrà. Foggy Maria Antonietta Nelson. Ride sonoramente rigirandosi nel letto.Ha davvero bisogno di riposare un attimo, solo un attimo, per poter tornare lucido, per poter tornare sobrio. Quando chiude gli occhi, però, ad arrivare non è l'auspicato sonno.Ha visto la ragazza ricca di Matty non più di tre volte e mai da vicino, eppure riesce a ricostruire ogni dettaglio di quel volto altero, ogni curva di quel corpo sinuoso. È una di quelle donne che quelli goffi e impopolari come lui possono solo limitarsi a guardare da lontano. Matt, però, non è né goffo né impopolare e di certo non si limita a guardarla.È anche troppo facile immaginarli insieme. Lui, la testa inclinata di lato, che le tocca il volto per poterla "vedere", lei, il rossetto rosso a disegnarle le labbra, che sorride maliziosa contro la sua mano.Si stiracchia lentamente, i muscoli delle gambe che si allungano in maniera quasi dolorosa e i glutei che si contraggono d'istinto mentre un piacevole formicolio gli si arrampica indolente fino all'inguine.Lei sembra un tipo dominante, una "femmina alpha", una di quelle che prima ti sculaccia e poi ti ammanetta al letto. Proprio il tipo di Matt.È un'immagine potente quella che ha evocato, molto più conturbante di quanto dovrebbe.Deglutisce il senso di colpa che gli si sta annodando in gola. In fondo, non sta facendo niente di male... giusto?La sua fantasia, che evidentemente di colpa non sa nemmeno fare lo spelling, è rapida nel disegnare il corpo meravigliosamente nudo di Elektra che troneggia su Matt, le lunghe gambe che gli intrappolano i fianchi stretti, le mani affusolate che gli percorrono il petto muscoloso, le unghie laccate che gli graffiano la pelle diafana.Gli occhi ostinatamente chiusi, Foggy si ritrova ad accarezzarsi il rigonfiamento che gli si sta formando tra le gambe.La greca è un'urlatrice, ci scommetterebbe. Matt invece no: non ce lo vede a urlare o imprecare; gemere, ansimare, digrignare i denti sì, ma urlare proprio no. Deve essere uno di quelli che si mordono le labbra quando godono, che non ti concedono niente di più di un mugolio roco quando vengono. Un serio e morigerato ragazzo cattolico.Foggy solleva l'elastico dei pantaloni del pigiama congratulandosi con se stesso per la recente decisione di rinunciare alla biancheria intima e chiude la mano a pugno attorno a quella che può definire senza falsa modestia un'erezione spettacolare.Fa un lungo respiro, lasciando che l'odore di Matt gli invada i polmoni, le narici, la bocca. È un odore, non un profumo... Perché Matt non è tipo da profumi, non li indossa e storce disgustato il naso ogni volta che Foggy si spruzza addosso il suo deodorante Sex Unisex Sexplosion, ma ha comunque un buon odore, sempre.Foggy si tende contro la sua mano e geme a un volume oscenamente alto, all'unisono con l'Elektra nella sua testa.Chissà se anche a lei piace l'odore di Matty?