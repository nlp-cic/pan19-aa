senape, e piccole margherite rossastre fremevano, sotto il vento carico di polline.Seguì con lo sguardo il cavallo, che si allontanava, addentrandosi fra banchi di tremula avena fatua.Allora, per la prima volta dal tempo in cui aveva lasciato la sua terra, coperto di infamia, Rezo delle genti di Ren cadde in un sonno profondo.

 

Non c'erano che pastori, in quella regione; ma l'inverno era finito da poco, ed essi erano ancora radunati in piccoli villaggi di tende, ai piedi dei tratturi meridionali, dove si ritiravano per l'inverno, attendendo il disgelo.I passi più a sud erano ancora ostruiti dalla neve, che era caduta copiosa sulle montagne: fra pochi giorni, però, avrebbero radunato gli armenti e sarebbero saliti verso i pascoli lambiti dall'Arath, bivaccando di notte con i racconti di come il grandioso esercito degli uomini dagli occhi a mandorla si fosse sfaldato, simile a cenere di ossa nel vento.Sulla piana di Kaurunuham c'era una sola casa- una rovina di una struttura di pietra che, si raccontava, aveva ospitato grandiose dinastie di re pastori, vissuti in ere remote, al tempo del grande Guerriero Greco Alèxandros.In quelle macerie viveva una ragazza: il suo nome è tramandato in molte forme, e, di volta in volta, la si sentirà chiamare Rohan, e Ruhan, e Ruhani o Rohana: la chiamavano così, si racconta, perché era stata trovata sotto un albero, con una sacchetto di cortecce di sandalo accanto.Quel nome, infatti, in ogni sua forma, significa due cose, una delle quali è, appunto, sandalo.

 

Il caso volle che il levriero, dopo essere stato sciolto, non seguisse il fiume, ma si inoltrasse fra i le balze d'erba che salivano fino alle rovine di pietra.Qui sedeva Rohan, intenta a cucinare. L'odore della carne stufata attrasse l'animale, che salì i gradoni di pietra sbeccata e si intrufolò sotto la tenda di lana che la ragazza aveva appeso su quel che restava di un'antica porta.Rohan si stupì, vedendolo. Conosceva quasi tutti i cani dei pastori, e sapeva che si trattava di grosse bestie coperte di denso pelo che si intrecciava con l'avena e il pungitopo: non aveva mai visto un cane così magro e così snello e glabro.Però, vide che era macilento, e coperto di povere e fango, perché, venendo verso di lei, aveva sguazzato nella terra umida.Gli diede da mangiare e da bere, e cercò di ripulirlo con un panno umido.Il cane era contento di quelle attenzioni ma sembrava irrequieto.Alla fine, decise di uscire di casa: forse sei venuto con qualche pastore, mormorò.Come si aspettava, però, la valle era deserta: le greggi erano sempre annunciate dai cani, ma poi, a breve distanza, seguivano i campanacci, appesi al collo delle bestie più grosse, e le lente roche voci degli uomini che si chiamavano l'un l'altro lungo i prati, e i canti delle donne con i bambini sulla schiena.Il cane puntava verso sud, muovendo alcuni passi e poi tornando a verso di lei, come se si aspettasse di essere seguito.Oh, va bene, va bene, rispose la ragazza; tornò in casa, spense il fuoco e prese un bastone.Così, seguendo il cane fra i fasci di avena, arrivarono al fiume, dove Ren giaceva addormentato.

 

Tuttavia, quando furono abbastanza vicini alla sponda, la ragazza si accorse che non erano soli: fra i canneti, a poca distanza dal corpo dello straniero che il cane le era sembrato tanto ansioso di raggiungere, c'era una figura appostata.Avevano camminato controvento, e l'uomo nel giuncheto non li aveva forse sentiti, perché non sembrò distratto dal loro arrivo.Rohan si appiattì fra le capocchie di senape: indossava abiti tinti di giallo, e si confondeva facilmente fra la brassica.Il vento frusciava su di lei, e il fiume gorgogliava, scuotendo le canne con un grave sciabordio: lo straniero sdraiato sulla riva sembrava immerso nel più profondo sonno, e alla fine Rohan vide che l'uomo nascosto fra gli steli usciva allo scoperto e correva lungo la battigia, sollevando alti spruzzi argentati e ciottoli che luccicavano nel sole.Era poco più che un ragazzino: era coperto di grosse, logore pelli,  e aveva il viso smunto e incrostato di pelle morta, e i segni di cicatrici e geloni gli deturpavano la fronte e la sella del naso. Correva senza gridare, ma era tutta la sua persona che sembrava urlare per lui: nella sua mano, vide che qualcosa di splendente lampeggiava a ogni movimento delle braccia.Prima che potesse fermarlo, il cane era scattato e ora rotolava giù dalla china erbosa, ringhiando verso il ragazzo.Quello, per la sorpresa, quasi perse l'equilibrio e inciampò nell'acqua con un sordo tonfo di risacca.Iniziò a imprecare, mentre il cane si fermava a pochi passi da lui, scarno e rabbioso come un fantasma di chissà quale preistorica apocalisse.Per lungo tempo, si guardarono, il ragazzo e il cane, e ognuno ringhiando a suo modo- l'umano che tentava di muoversi a scatti per ingannare il cane, e il levriero che lo