fiato la scienziata.

“Volgograd? Cosa andate a fare in Russia?” adesso il Soldato d'Inverno era tutto orecchi.

“Niente che la riguardi, Sergente Barnes,” Fury apparve alle sue spalle, lo sguardo duro fisso su di lui.

“Jemma... l'agente Simmons ha detto che vi serve qualcuno che parli il Russo e che conosca il territorio” continuò Bucky.

“Abbiamo già la persona adatta. Lei rimane a Washington. Fine della discussione.” Detto questo Fury si voltò e se ne andò.

Steve guardò Bucky come se volesse dirgli qualcosa ma, all'ultimo momento, ci ripensò e, invece, parlò con Coulson e May. “Ci vediamo qui tra un'ora. May, faremo una sosta in Romania per il recupero. A più tardi.”

Salutò i due scienziati e si diresse all'uscita. Bucky sorrise a Jemma e, dopo aver salutato tutti, seguì l'amico.

Steve rimase in silenzio per tutto il tragitto verso casa e Bucky, ancora arrabbiato con Fury, non smise di guardare fuori dal finestrino.

~~~~~~~~~~~~~~~~~~~~~~~~~~~~~~~~~~~

“Te la caverai da solo una settimana?” domandò Steve mentre preparava il borsone con tutto il necessario.

“Si Steve. Sono adulto e so badare a me stesso,” Bucky seduto sul letto, giocava distrattamente con i polsini della felpa.

“Il problema è che non voglio tu stia da solo,”continuò Steve.

“E allora che farai? Chiamerai il tuo fidanzato a farmi da baby sitter?” domandò ridendo.

“Non è il mio fidanzato! E comunque stavo pensando a Sam,” ribatté Steve.

“No, grazie. Mi obbligherebbe a partecipare alle riunioni dei veterani, e non ci tengo proprio,” smise di sorridere.

“Lo so, ma non ti farebbe male, parlare con qualcuno. Non sei l'unico al mondo al soffrire di stress post traumatico,” ne avevano già parlato senza molti risultati.

“No, Steve. Parlare di un'organizzazione segreta che tortura la gente per trasformarla in macchine da guerra, è diverso dal soffrire di stress post traumatico perchè hai combattuto in guerra. E in più, sarebbe strano parlare della Seconda Guerra Mondiale, quando molti di loro sono stati in Iraq e in Afghanistan. Non farebbe bene a nessuno,” abbassò lo sguardo fissando i polsini torturati.

“Ok, ma chiama Sam ogni tanto. Almeno per un caffè,” chiuse la cerniera del borsone e afferrò lo scudo che era appoggiato sul letto.

Bucky si alzò e abbracciò l'amico. “Starò bene, vedrai.” gli sussurrò.

Steve sospirò. Era ancora troppo presto per lasciarlo solo ma non poteva fare altrimenti. Sapeva che discutere con lui non avrebbe risolto niente.

Avrebbe chiesto a Sam di chiamarlo ogni tanto per un caffè, così da essere sicuro che Bucky stesse bene. Doveva risolvere la questione in Romania e successivamente in Russia, prima di aiutarlo a guarire.

Lo strinse a sé e poi si allontanò. Gli sorrise un'ultima volta prima di avviarsi alla porta.

~~~~~~~~~~~~~~~~~~~~~~~~~~~~~~~~~~~

Il silenzio che regnava in casa quella sera era quasi assordante. Da quando Steve era uscito di casa, lui aveva cercato di far passare il tempo, senza molti risultati.

Alla fine decise che, complice la felpa che copriva il braccio di metallo, avrebbe visitato la città. Non aveva ancora avuto l'occasione, se non si considerava il fatto che la prima volta era stato troppo occupato a sparare e farsi sparare addosso per ammirare il paesaggio.

Uscì di casa e si avviò a passo spedito verso il centro.

La città era un miscuglio di vecchio e nuovo, soprattutto in centro, dove accanto ai grattacieli sorgevano palazzi che risalivano alla fine del diciannovesimo secolo. Lui e Steve erano proprio come quei palazzi. Vecchi e fuori moda, ma ancora vivi in mezzo al caos del ventunesimo secolo.

Passeggiava tranquillamente per le strade assolate e piene di gente, sovrappensiero, quando si rese conto di essere davanti allo Smithsonian. L'ultima volta che era stato in quel museo aveva appena iniziato a ricordare chi era.

Prese un profondo respiro ed entrò.

La gente affollava le sale che esibivano le varie fasi della storia americana, ma l'esibizione che attirava più persone rimaneva quella su Captain America “The Living Legend and Symbol of Courage”. Scivolò all'interno come aveva già fatto in precedenza e iniziò a visitare la sala. Le cose che lo colpirono di più, questa volta, furono le divise degli Howling Commandos. Ricordava com'era indossare quel giaccone pesante, il freddo che attraversava la stoffa qualsiasi maglia indossasse sotto. Gli stivali scomodi, con i piedi completamente distrutti e anch'essi congelati.

Ricordava le facce degli altri cinque uomini. Jones e Dernier che parlavano sempre tra di loro e in francese. Morita sempre silenzioso, a differenza di Dum Dum e Falsworth che non smettevano un secondo di battibeccare.

Sapeva che di quel gruppo così unito erano rimasti in pochi. Lui e Steve, giovani e forti come se non fosse passato un giorno dal 1944, e Dum Dum, che, a quanto sapeva, era un ex agente dello SHIELD, ora in pensione.

Chiuse gli occhi, cercando di scacciare quel senso di malinconia e tristezza e avanzò nella calca.

Tralasciò la vetrata in cui si raccontava del Sergente James Buchanan “Bucky” Barnes, e decise di