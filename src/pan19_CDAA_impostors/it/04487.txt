forte da buttarlo giù completamente.L’ultima volta che era stato malato suo padre stava ancora con sua madre e lei era abbastanza lucida da prendersi cura di lui. Cazzo, sembravano lontani anni luce. Ricordi quasi sbiaditi della sua età dell’oro.Aveva ignorato il problema, perché l’influenza è un’inutile e dolorosa perdita di tempo, roteando gli occhi ogni volta che qualcuno se ne usciva con “sei sicuro di stare bene, Isak?” oppure “hai davvero una brutta cera” o, nel caso di Magnus, “cazzo amico, la tua faccia fa davvero schifo oggi, sembra che tu stia per vomitare da un momento all’altro”, nonostante fosse tutto fottutamente vero.Even aveva osservato in silenzio il suo veloce peggioramento, lottando con l’impulso di protezione che lo assaliva ogni volta che Isak tossiva e gli faceva venire voglia di rinchiuderlo in casa finché non sarebbe migliorato. Poi, un pomeriggio, all’ennesimo starnuto, decise che poteva bastare e semplicemente uscì di casa senza dare mote spiegazioni. Lo sguardo che Isak gli lanciò quando lo vide rientrare con una busta per braccio e lo sguardo determinato di quando aveva in mente una delle sue idee non fece altro che spingerlo ancora di più a prendersi cura del suo piccolo angelo.“Cos’è tutta quella roba?”Even ignorò la domanda e posò le buste sulla scrivania, poi lanciò il cappotto e il cappello di lana sulla sedia e si rimboccò le maniche.“Even?”, la voce nasale di Isak richiamò la sua attenzione e non poté fare a meno di sciogliersi in un sorriso quando lo vide appoggiato allo schienale del letto avvolto in una coperta, con i ricci biondi spettinati, gli occhi lucidi e le guance e il naso rossi, il solito sorrisetto imbarazzato che nasceva sul suo viso ogni volta che lui lo guardava come se fosse la cosa più bella del mondo.Even si sfilò le scarpe e si sedette a gambe incrociate di fronte a lui, “Quando ammetterai che sei malato?”“Non sono malato, cos’è quella roba?”“Isak.”Il ragazzo riuscì a sorreggere il suo sguardo per pochi secondi, prima di abbassare il viso e mettersi a giocare che le dita del suo ragazzo, come sempre quando era nervoso. Even fece intrecciare le loro dita e gli sollevò il viso con la mano libera, protendendosi verso di lui e posando le labbra sulla sua fronte per controllare la sua temperatura. Le sue labbra erano gelate contro la fronte di Isak, e il suo sguardo divenne un po’ più preoccupato di prima.“Angelo, hai la febbre alta.”Isak si morse il labbro inferiore e si avvicinò ad Even per poter nascondere il viso nell’incavo del suo collo. Il più grande lo circondò con le braccia e lo fece sedere meglio fra le sue gambe, posando la guancia sul suo capo.“Perché hai fatto finta di niente?”, al mugolio di Isak lasciò cadere il discorso, riconoscendo il segnale di quando il ragazzo non aveva voglia di parlare, sapendo perfettamente che prima o poi gli avrebbe spiegato tutto. Con Isak bastava aspettare, e per lui avrebbe potuto farlo per tutto il tempo del mondo.“Ho comprato delle medicine, e sono andato a fare la spesa, visto che il tuo scaffale è costantemente vuoto in questi giorni”, un altro mugolio, “devi mangiare Isak, o non guarirai mai.” Per questo cucinerò per te, ma lo sapevano entrambi che l’avrebbe fatto anche se Isak non fosse stato malato.“Posso venire con te?”“Solo se porti la coperta e mi prometti che non cammini scalzo.”“Okay.”Even posò un bacio fra i suoi capelli e poi lo aiutò ad alzarsi, prendendo le buste con una mano e tenendo la sua con l’altra.Isak adorava guardare Even cucinare, specialmente quando lo faceva per lui. Qualunque cosa fosse fatta con le sue mani era arte, dai suoi disegni alle melodie che strimpellava oziosamente alla chitarra, ai suoi piatti deliziosi e perfino quando facevano l’amore. Tutto ciò che faceva era bello, armonioso, perfetto e spesso lo faceva per Isak, riempiendolo di orgoglio e facendolo innamorare ogni volta un po’ di più.“Evy?”, la voce gli uscì quasi un bisbiglio e gli causò un forte attacco di tosse che lo lasciò senza fiato, i polmoni che sembravano andare in fiamme. Immediatamente, Even gli si avvicinò, inginocchiandosi di fronte a lui con lo sguardo pieno di preoccupazione.“Stai bene? Vuoi dell’acqua?”, Isak scosse la testa ed Even si rilassò, baciandogli il dorso della mano prima di rialzarsi e fare per tornare vicino ai fornelli. Isak lo trattenne per la mano.“Sei arrabbiato con me?”Even aggrottò le sopracciglia, impiegando qualche secondo per comprendere a cosa si riferisse e poi scosse la testa, trattenendo a stento una risata per quanto tutto ciò gli sembrasse fuori da qualsiasi logica.“Non sono arrabbiato.”“Giuralo.”, Isak si rese conto di quanto dovesse risultare infantile e arrossì. Even, al contrario di ciò che si aspettava, non fece nessuna delle sue battute, ma divenne serio.“Lo giuro.”Isak si morse il labbro inferiore e aprì un paio di volte la bocca prima di riuscire a trovare le parole.“Io … uhm … io so che è stata una cosa stupida, e insensata, e che mi sto comportando come un bambino