penso che me la terrò per me!” Sapeva di essere stato sgrabato, ma almeno aveva spostato il discorso su qualcos’altro che non fosse la sua uscita infelice.Danny alzò le sopracciglia, sempre tremando, ma con il solito sguardo di scherno. Forse solo una granata che gli esplodeva a distanza ravvicinata sarebbe riuscita a toglierglielo dal viso.“E’ il freddo che ti rende così suscettibile?” chiese innocentemente.Steve roteò gli occhi e sospirò, voltandosi a guardare Danny.“No, Danny. Sei tu” rispose calmo.“Oh, grazie. Allora me ne starò buono buono a morire di freddo qui nel mio angolino, mentre tu, che conosci il modo per evitarlo, ti tieni i tuoi segreti da super SEAL. Grazie tante!”Danny si strinse nelle spalle e si rannicchiò ancora di più, ma il tremore era evidente.“Dovrei scaldarti con il mio corpo” disse improvvisamente Steve, tentando di controllare il battito del cuore che, chissà perché, stava aumentando a dismisura.Danny rialzò la testa leggermente e guardò Steve sbattendo le palpebre.“Co-come?”“Semplice. Ci spogliamo e ci sdraiamo, ci copriamo con quello che abbiamo e aspettiamo.” Messa così sembrava quasi la soluzione ideale. Quasi.Danny aveva ripreso un po’ di colore. Probabilmente se non fosse stato mezzo assiderato sarebbe diventato viola.“No… il ‘come’ era per farti ripetere… ma grazie, ora ho perfettamente chiaro cosa intendevi…”“Ok, allora. Facciamolo.”Danny sussultò e alzò i palmi. “E-ehi! Non è che… ne possiamo parlare, prima?”“Ne abbiamo appena parlato, mi pare. Volevi un modo per non morire assiderato. Questo è il modo giusto.”“Sì, ma… Chin arriva tra poco, no?”“Sì, infatti. Credo.” Steve ridacchiò, improvvisamente più sicuro di ciò che voleva. “Prometto che non ti farò trovare in una situazione imbarazzante.”“In u- Steve! Cosa ci può mai essere di NON imbarazzante in me e te sdraiati nudi in una cella frigorifera?”Il silenzio aleggiò tra loro per qualche istante e l’immagine appena descritta da Danny si materializzò perfettamente nelle loro menti. Erano entrambi tremanti, anche se Steve, abituato a patire di peggio, lo dava meno a vedere. I loro visi però erano ugualmente pallidi e allo stesso tempo leggermente arrossati sulle guance.“Hai ragione. Forse non è una buona idea.”E allora perché il suo corpo gli stava gridando che quella era un’ECCELLENTE idea?Di nuovo restarono in silenzio. Steve si sedette accanto a Danny e si mise a fissare un punto indefinito sulla parete di fronte a loro.“Potremmo farlo vestiti…” mormorò Danny senza guardarlo.“I vestiti bloccano il calore” rispose asettico Steve facendo altrettanto.Un violento tremito scosse Danny e il capitano si voltò verso di lui con un sospiro. Gli mise un braccio attorno alle spalle e se lo tirò contro.“Dai, così è meglio di niente” disse con voce gentile, vincendo la debole resistenza del collega.Danny si accoccolò – con suo sommo orrore perché non era proprio nei suoi piani ‘accoccolarsi’ – contro la spalla di Steve e cominciò a torturarsi un labbro, nervoso. Aveva sempre pensato che Steve avesse qualcosa di plastico e rigido nel portamento ma fu invece travolto dalla morbidezza delle linee del suo corpo, dal calore che emanava, nonostante fossero in un posto gelido, e dal suo profumo.E’ il freddo – si disse – sto morendo assiderato e questo è il delirio che mi sta cogliendo prima di perdere conoscenza.“Va meglio?” chiese Steve chinando il capo per guardare il collega.“Mh-mh” mugugnò l’altro annuendo, incapace di sollevare lo sguardo perché aveva la netta sensazione che se l’avesse fatto, qualcosa di irreparabile sarebbe successo. Era troppo vicino a Steve, o era Steve che gli stava rubando lo spazio vitale. In ogni caso, faceva fatica a respirare, e il freddo, questa volta, c’entrava ben poco. La sua ironia, il suo sarcasmo, erano le uniche armi che aveva a disposizione per combattere l’attrazione che provava per il suo collega e ora, in quel gelido posto che non aveva risorse a sufficienza per contrastare il desiderio che gli corrodeva lo stomaco.Un brivido percorse il corpo di Steve questa volta e Danny, senza riflettere, annebbiato dal gelo, alzò lo sguardo.“Oh, ma allora sei umano…” ridacchiò tra i tremiti, ma subito dopo si rese conto di aver fatto quello che si era imposto di non fare. Aveva alzato la testa e ora il suo viso era a pochi centimetri da quello di Steve e quel maledetto, lo vedeva chiaramente, lo stava guardando con occhi… dolci. No! Non doveva guardarlo così! Non era per niente corretto!“So che può stupirti la cosa, ma sì” mormorò Steve.E fu quel piccolo brivido, quella razionalizzazione improvvisa anche se del tutto ovvia, che fece crollare il muro che Danny aveva costruito così pazientemente. Era come se il rendersi conto della vulnerabilità di Steve lo avesse reso abbastanza umano ai suoi occhi da fargli ammettere il proprio desiderio per lui.Un attimo dopo, le labbra di Danny premevano leggere su quelle del collega, che non si ritrasse minimamente, ma restò fermo, con gli occhi chiusi e il