Elsa, glielo chiedevo in continuazione, fin da quando eravamo piccole e da quando il Guardiano era apparso non aveva fatto altro che rovinare questo momento.
Ad un certo punto il ragazzo propose di uscire, e dirigerci verso il fiume che non aveva ancora congelato del tutto; gli occhi di Elsa brillarono e io sgranai i miei preoccupata.
I nostri genitori ci avevano sempre detto di stare attente, soprattutto ad Elsa. Non facevano altro che dirle di nascondere tutto, di non far vedere, di non far sapere a nessuno, eppure ora lui con tutta tranquillità e un sorriso maliziosa sulle labbra proponeva a mia sorella di uscire da quelle mura; la cosa che trovai più fastidiosa fu di non aver proposto io la cosa.
Dopo aver provato a farlo desistere dal volerla portare via da lì li seguii nella loro piccola fuga. Mentre saltava agilmente oltre il muro di cinta e Elsa si creava una scala di ghiaccio, io, cercando di fare piano, uscivo dal cancellino, provando a tenere il passo con loro due. Facendo attenzione a non cadere mettevo un piede avanti all'altro, tenendo gli occhi puntati sulla schiena di mia sorella. Lei correva senza troppi problemi, congelando di tanto in tanto coi piedi ciò che toccava; era uno spettacolo bellissimo guardarla, perchè dopotutto era tutto ciò che potevo fare.
Jack volava sicuro verso il fiume, voltandosi di tanto in tanto per accertarsi che noi stessimo tenendo il passo, che Elsa stesse tenendo il passo.
Arrivati vicino alla meta si dovettero salire un paio di gradini, per ritrovarci alla strada parallela al fiume, ed in seguito scivolare verso il basso per raggiungere il bordo del fiume non ancora congelato. Nel fare tutto questo io mi muovevo con cautela, tenendo stette la mani alla ringhiera, Elsa correva tranquilla, ma dopotutto il ghiaccio e la neve non erano una gran cosa per lei. Potevo benissimo notare come si lasciasse trascinare giù dalla lieve pendenza, mentre io dovevo fare di tutto per non cadere rovinosamente. Quel mondo faceva parte di lei. Il ghiaccio, la neve, il freddo, tutto questo era parte di Elsa, tutto questo era Elsa.
Ed io la osservavo da lontano, mentre congelava il fiume assieme a Jack Frost, ridendo con lui e creando forme col ghiaccio. Mi morsi il labbro inferiore, abbassando la testa. Odiavo tutto quello, odiavo Jack Frost. Lui mi stava portando via Elsa, ma non solo. Lui poteva benissimo fare cosa voleva, usare a piacimento la sua magia, viaggiare per il mondo; lui poteva essere libero. E io lo odiavo per questo. Perchè lui sì e Elsa no? Avevano esattamente lo stesso potere, ma allora perchè lei doveva vivere una vita di reclusione mentre lui si divertiva? Gli unici momenti di divertimento, per mia sorella, era quelli che passava con me e lui. Almeno credo si divertisse assieme a me.
Quando i due ebbero finito di congelare il fiume di Arendelle, Elsa si voltò sorridente verso di me e, avvicinandosi, mi prese per mano facendomi pattinare sul ghiaccio; solo che lei non era più goffa come in passato, ero io quella che rischiava di cadere. Lei allora mi prese per il braccio destro, facendo cenno a Jack di prendere il sinistro e insieme mi fecero pattinare sul fiume. Inizialmente ebbi paura, ma poi, sentendo il vento fresco che mi pungeva le guance, cominciai a ridere contenta, con le braccia aperte sorrette dai due.
Mi sentivo bene, ero felice, felice di essere lì con loro, e per un momento l'odio e la gelosia che provavo nei confronti del guardiano venne messa da parte. Era la prima volta in assoluto che io e Elsa uscivamo di casa per far sfoggiare a pieno i suoi poteri, che si erano sempre limitati alla camera da letto e al giardino sul retro.
Non era giusto, non lo meritava. Meritava di stare fuori anche lei, libera di poter sfoggiare i suoi poteri come più le piaceva; Elsa meritava tutto quello che aveva Jack.
Ad un certo punto sentii che mollarono la presa sulle mie braccia, lasciandomi scivolare da sola, mentre correvano avanti a me, sorridendosi e giocando con i loro poteri. Ed io stavo lì, a fissarli da lontano, mentre piano piano smettevo di scivolare e il sorriso mi spariva dal volto.

-Elsa, facciamo un pupazzo di neve?-

Ma lei non mi sentì, era troppo impegnata a stare con Jack Frost. Mi strinsi tra le spalle, cominciando a sentire il freddo, che a Elsa non aveva mai dato fastidio.
Mi voltai, ritornando piano piano verso casa e cercando di trattenere le lacrime che mi pungevano gli occhi. Oramai mia sorella non aveva più bisogno di me, da anni non aveva più bisogno di me, lo avevo capito, ma constatarlo tutti gli inverni mi faceva comunque stare male.
Percorrendo la strada del ritorno passai vicino al centro di Arendelle, poiché non conoscevo molto bene la scorciatoia che Jack ci aveva fatto prendere in precedenza. I tetti delle case erano ricoperti di neve e tutto ciò dava un senso di pace e tranquillità e per un momento mi fermai ad osservarli.
Tutto ciò era bellissimo, e ancora non riuscivo a capire perchè bisognasse nasconderlo; non riuscivo davvero a capire.
Proprio quando stavo ricominciando a camminare venni richiamata da qualcuno; a quanto pare uno degli abitanti del