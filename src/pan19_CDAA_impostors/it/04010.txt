fatto volentieri.Esmeralda tirò un sospiro di sollievo, avvicinandosi allora al prete che l'aveva difesa. Lui era immobile sulla porta, teneva una mano sul petto e guardava in basso, giù, nella piazza, dove Phoebus si stava allontanando.

- Stai bene? -

Chiese alla ragazza, senza voltarsi.

- Grazie a voi. Io credevo mi amasse... -

L'arcidiacono si poggiò con una mano allo stipite della porta, trattenendo un mugolio sordo.

- Che vi succede? -

Lo incalzò lei, la cui paura per quell'uomo era svanita nel momento in cui lo aveva visto difenderla tanto audacemente. Forse non era così malvagio. Gli sfiorò la schiena, cercando di vedere cosa avesse.

- Siete ferito! -

Esclamò, vedendo la tunica umida all'altezza del petto e la mano che vi teneva posata sopra macchiata di sangue.

- Ma non è nulla... -

Rispose lui semplicemente. Lei però lo stava già tirando per una manica.

- Non è grave, dobbiamo andare via in fretta, invece. Tornerà per te e non potrò fare nulla questa volta. -

Protestò lui.

- Oh, tacete! -

Sbuffò la piccola, intimandogli con un gesto di sedersi sulla sedia.

- Posso fare da solo e poi... -- Non protestate. -

Lo interruppe bruscamente. Sembrava che tutta la paura di fosse trasformata in altro, ora. Risentimento per Phoebus, gratitudine verso Frollo. Non pensò a nulla di malizioso quando gli tolse il collarino bianco e prese la slacciargli la veste per scoprirgli il petto. Se ne stava in piedi davanti a lui, concentrata su quello che stava facendo, pensando fosse la cosa giusta da fare: aiutarlo era il modo per ringraziarlo, siccome a parole non riusciva a dirlo.Lui, dal canto suo, sentendo scorrere quelle mani su di lui, vedere come gli slacciavano velocemente i gancetti della tunica, non riusciva a provare altro che imbarazzo e qualcosa di indefinito, che sublimava nella voglia delle sue labbra.

- Fermati. -

Le prese piano le mani, stringendole tra le sue. Non erano fredde, constatò lei, erano quasi bollenti.

- Per favore, così mi fai solo del male. -- Non voglio farvi male. -

Aggrottò le sopracciglia, troppo ingenua per capire le sue parole. Il prete finì di slacciare da solo la veste, scoprendo il taglio sul petto. Misurava circa una spanna, ma era superficiale.

- Come avevo detto: nulla di grave. -

Sorrise in direzione della gitana, che però lo guardava con occhi fissi, pallida e le mani che tremavano. Gli occhi le si stavano riempiendo nuovamente di lacrime.

- Non piangere, non è successo nulla. -- Non piango! -

Protestò con voce piccata. Quella di lui era calma e profonda, come se non fosse successo niente, come se si aspettasse già quell'esito.Frollo si leccò le labbra, guardandosi attorno. Era difficile trattare con lei e, ancor di più, era riuscire a trattare con il proprio cuore, che proprio non ne voleva sapere di calmarsi.

- Vuoi aiutarmi? Prendi dal mobiletto laggiù una benda e bagnala con lo stesso unguento che ho usato per te. Lo trovi lì vicino, profuma di fiori, dovresti riconoscerlo. -

Quella proposta sembrò, per il momento, rincuorarla. Voleva solo rendersi utile e lui, impedendoglielo, aveva fatto in modo che brutti pensieri le affollassero la mente. Qualche secondo dopo lei era nuovamente ritta davanti a lui e gli porgeva docilmente la benda.

- Bravissima. -

Si lasciò scappare quel commento, senza darci troppo peso. Si applicò sulla ferita il medicamento e richiuse la casacca, il tutto con gesti calmi e misurati.Le guance di Esmeralda si erano imporporate, così come la punta delle orecchie. Quella parola le aveva fatto sentire nuovamente quel pizzicorino in fondo alla pancia. Aveva tuttavia notato le cicatrici fresche delle ferite che si era procurato quando l'avevano torturata e che le aveva mostrato quando si era recato nella sua cella.

- State bene? -

Chiese, per non pensare a quello che il suo corpo le trasmetteva.

- Per fortuna il vostro capitano non è così feroce come vuole dare a vedere. Temo nemmeno molto bravo con la spada. -

Si alzò, ma lei rimase davanti a lui, guardandolo dal basso.

- Avevate ragione. Phoebus mi voleva solo come... Voleva solo il mio corpo.-

Quelle parole, dette con tanto dolore, lo fecero capitolare. Le bastava così poco per metterlo alle strette, per accendergli dentro un fuoco che bruciava e bruciava per giorni, oppure farlo sentire il più crudele degli uomini. La strinse piano, con cautela, in un abbraccio dolce. Lei non si mosse, non sentì il bisogno di farlo, talmente lui fu delicato. Come era possibile che in un uomo convivesse la forza di cui era stato capace altre volte e quella dolcezza infinita? Ormai cominciava anche lei a vederla, risvegliata da quella dimostrazione che gli aveva dato pochi minuti prima.

- Devo andare.-

Il contatto durò pochissimo, forse un paio di secondi, poi lui la lasciò e quasi scappò via.

Si sentiva annegare, era come se avesse immerso il viso nella Senna e non riuscisse più a levarsi da esso. I suoi polmoni si contraevano, ma non riuscivano più a gonfiarsi e incamerare aria