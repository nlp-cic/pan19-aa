i vestiti sulla sedia della scrivania, ormai utile solo a quello.
Quasi con gli occhi chiusi, si sdraiò di botto sul letto, già pregustando il momento in cui si sarebbe addormentato, ma la sua testa non ebbe l’atterraggio morbido del cuscino, come previsto. Qualcosa non andava. Sempre ad occhi chiusi, si accorse dell’assenza del cuscino. Tastò il letto con le mani, convinto di averlo spostato per sbaglio mentre si cambiava, ma del cuscino non c’era traccia. Seccato, aprì gli occhi. Controllò tutta la camera. Niente cuscino.
Calmò un accesso di isteria acuta nel constatare che un cuscino non scompariva magicamente. Poteva scomparire solo grazie al suo coinquilino psicopatico.

Ringraziando chissà quale divinità pagana per la sua enorme pazienza, scese in cucina, dove Sherlock non si era mosso dal microscopio.
Alla vista di John, di un John alquanto infuriato, si sorprese abbastanza.
«John. Non volevi dormire, fino dieci minuti fa?».
John represse l’istinto di afferrarlo per la gola e portarlo sotto il suo microscopio, per scoprire cosa ci fosse di tanto errato nel suo cervello.
«Sì, quella era l’intenzione. Prima di scoprire che il mio cuscino fosse scomparso!» esclamò, fingendo sorpresa. «Mi chiedo chi sia potuto entrare nel nostro appartamento, mentre c’eri tu, e rubare il mio adorato cuscino! Per questo sono sceso, speravo potessi aiutarmi nel caso» disse, non nascondendo il sarcasmo.
«Oh. Non pensavo avessi così tanto a cuore il tuo cuscino» scrollò le spalle. «In tal caso, può esserti utile sapere che l’ho preso io per un esperimento». Si rimise ad osservare il suo microscopio. John cominciava ad odiare quel microscopio.
«E, di grazia, posso sapere per quale motivo non hai usato il tuo, di cuscino?» chiese, pregando un’altra divinità pagana – probabilmente quella di prima non aveva funzionato –  affinché gli desse la pazienza necessaria per non picchiare il suo amico.
«Perché il cuscino che dovevo analizzare era il tuo, non il mio» rispose, come se fosse ovvio.
«E quale oscuro motivo ti ha spinto a farlo? No, non voglio saperlo. Dov’è adesso? Vorrei dormire» sospirò rassegnato John. Non avrebbe mai capito cosa passasse per la testa appartenente a Sherlock Holmes.
«Probabilmente sarà già stato bruciato» disse, con un’alzata di spalle.
«Cosa!?».
«Essendo stato ridotto in piume e federa, l’ho dato a Mrs. Hudson perché se ne liberasse, e a quest’ora deve averlo fatto da un po’. Quindi, deve essere stato già portato all’inceneritore, dato che non è un rifiuto riciclabile, e ridotto in cenere» spiegò, pazientemente.
John per poco non si strozzò con la sua stessa saliva.
«Cosa ne hai fatto tu, del mio cuscino?» quasi gridò. Si costrinse ad abbassare la voce, se non voleva svegliare tutta Baker Street.
«Te l’ho spiegato, John. A quanto vedo la mancanza di sonno ti rende meno in forma di quanto non lo sei già» sbuffò, lanciandogli un’occhiata da sufficienza.
«Oh, d’accordo. Okay» sospirò John. Sapeva che in una discussione con lui avrebbe sempre avuto la meno, quindi decise di rinunciarvi.
«Solo una domanda: perché diavolo volevi fare un esperimento sul mio cuscino?» chiese d’un tratto. Il sonno lo stava rendendo più lento nei ragionamenti, era vero. Oppure Sherlock voleva attentare alla sua salute. O ancora Sherlock, in un momento di noia, invece che sparare sui muri, aveva deciso di prendersela col suo cuscino senza un motivo. La spiegazione più probabile era la terza.
«Ritenevo che il tuo cuscino avesse all’interno una qualche sostanza chimica per la quale tu dormi così tanto e così bene. Sai John, dormi esageratamente di più di me. Quindi deve esserci qualcosa che non va nel tuo cuscino» spiegò, scrollando le spalle, sempre guardando nel suo dannato microscopio. «Ma evidentemente è solo colpa della tua pigrizia. Non ho trovato nessuna sostanza anormale, pericolosa o chissà quant’altro nel tuo banale cuscino. Quindi me ne sono disfatto» chiarì.
John rischiava di staccarsi la mascella, per quanto era shoccato. Gli occhi minacciavano di schizzargli fuori dalle orbite da un momento all’altro.
«Ah, quindi sarei io!? Oh certo. Va bene. D’accordo» inspirò, cercando invano di calmarsi. Il sonno iniziava a divenire un sempre più lontano miraggio.
«Non sei tu a non essere umano, non mangiando, non dormendo e non facendo quello che tutte le persone comuni fanno. Oh, no. Sono io che ho qualcosa che non va, perché dormo sette ore la notte! Anzi, è il mio cuscino ad avere qualcosa che non va, una qualche sostanza chimica all’interno per far sì che io dorma bene!» sbraitò. Il proposito di non urlare era andato a farsi benedire, così come quello di calmarsi.
«Francamente non capisco perché te la prendi così tanto. È solo un cuscino. Si dorme benissimo anche senza» osservò, continuando a guardare nel suo vetrino.
«Potresti anche guardarmi mentre ti parlo!» gli