Per una volta, e questo lo aveva detto Silena, prendendole la mano mentre un bellissimo cavallo cavalcava accanto a lei, una volta soltanto, non trattenerti, sii sincera con te stessa. Porta il pony di Cadogan.Ma vaffanculo Cadogan!(Fortuna che sta solo pensando. Silena si offenderebbe molto dall'alto contenuto di parolacce. Ma vaffanculo lo stesso.)Guarda, adesso manda al diavolo anche Silena. Cazzo.Aveva pensato alla sua prima partita di Quidditch, quella volta in cui aveva lanciato tre bolidi in testa a Luke e lo aveva preso in pieno. Oh, quanto si era divertita! Ma aprendo gli occhi, non aveva visto niente, non un bagliore, né una piccola luce sulla punta della sua bacchetta. Palle.Quella volta in cui faceva la bulletta per le scale? Nah. Niente luce, nessun miglioramento.Aveva pensato a quella volta in cui suo padre le aveva dato fiducia, un mezzo sorriso, una pacca imbarazzata sulla spalla, che sapeva tanto di schiaffo mal pensato e un piccolo calore al petto del quale non vuole parlare, non vuole pensarci. Non è bastato. Solo una piccola scintilla e una Silena con un tenero sorriso ad incoraggiarla.Allora ci ha riprovato. Certo che ci ha riprovato, mica è una stupida mollacciona, lei. I suoi occhi che si sono posati per caso, per puro caso, su Chris, che veniva bonariamente preso in giro da Luke, per il suo stupido patronus a porcospino, o riccio, come continuava a ripetere il ragazzo, perché porcospino gli sembra un insulto, dai Luke, non fare l'idiota.Ma che hai pensato per avere 'sto patronus?Clarisse non ha sentito la risposta, ma ha percepito lo sguardo di Chris -o se l'è immaginato, ma che ne sa lei? Aveva gli occhi chiusi e non è una fan di smancerie e roba varia.Quando sei stata veramente felice, Clarisse la Rue? Ecco la domanda che l'ha fregata. Quando sei stata veramente felice, senza ombre, senza passato né futuro, ma solo quel momento, cristallizzato, perfetto?È stata felice in quell'Infermieria, quando la notte pensava di essere sola e invece no, perché Silena s'infilava la notte nelle camere e al diavolo i Prefetti, i Caposcuola e i punti Casa perché Clarisse aveva bisogno di lei e Silena è un'amica, mica una che passa lì per caso e ha paura di lei. Perché mentre Silena aveva lezione c'era Chris che si era rotto un braccio e preso una botta in testa mentre giocava una partita non ufficale di Quidditch con quel Luke e, beh, sì, Luke è stato sospeso dalle partite ufficiali di Quidditch per un motivo, no? Chris non ricorda molto del suo incidente, forse proprio per il colpo in testa, ma la cosa non lo ha mai fermato dal voler essere amico di Luke.Forse il problema di Chris è che è un masochista, gli piace soffrire a causa delle sue amicizie, o deve esserci, secondo lui, un piano superiore che lo avrebbe portato a, non si sa, il Bene? L'Uguaglianza? In nome di cosa quel figlio di babbani con un collare Elisabetta, intrappolato in un letto d'Infermeria perché Luke aveva anche provato a guarirlo, dopo avergli fatto male, ha deciso di parlare alla scontrosa Clarisse? E cosa aveva spinto lei a rispondere?Si ripete sempre che lo ha fatto, rispondere, perché gli sembrava piuttosto solo. Boh, magari non era proprio quello il motivo, ma comunque...Parlano il giorno. Mattina, pomeriggio e sera e, strano, strano davvero, Chris Rodriguez la fa sorridere una volta e poi la fa ridere due volte. Certi miracoli non riesce a farli neanche Silena.E la notte più bella, quella a cui pensa quando deve fare questo benedetto patronus -porca! Jackson e Grace lo hanno saputo fare e stanno al quarto e terzo anno! Non si farà superare!- è quella notte in cui lei dice, beh, perché non fare un giro noi due? Perché non provare a non diventare mummie e morire di noia? Scappiamo via per qualche ora di notte e poi torniamo qui come se niente fosse.Ed era un'idea così stupida che chissà perché Chris ha accettato. Però, cavolo, quanto si erano divertiti, cacciandosi nella Stanza delle Necessità e volando toccando il soffitto di Hogwarts!Era stata felice anche nel Club dei Duellanti, quando un ragazzo aveva detto che le donne sarebbero state meglio nell'aula di Erbologia o in Babbanologia piuttosto che in una sala in cui si sarebbero dovute sporcare le mani. Clarisse lo aveva sfidato a duello -il maschilismo era uno dei difetti che più odiava in questo mondo, lei, cresciuta tra fratelli che poco capivano la sua forza, finché non rompeva loro un dente con le sue mani nude- e Chris, lui che aveva scosso la testa e si era morso le labbra, si era schierato dalla sua parte, aveva preso la bacchetta e aveva detto che sarebbe stato il suo secondo. E magari quello sembrava un gesto stupido, ma Clarisse aveva sentito di essere spalleggiata, per una volta, perché nessuno voleva farle mai da secondo, nemmeno Silena e Chris invece lo ha fatto, lo fa -ha detto che lo