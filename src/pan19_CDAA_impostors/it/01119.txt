di cui
avesse
studiato le conformità fisiche, ma non riuscì a
porre tale
caratteristica in nessuna categoria specifica. Dovevano essere una
razza sconosciuta. 
-Lei è un vulcaniano, signore?- chiese un
individuo seduto più lontano degli altri, verso il bordo
esterno.

-Esatto.- fu la risposta del primo ufficiale. 
-Vorremmo delle
spiegazioni,- intervenne Kirk -ma soprattutto vorrei sapere cosa
intendete fare di noi.- 
-Fare di voi? Noi non vogliamo fare
niente. Non siete nemici, non siete Noohs, non possiamo fare
niente di voi. Non abbiamo nessun controllo sulle vostre vite.- 
Il
capitano aggrottò le sopracciglia -Perché
continuate a parlare di
questi Noohs? Chi sono?- 
Un membro della corte si alzò, camminò
lentamente dietro il banco per poi arrivare alle scale.
Abbassò il
cappuccio rivelando un volto completamente umano, gli occhi di un blu
agghiacciante -Stando alle parole del vostro dottore, voi conoscete
questi Noohs. Nella nostra lingua questo termine significa minaccia.
Non lo utilizzavamo da oltre due secoli.- 
-Due secoli?- fece eco,
Spock. 
-Esatto, signor vulcaniano. Le minacce sono scomparse dal
nostro mondo nel secolo ventritreesimo.- 
Jim si voltò a guardare
il suo vice, ricordò che lo stesso gli aveva parlato di un
altro
universo e tempo -In che anno siete?- 
-Ci siamo evoluti, il
nostro tempo e spazio sono ben diversi da quelli che voi conoscete.
Potremmo dire che siamo nel secolo venticinquesimo, anche se noi non
portiamo più il conto.- 
Jim trattenne il respiro tentando di
mettere in ordine e focalizzare le informazioni appena
ricevute.
-Venticinquesimo secolo?- 
-La nostra storia è ben
diversa dalla vostra, siamo esseri umani, terrestri come lei e il
dottor Leonard McCoy.- 
L'essere discese le scale e si avvicinò
ai due, li osservò attentamente concentrandosi su Spock.
Incuriosito, gli guardò le orecchie -Signore, non ha mai
visto un
vulcaniano prima d'ora?- lo interrogò il primo ufficiale. 
Jim
non riuscì a frenare un sorriso -Le sue orecchie fanno
scalpore.-
sussurrò. 
Il vulcaniano gli lanciò un'occhiataccia, ma non
rispose verbalmente. 
-Oh, certo che ne ho visti. Li ho visti
quando arrivarono sul pianeta Terra, io ero presente quando avvenne
il primo contatto con un popolo extraterrestre.
Così li
chiamavamo, al tempo, gli alieni.- 
-Avete sempre avuto una
tendenza a discriminare il diverso.- affermò Spock. 
L'altro
annuì, sul suo volto si disegnò una maschera di
tristezza -Già.
Gli uomini sono schiavi dei sentimenti, signore, non se n'è
ancora
reso conto? La paura, la gioia, il dolore... possono portarli ad
essere degli eroi o dei sanguinosi assassini. Ciò che
è diverso li
spaventa, la paura genera violenza... è una catena senza
fine.-

-Noi non siamo assassini. Le cose sono molto cambiate... - lo
interruppe Jim -...il progresso ci ha aiutati a migliorare.- 
-Non
c'erano forse armi tra gli oggetti che vi ho confiscato?- sorrise
l'essere -Se voi siete migliorati perché il sospetto
è ancora
costante nelle vostre menti? Avete paura che la vostra vita sia
continuamente minacciata, da cosa? Dal diverso. Voi
non
capite, voi non vedete.- 
Jim scosse il capo -E' lei a non
capire. C'è sospetto, sì, ma non agiamo mai con
violenza, noi non
vogliamo combattere. Vogliamo solo conoscere, il sospetto è
necessario dal momento che non tutti vogliono conoscere e sono in
molti che vogliono farci del male.- 
Gli occhi blu dell'uomo
furono attraversati da una luce, si affrettò ad abbassare le
palpebre e a nascondere la vista ai due. 
Jim si rivolse agli
altri, ancora seduti dietro il banco lucido -Avete detto che noi
conosciamo i Noohs. Potreste illuminarci?- 
-Sono le cose che
cerchiamo, Jim. Gli esseri che stanno mettendo in pericolo la nostra
galassia.- chiarì McCoy avvicinandosi a lui -Quelle cose
riuscirono
ad arrivare allo stargate e a penetrare qui. Quando fu registrata la
loro presenza nel quadrante S, che noi stavamo perlustrando, loro
erano tornate da questo posto.- 
Jim si voltò verso l'uomo ancora
fermo accanto a loro, gli occhi chiusi e il volto concentrato -Cosa
volevano da loro?- 
Un altro uomo si alzò e si allontanò dal
banco -Speravano di conquistarci. Le nostre tecnologie e la nostra
mente gli erano utili, siamo tanto avanzati da fare gola a questi
esseri. Pensavano che attraverso di noi avrebbero potuto eliminare i
loro nemici.- 
-E voi siete riusciti a fermarli?- 
L'uomo rise,
il suono fece rabbrividire i tre -Come se ci fosse qualcosa che noi
non possiamo fare. Siete così semplici, le vostre categorie
mentali
sono così povere... giusto, sbagliato. Bene, male. Non avete
colori,
non avete punti d'incontro. Amici, nemici.- 
Spock avanzò di un
passo -La semplicità è qualcosa di relativo. Noi
osserviamo le
catene di eventi e in base a queste, giudichiamo.- 
-E' il
giudizio ad essere sbagliato!- tuonò l'altro e scese
velocemente i
gradini -Ma non capite che c'è altro oltre alla morte, alle
vittorie, alla guerra e all'esplorazione? Non capite che la vita non
è una semplice collezione di pianeti o qualche battaglia
interstellare?- 
-Sta tentando