“Lo chiedevo solo per una mia speranza.”

Hannibal cercò di non cascare nella trappola. Stava cercando con tutte le sue forze. Masticò più piano per darsi il tempo di rispondere.

“Davvero?” riuscì solo a chiedere, con un finto interesse a solo scopo informativo.

“Penso mi piacerebbe se tu mi mordessi,” considerò Will. Tornò ad affondare la forchetta nella quiche. “Ti piacerebbe mordermi?”

Che espressione aveva.

Hannibal l’avrebbe preso lì sul tavolo in quell’esatto momento, tra piatti, bicchieri e cibo ancora da finire. Avrebbe voluto vedere le reazioni ad un’azione del genere su quel bel viso irriverente.

E Will gliel’avrebbe lasciato fare.

Forse l’avrebbe pagata cara dopo, in qualche modo, Will avrebbe trovato un modo per fargliela pagare, ma per quei momenti che avrebbero avuto sarebbe stato un idillio.

Will lo osservava con un sopracciglio sollevato, “Sei distratto per qualche motivo?” chiese sarcastico, “Perché non hai risposto alla mia domanda.”

“Se vuoi che io ti morda non hai che da chiederlo, mio caro Will,” disse Hannibal non appena riemerse dalle sue fantasie.

Will strofinò le dita tra loro, come sempre faceva mentre considerava cosa dire o cosa fare, l’altra mano lasciò la forchetta che tintinnò contro il bordo del piatto. Tolse il tovagliolo dalle gambe, si asciugò la bocca e lo appoggiò sul tavolo.

Spostò indietro la sedia. Raggiunse Hannibal all’altro capo del tavolo e si sedette sulla sedia accanto alla sua. Si slacciò due bottoni della camicia.

“Preferisci il collo?” chiese inclinando la testa, “O quale altra parte? Un braccio? Qui?” si accarezzò con un dito l’interno del polso.

Gli venne voglia di affondare i denti nella sua carne, non importava dove. Il piatto perse ogni attrattiva e Hannibal lo allontanò per appoggiare un gomito sul tavolo. Si sporse verso Will e gli accarezzò il collo della camicia senza toccarlo.

“Non offri nient’altro?” gli chiese.

“Mmh,” mormorò Will compiaciuto, “Hai suggerimenti?”

“Moltissime altre parti morbide in cui affondare i denti sotto alla cintura, Will,” disse. Col dito tirò il bordo della sua camicia. Il lato del collo e l’incavo della spalla erano terribilmente invitanti. “Glutei, interno coscia, polpaccio,” le pupille di Will si allargarono. Probabilmente non mentiva sul fatto di apprezzare i morsi.

“Questo sei tu che schiocchi le dita, Will?” chiese Hannibal.

“No,” mormorò Will, “Voglio vedere quanto autocontrollo hai,” ridacchiò.

Gli piaceva che Will gli parlasse a distanza così ravvicinata; le labbra rosa scuro brillavano quando la lingua ci passava sopra per inumidirle, gli occhi non erano mai dello stesso colore e al momento erano di un bel verde acqua che da lontano difficilmente si poteva apprezzare. Will sapeva di noce moscata e panna fresca, odori così flebili che solo Hannibal poteva discernere.

“Mi stai offrendo parti del tuo corpo da…assaggiare, nella speranza che io ti implori di concedermi tutto il pasto?” domandò Hannibal.

Le labbra di Will si distesero in un sorriso più largo, ma senza denti. Gli occhi erano intensi, brillavano. Si stava divertendo e si stava prendendo gioco di lui.

E Hannibal lo amava.

Will si sporse, gli mise una mano su una coscia per sostegno e voltò il viso.

Il suo odore lo investì più forte che in qualunque altra occasione. Il suo odore, quello non modificato da agenti esterni, quello non coperto da disgustosi dopobarba o profumi da supermercato. L’odore di Will, mai stato così vicino e di certo mai con queste intenzioni.

Dopotutto Will non aveva alcun torto: si sentiva molto debole di fronte a questa offerta, Hannibal sapeva che l’avrebbe colta non appena gli era stata fatta.

Solo un assaggio, dunque…

Schiuse le labbra prima di raggiungere il collo. Quando la pelle, più delicata sotto al lobo, entrò in contatto con la sua bocca, ne sentì subito il sapore. Odore e sapore si mescolarono insieme. Chiuse i denti sul muscolo che si tese alla sollecitazione. Poi si rilassò. E poi si tese nuovamente.

La mano che Will aveva sulla sua coscia lo ghermì e Hannibal addentò e leccò insieme, un morso deciso che non voleva ferire. Ma gli avrebbe lasciato il segno, l’avrebbe fatto apposta.

Se era solo un assaggio, che la vittima se lo ricordasse per più tempo possibile.

“Puoi mordere più forte,” mormorò Will come avesse intuito la sua intenzione di marchiarlo e la appoggiasse. Hannibal respirò a fondo, la bocca ancora aperta contro la sua pelle, il suo odore a inondargli narici e polmoni. E per la prima volta comprese appieno cosa Will intendesse con schioccare le dita.

Con quella voce avrebbe potuto impartirgli qualsiasi ordine e lui l’avrebbe eseguito.

Si allontanò da Will, le labbra umide si staccarono dal suo collo come nastro adesivo. “Non essere ingordo, Will,” lo prese in giro, “Accontentati.”

Seguì il movimento della lingua di Will che passò rapida ad umettarsi una volta di più quelle belle labbra rosa scuro.

“Sono colpito,” disse Will, “Avrei detto che eri…” le mani salirono lungo le sue cosce, “Piuttosto preso.”

“È già visibile