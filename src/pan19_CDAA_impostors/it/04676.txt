un nome che ti donerebbe”.

Pochi tocchi gentili mitigarono il suo mondo, quella bestia di energia e violenza divenne spirito e tornò nel corpo che aveva deciso di abitare, un costume di comodo di un’anima divorata, senza colpe né meriti. Il fisico adolescente ma muscoloso l’avrebbe aiutato, mentre i capelli biondo cenere avrebbero ricordato un po’ il colore del suo pelo quando era stato un cane e – come proprio come un animale – su mani e ginocchia strisciò nudo, verso Toshinori e i suoi occhi azzurro-cielo. Toshinori sorrise, Katsuki si sentì nostalgico. Fu Katsuki a decidere che quel nome gli piaceva e che quell’uomo poteva mettergli un collare. Che fosse solo lui, per sempre. 

Volevo ringraziare quanti hanno recensito il capitolo, quanti hanno inserito la storia tra le preferite, quanti tra le ricordate e quanti tra le seguite. Spero di avere un feeedback da ciascuno (di qualsiasi natura!), per potermi caricare e andare avanti, per non mollare il progetto che nasce come esperimento di scrittura, piuttosto che come esigenza di raccontare una storia. Questa fanfiction non avrà lunghi capitoli strettamente legati tra loro, nella sua natura sperimentale sarà più facile trovare capitoli in forma di drabble o flashfiction, per cui il seguente capitolo è più lungo di quanto volessi che fosse e non sono molto entusiasta di come è venuto fuori, ma trovavo necessario mettere da parte alcune esigenze di scrittura per portare chiarezza alla storia e alla natura dei personaggi protagonisti. Nel caso d’incertezze sul mondo folkloristico nipponico invito a leggere le note, ma sono aperta a qualsiasi domanda.Spero che la lettura sia di vostro gradimento e, nel caso siate curiosi di leggere altre mie fanfiction sul mondo di Boku no Hero Academia, ho pubblicato due drabble: L’abito non fa il cavaliere e Prima del salto.


            (See the end of the chapter for  more notes.)
            

Avrebbe dovuto esorcizzarlo, invece All Might lo portò con sé fuori dal villaggio, oltre i campi, passando per un fitto bosco.In quel villaggio non avrebbe più dovuto metterci piede – spiegò Toshinori al cucciolo che muoveva passi incerti su due gambe – ma non era l’unica condizione. Lui non era umano, non era cane, era ormai una forma di vita diversa, un po’ spettrale, un po’ divinità, un condannato dentro un corpo morto che non avrebbe potuto mangiare, o bere, esattamente come quando era stato sotterrato. A Katsuki sembrava andare bene, anche se Toshinori lo guardava con apprensione: Katsuki sarebbe diventato suo shikigami1, spirito servitore dell’onmyōji a cui avrebbe dovuto obbedire, la cui libertà sarebbe stata limitata dal suo volere. Katsukicontinuava a seguire i suoi passi, guardando con curiosità le sue mani e lo spazio tra le dita; le chiudeva e le apriva, poi le serrava in un pugno, ma non riusciva a catturare la luce del sole che filtrava dagli alberi.  Nessuno prima d’ora aveva preso con sé uno spirito impossessato di un corpo, non era etico, ma il corpo era morto e l’anima divorata, non c’era nessuno da compiangere, nessuno da poter pregare o a cui augurare un sereno trapasso. L’anima divorata era parte dell’inugami e quel che rimaneva dell’umano esisteva nella vita dell’inugami.Era nato per essere uno shikigami, contro la sua volontà, secondo antichi culti crudeli che Toshinori disprezzava: Katsuki era una vittima, ma anche una pericolosa creatura che poteva solo che vivere al suo fianco, sotto il suo controllo. Toshinoriavrebbe non voluto offrire una vita di shikigami alla creatura, ma era l’unica cosa che poteva fare. “Non lo sento più quell’odore” mormorò Katsuki interrompendo il filo dei pensieri di Toshinori. Il suo passo si era arrestato e una goccia salata era scesa lungo il suo viso. La toccò, non sapeva cosa fosse, quanto Toshinori non sapeva di cosa stesse parlando Katsuki; non aveva risposte alle sue domande.“Perché non c’è?” e ancora “c’è sempre stato, più o meno intenso... Ma c’era, sapevo in che direzione fosse, dove…” “Non potrai più tornare al villaggio” chiarì Toshinori con una durezza che non avrebbe voluto avere. Iniziava a trovare un senso alla sua storia: quel cucciolo non era di nessuno del villaggio, doveva aver seguito un odore e qualcuno, con vendette da portare a sanguinoso compimento, doveva aver trovato in quel cagnolino una soluzione. Per essersi ribellato così al suo inugami-mochi2 era evidente che aveva un forte spirito o una forte motivazione, probabilmente legata a quell’odore (qualcosa da mangiare? Un abitante del villaggio? Un altro cane? Forse la madre?). Doveva toglierglielo dalla testa, se avesse seguito quell’odore avrebbe solo finito per uccidere ancora, volontariamente o meno, come era stato con il ragazzo che aveva posseduto: gli inugami sono creature straordinariamente potenti, una possessione da parte di uno spirito così emotivamente provato equivaleva a morte per il posseduto. “Non voglio tornare… non in quel posto” disse scontroso, superando All Might. Aver divorato un’anima gli aveva dato capacità linguistiche, comprendeva il linguaggio umano e sapeva esprimersi con esso, ma era una lingua dalla grammatica incerta, come i suoi passi.   Ci volle una notte e un giorno intero