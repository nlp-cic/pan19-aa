io, te e... Marco... il sorriso si trasforma immediatamente in un feroce sguardo assassino traboccante di odio. Mario scuote un attimo la testa per scrollarsi quell'immagine di dosso... e Marco assistendo alla scena, lo interpreta come un ho osato troppo!!! Si concentra di nuovo su quello che stava facendo, si piega per potersi asciugare le gambe e mentre lo fa sente le dita della mano di Mario tra i suoi capelli... gli viene istintivo alzare la testa, quel tanto che basta perchè riesca ad incrociare lo sguardo dell'amico... e vede un bel sorriso stampato sul suo volto. Il suo solito sorriso, contagioso... Marco si interrompe di nuovo, ci sono ancora parti del suo corpo bagnate, ma in questo momento la sua attenzione è rivolta ad altro... il sorriso è un bel segnale che riceve, un segnale positivo per le sue speranze, pensava di averne poche, pensava che avrebbe ricevuto una chiusura da parte del giovane amico... non perchè Mario non desideri stare con lui, anzi... ma perchè Mario ha una ragazza, la sua dolce metà, che lo sta aspettando a Monaco per passare, giustamente del tempo insieme a lui. Il desiderio di stare con Mario supera di gran lunga la paura di creargli problemi con Ann... «Potremmo andare direttamente a Dubai senza tornare in Germania...»l'entusiasmo sta montando... però capisce che non può pretendere di avere Mario tutto solo per se e quindi aggiunge «Ann ci potrebbe raggiungere là...» il sorriso ha preso ormai possesso del suo volto. Mario intanto si alza, passa la sua mano destra sul viso di Marco carezzandolo dolcemente, «fammi recuperare l'iPhone, provo a chiamarla...»

Mario esce dal bagno, mentre Marco finisce di asciugarsi e quando raggiunge a sua volta la camera da letto vede Mario in piedi vicino alla finestra, con l'iPhone all'orecchio... «Ciao amore, ti ho svegliata?» Marco recupera dalla valigia un paio di slip puliti ed una maglietta, e dopo essersi vestito si butta sul letto, appoggiando la schiena al muro, il braccio destro piegato con la mano a tenersi la testa, mentre osserva Mario... «Sì, tutto a posto, abbiamo passato veramente una bella vacanza...» e poi dopo un attimo di pausa, «sì, oggi pomeriggio c'è il volo, alle 17...» cercando però di proseguire il discorso, «è proprio per questo che ti ho chiamata...» «no, no... non ci sono problemi» Mario si passa la mano sinistra dietro il collo, lo sguardo leggermente serio... «certo che mi sei mancata» Marco intanto cerca di non pensare, cerca di non farsi troppe illusioni circa Dubai... da un certo punto di vista capisce Ann... capisce che vorrebbe avere Mario vicino a lei, passare le vacanze insieme... stare insieme... stare insieme... sa di essere egoista, volere Mario tutto per se, ma non può farne a meno, ha bisogno di Mario, ha bisogno di averlo con se, adesso più che mai, da quando il giovane si è trasferito a Monaco è stata una sofferenza continua, prima se qualche giorno non si potevano vedere non c'era problema, perchè tanto sapeva che poi sarebbero stati insieme, come prima o più di prima... ma 600 chilometri di distanza sono tanti, troppi... e quando la mattina ti svegli sapendo che anche per quel giorno dovrai soffrire, dovrai trovare la forza necessaria per arrivare alla sera, perchè tanto non c'è possibilità di vederlo, di stare con lui... non è facile... e quindi in quella situazione la tua mente ti proietta nel futuro, programmando con settimane o mesi di anticipo come e quando potrebbe capitare l'occasione di stare insieme... Fortunatamente in Germania la pausa invernale è abbastanza lunga da permettere di organizzare qualcosa... e sono mesi che Marco aspettava questo momento, non può di certo lamentarsi, perchè è riuscito se non altro a passare qualche giorno solo con Mario, il Natale... e adesso è in attesa... il respiro leggermente accelerato, anche se continua a ripetersi che non succederà nulla... preferisce pensare al peggio che farsi inutili illusioni, fantasticare... per poi essere costretto con i piedi per terra, tornare alla realtà è molto doloroso... Marco non vuole condizionare Mario e quindi se ne sta in un angolino senza dire nulla... concentrato sulla telefonata... «Lo so Ann, certo che ero d'accordo a passare fine anno con i tuoi amici...» Mario si appoggia alla parete a vetri, guarda Marco... solleva le sopracciglia, una smorfia con la bocca... un principio di sorriso, per tenere su di morale il biondo che lo sta osservando attentamente... «No, Ann... non sto cercando scuse e non sto cambiando programma, no... no...» un lungo sospiro e poi «volevo solo proporti un'alternativa, è venuta un'idea e pensavo che sarebbe stato un delitto se non altro non parlartene...» «sì, è qua, ma non metterlo in mezzo adesso, sei ingiusta» uno sbuffo, il giovane passa l'iPhone dalla mano destra alla sinistra cambiando orecchio... «ok. Però posso almeno dirti qual'era l'idea?» strizza l'occhio verso Marco e poi «allora... che ne dici di passare fine anno in un posto al caldo? Certo che ti piacerà