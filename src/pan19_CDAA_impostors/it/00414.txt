tra le varie, Sam poteva giurare di averlo sentirlo parlare anche di un pony, ad un certo punto.
Anzi, per la precisione, lo aveva menzionato quando le sue palpebre si erano abbassate oltre la soglia di sicurezza, e Sam – che per tutto il tempo aveva alternato lo sguardo impazzito tra la strada e suo fratello, aveva allungato un braccio e colpito a palmo aperto Dean in pieno petto, scuotendolo con un “Sveglia, Dean! Ti ho detto di restare sveglio!” che a Dean non sembrò neppure formulato con la sua solita voce. O magari era la botta in testa che aveva preso ad avergliela fatta sembrare così strana, chissà...

“Ma sto bene, Sammy...”

Biascicò intorpidito da una letargia simile a quella di una sbornia.  “E’ solo un pony blu, non uno di quei leviatani che mi ha fracassato il cranio prima che arrivassi tu a tagliargli la testa. I pony sono completamente innocui, come le farfalle blu. E’ il blu, capisci? Il blu. E-e... a volte anche il viola, ma solo a volte però...per cui lasciami dormire un po’...”

Ancora le palpebre che si chiusero pesanti,  ancora uno strattone di Sam contro al suo petto.

“Sta sveglio! Cristo, Dean! Non dormire! Tra dieci minuti saremo in ospedale, tieni duro!”

“In ospedale...?”

“Sì, ti porto in ospedale, ok? Presto saremo lì! Ma non ti azzardare ad addormentarti! Mi hai capito? Non dormire!”

Non era un gioco semplice.
A quella velocità, le segnaletiche entrano in un campo di leggibilità per un tempo inferiore a un secondo, e ancora meno è quello a disposizione per decidere la direzione da imboccare. L’adrenalina aveva mascherato molto bene il deterioramento delle sue facoltà intellettive, ma in verità – Sam non stava andando così bene. Non conosceva quella zona dell’Idaho, le sue due ore scarse di sonno già ampiamente esaurite nel non preventivato faccia-a-faccia avuto da Dean con il leviatano che lo aveva colto di sorpresa alla stazione di servizio appena fuori Twin Falls, non avevano lasciato molta vitalità ai suoi riflessi.  Ma aveva ancora degli sprazzi di lucidità, e li stava usando sino allo stremo per evitare che suo fratello finisse in coma addormentandosi, e che il cartello stradale dell’ospedale più vicino segnalato dal suo gps non sfuggisse a quella sorta di flipper impazzito che erano diventati suoi occhi.
Chiedergli di mantenere i nervi saldi e raccogliere in sé tutto il self-control che un tempo risiedeva nel suo essere, era decisamente troppo.

“Resta sveglio! Raccontami di queste farfalle! Come sono fatte? Eh? ...Dean?”

“Sono...blu...” Biascicò Dean poco prima di roteare gli occhi, abbandonare il capo, e perdere irrimediabilmente i sensi.

“Dean!”

Se un giorno lontano qualcuno avesse chiesto al maggiore dei Winchester cosa fosse per lui il terrore, in barba a qualsiasi caccia, la sua mente avrebbe immediatamente richiamato il modo in cui Sam aveva gridato il suo nome in quell’occasione.
Per un po’ però, volle credere che fu solo colpa dei suoi sensi distorti. L’idea di aver contribuito a mandare a puttane il delicato equilibrio psicofisico di Sam con una tale debolezza, non era qualcosa a cui voleva pensare.

 

-

 


“Trauma cranico,” – e fin lì, Sam c’era arrivato da solo.



La sorridente anestesista dall’accento britannico non gli stava comunicando nulla di nuovo, ma a giudicare dall’espressione morbida e dall’andatura rilassata con cui la donna raggiunse il bollitore a forma di gatto sul tavolo in fondo al suo ufficio, probabilmente pensava di esser stata perfettamente esaustiva.
Sam ignorò l’invito di lei, non si sedette.

“Sì, ma—ma come sta?”

“Sta bene.” Disse servendosi del tè. “Avrei scommesso sulle origini irlandesi ma, a guardare lei, direi però...”  Acuì lo sguardo cercando di catturare i lineamenti  tesi del volto di Sam, “Germano-irlandesi, o polacco-irlandesi? Sono indecisa...”

Con le labbra schiuse e lo shock ancora in volto, Sam tentò di capire se quello non fosse stato il suono dell’ “Abbiamo fatto il possibile, ma suo fratello non ce l’ha fatta. Ci dispiace.”  tramutato dal suo cervello in qualcosa di completamente decontestualizzato.

“Hey, hey, hey—ragazzone!” La smentita arrivò in fretta, ed ebbe l’immagine di quella piccola donna dai capelli cotonati che, come avesse visto qualcosa di non preventivato sul suo volto, spinse la sedia con il retro delle ginocchia e scattò in piedi.  “Non fare così, hey!”

Sam fece istintivamente un passo indietro quando lei, dal basso dei suoi centosessanta centimetri, cinse forte i suoi avambracci; un brivido gli partì dalla nuca e scese giù, attraversando senza ostacoli tutta la sua schiena.

“Incredibile, ma che avete entrambi i fratelli!?” Ironizzò tra sé e sé.   “La TAC non ha evidenziato nulla di preoccupante, solo una brutta concussione. Per sicurezza, lo terremo in osservazione questa notte e se non ci saranno problemi, domani il tuo fratellone tornerà tutto per te. Siamo d’accordo?”

Un tono benevolo e materno, quasi infantile. Quasi snervante, ad essere sinceri.
Ma il sollievo provato