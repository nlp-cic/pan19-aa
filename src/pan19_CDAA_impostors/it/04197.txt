ragione per cui si era unito al gruppo era ottenere fama e riconoscimenti – cosa che non nascondeva, d’altronde Hiroki non nascondeva certo di essere nel gruppo per i grossi sacchi di septim.

Tuttavia, proprio mentre Tsunehito fu in procinto di lanciare un altro Urlo, lo stesso bardo gli ficcò tra le labbra una fiala di liquido verde che non emanava un buon odore, ma che gli aveva impedito di demolire parte degli alloggi privati dell’Arcimago. Il Dragonborn bevve, non avendo scelta.

“Cos’era?”

“Non lo so, l’hai creata tu!”

Hide-zou, evidentemente allarmato, scrutò Tsunehito accasciarsi, come se non riuscisse a muovere le gambe; fu come se la sua voce svanisse all’improvviso, mentre lo sguardo diventava vitreo. Ben presto, anche il resto del corpo divenne molle, sorretto unicamente dalle corde ben assicurate.

“L’abbiamo ucciso…?” chiese l’assassino, timoroso di verificare.

“Asagi ci ucciderà.”

Le ultime sillabe pronunciate da Hiroki furono coperte da un ruggito ben poco piacevole: lì per lì pensarono che si trattasse di un drago… l’ennesimo – non che la cosa non portasse loro vantaggio, in fondo riuscivano a racimolare molti septim vendendone le ossa e le scaglie.

“Ruth…”

“Dev’essere un drago bello grosso…” commentò Hiroki, tendendo l’orecchio.

“Strun…”

“Io non credo…”

Ruiza, sudando freddo, gettò uno sguardo a Tsunehito che, sebbene avesse il corpo molle, sembrava soltanto essersi adirato più di prima, se possibile. Non capiva se stesse lanciando un Urlo o se li stesse semplicemente maledicendo, ma la potenza di cui quelle parole incomprensibili erano cariche bastava a renderlo più temibile di quegli stessi draghi che quotidianamente attaccavano.

“Bah!”

Proprio in quella, qualcuno spalancò la porta principale ed esclamò, non meno aggressivo del Dragornborn: “Adesso basta!”

Asagi si chiuse la porta alle spalle e, senza attendere replica, continuò: “Siete riusciti a rovinare le lezioni dell’Accademia! Vi si sente fin dall’atrio! Abbiate un po’ di rispetto per…”

Sebbene le intenzioni dell’Arcimago fossero delle migliori, i suoi rimproveri vennero interrotti da un altro Urlo che lo investì in pieno: invece di venire sbalzato verso la parete come il povero Hide-zou, tuttavia, Asagi aveva creato una barriera protettiva che, pur essendosi infranta contro l’urto dell’Urlo, l'aveva lasciato tutto d'un pezzo.

Il silenzio che seguì fu carico di tensione.

“Abbiamo un piccolo problema…”

Asagi, che non aveva ancora avuto il tempo di rendersi conto dello stato delle cose, finalmente si guardò intorno: il piccolo giardino di erbe e fiori era stato saccheggiato, una colonna che teneva in piedi il soffitto era in condizioni più che precarie e le sue gemme dell’anima (vuote, per fortuna) erano sparse per ogni dove. Sebbene la sua prima reazione fu quella di invitare i suoi compagni d’avventura a portare rispetto per le cose altrui, quando vide una serie di boccette dal contenuto non etichettato che faceva bella mostra di sé su un tavolo poco distante, il tavolo d’alchimia ancora in disordine e ingombro di ingredienti, per non parlare delle boccette vuote sul pavimento, il suo sgomento fu tale da impedirgli di rendersi subito conto di ciò che era accaduto.

“Hide, il problema è che voi avete disturbato le lezioni dell’Accademia, creato veleni che non conoscete e… non ditemi che li avete usati!” proprio in quel momento, il suo sguardo cadde su Tsunehito, molle contro la colonna alla quale era costretto. “Tsune?!”

“Faaz nah!” fu la risposta del Dragonborn.

L’Arcimago, senza timore, lo avvicinò: “Tsune, che ti è successo?”

“Kren sosaal!”

“Tsune… bo paaz?”

Tsunehito cercò di addentare la mano dell’altro, ma senza successo, non riuscendo a muovere nemmeno il capo. Con enorme stupore di Asagi, tuttavia, sembrò ringhiare un po’ meno nel momento in cui riuscì a gemere con quello che sembrava persino dolore: “Lok gram…”

La diagnosi, una volta che il Dragonborn riconobbe l’Arcimago come suo simile, fu rapida.

“Paralisi, rabbia incontrollata, mancata comprensione della lingua comune…” Asagi sospirò e mormorò qualcosa in dovahzul al compagno, che sembrò calmarsi. “Allora, chi vuole dirmi cos’è successo?”

“Abbiamo raccolto le erbe dal giardino interno e ci siamo messi a produrre pozioni per combattere la noia. Ad un certo punto ha iniziato ad agitarsi, ha lanciato un Urlo e Hiroki l’ha legato; dato che parla solo draconico, non sappiamo cosa stia dicendo…” Hide-zou fu molto rapido nello spiegarsi. “Ah, e Ruiza gli ha fatto bere qualcosa per impedirgli di urlare ancora e distruggere metà della stanza. E mi ha scaraventato via molto malamente…”

Senza doverselo nemmeno far chiedere, l’Arcimago lanciò un incantesimo di cura sull’assassino e, senza perdere altro tempo, si diresse verso il tavolo alchemico per armeggiare con alcune erbe e attrezzi. “Per fortuna siamo ancora in tempo per somministrargli l’antidoto. Avreste dovuto chiamarmi!”

Ruiza e Hiroki si lanciarono un’occhiata scettica d’intesa, rammentando che lo stesso Asagi si era