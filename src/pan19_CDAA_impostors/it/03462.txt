. Tra i due al momento sembrava lui quello più grande. Dante mantenne basso lo sguardo cercando un modo per validare la sua scusa, ma senza successo. Il suo compagno lo studiò con attenzione, soffermandosi su ogni possibile particolare che lo aiutasse a capire cosa c'era che non andava sul serio.  «Non è che hai qualche problema con questa palestra...?» buttò lì il ragazzo. «Eh?! Non essere ridicolo!» scattò immediatamente l'altro, scoprendosi. Nero si chinò in avanti fino a che la punta del suo naso non arrivò quasi a sfiorare quella del naso del suo interlocutore. «Non è che per caso hai qualche problema coi pattini...?» indagò, e a quella insinuazione Dante si fece paonazzo in volto «Non dirmi che non sai pattinare?». Il silenzio teso e la buffa espressione del suo partner lo convinsero della veridicità della sua affermazione. «Non lo sai fare, d'accordo» concluse, sedendosi al fianco del maggiore «Perché non me lo hai detto prima, semplicemente?». Dante, ancora rosso in viso, rispose: «Perché non l'ho mai detto a nessuno». La notizia colse Nero di sorpresa, ma fino ad un certo punto: era ben consapevole di quanto il suo fidanzato fosse orgoglioso e pieno di sé. In un certo senso era logico che non andasse a gridare ai quattro venti ciò che non era capace di fare. «D'accordo» sospirò il più giovane, battendosi le mani aperte sulle cosce prima di alzarsi. «Andiamo» esortò alzando leggermente la voce per darsi un tono un po' più autoritario. «Dove?» domandò Dante. Se voleva portarlo alla palestra anche dopo quello che aveva scoperto poteva scordarselo. «A farti imparare a pattinare, che domande!» sbottò Nero impaziente «Non vorrai mica perdere questa medaglia perché non sei capace di andare sui pattini?» soggiunse col preciso intento di dare una svegliata alla sua motivazione, che pareva essere andata momentaneamente in letargo. Dante lo fissò per qualche momento sbattendo ripetutamente le palpebre, come se non avesse compreso fino in fino il senso delle sue parole; dopodiché balzò in piedi con inaspettata foga, cogliendo di sorpresa lo stesso Nero. «Sì, ragazzo! Non posso lasciarmi sfuggire la medaglia per una cosa così stupida! Imparerò a pattinare!».  «No, ragazzo a-aspetta! Ho cambiato idea!». Nero alzò gli occhi al cielo invocando l'aiuto di tutti gli dei eventualmente esistenti affinché gli dessero la forza e la pazienza necessarie a fare quel che doveva. Per fortuna aveva deciso di condurlo sul percorso che si trovava oltre la città e che era al momento deserto, perché una scena come quella che stavano facendo non sarebbe stata ridicola solo per il suo compagno. «Dante lasciami!» esclamò il giovane mentre tentava di allentare la morsa delle sue mani sulle sue spalle «Non ti ho ancora messo neanche un pattino!». Il più giovane era chino a terra, seduto sul tallone destro mentre l'altra gamba stava piegata in fuori. Con un braccio e la rispettiva mano teneva sollevato il polpaccio sinistro del suo compagno mentre con l'altra mano cercava di infilargli la suola con rotelle. Era un'impresa titanica, perché Dante oltre a stringergli le spalle con forza tale da fargli male ai muscoli, spostava in continuazione il piede quando lui gli avvicinava il pattino alla scarpa. Era un atteggiamento deleterio per il suo sistema nervoso. «La vuoi piantare?! Non sei più un moccioso fifone, chiaro? Fai l'uomo, cazzo!» inveì Nero all'ennesima volta che Dante gli agitò il piede davanti. Gli strinse con maggior fermezza la caviglia e al tempo stesso compresse la sua gamba tra il proprio fianco e il braccio, immobilizzandogliela. Dante iniziò a sbilanciarsi nel tentativo di riacquisire la padronanza del suo piede ma senza ottenere molto successo. «R-ragazzo che fai?! Mi fai cadere!» protestò. «Faccio quello che tu non riesci a fare: ti faccio stare fermo!» rispose Nero irritato, attaccandogli finalmente il pattino alla suola «Adesso dammi l'altra gamba!» minacciò lasciandogli andare di colpo quella già armata. Il più grande la posò a terra e sollevò l'altra ma così facendo si ritrovò a dover stare in equilibrio sulle rotelle, cosa che nella sua condizione non era molto indicata. «No, no, NO!» gridò mentre cadeva in avanti, atterrando sulle ginocchia di peso. Nella caduta una coscia sbatté contro la spalla di Nero, strappandogli un gemito tra i denti. «Dante ma che combini?! Tirati su!» asserì irritato. «Non posso» fece l'altro per contro «Non riesco a stare in piedi con quest'affare». Il minore lanciò uno sbuffo esasperato mentre gli attaccava al piede rimasto l'altro pattino; dopodiché si rimise in piedi e si preoccupò di infilare i suoi pattini - impegno che gli richiese pochissimo tempo. Mentre si preparava continuava a studiare il suo partner: quest'ultimo rimase carponi a terra, senza osare muovere neppure un muscolo, figurarsi cercare di alzarsi in piedi. «Toccherà a me anche questo...» pensò rassegnato tra sé, pattinando lentamente verso il più grande per abituarsi al cambiamento d'appoggio. Aggirò il suo uomo fino a che nella visuale di quest'ultimo non rientrarono i suoi piedi. Dante sollevò lo sguardo per guardare il