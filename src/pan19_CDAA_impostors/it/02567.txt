X_«Anche tu non sei male.»Magneto_«Non sono male? Tutto qui?» Professor X_«Te la cavi alla grande e, devo ammettere, che mi hai dato del filo da torcere.»Magneto_«E tu sei il primo che riesce a battermi. Mi chiedevo se ti andrebbe di darmi la rivincita.»Professor X_«Domani sera, stessa ora?»Magneto_«Ci sarò.» Professor X_«A tuo rischio!» Scherzò Charles, digitando le parole con il sorriso sulle labbra, ben felice di avere trovato un avversario che fosse stato davvero in grado di metterlo in difficoltà.

La partita era conclusa e Charles cominciava a sentirsi stanco così si distese sul letto, le spalle appoggiate al cuscino, quando sentì i passi di Raven farsi sempre più vicini fino a che non la vide fermarsi sulla soglia.«Scusami per prima» disse piano «non dovevo arrabbiarmi con te, non è colpa tua se mamma e papà non sono qui stasera.»«Non importa, davvero.» Le rispose con quel suo sorriso rassicurante e il tono di chi l’aveva già perdonata da un pezzo.Raven si morse il labbro inferiore e attese qualche secondo prima di continuare. «Ho portato questa» disse mostrando il piatto che teneva nascosto dietro la schiena e che conteneva due grandi fette di torta al cioccolato.»Gli angoli della bocca di Charles si piegarono in un sorriso. «E così ti è venuta fame.»Lei annuì debolmente, si avvicinò a passi lenti, e posò il piatto sul comodino. «Hai giocato di nuovo a scacchi?» domandò sbirciando lo schermo del pc.«Sì e ho vinto.» Gli brillavano gli occhi.«Charles, questa non è una novità. Cominci a diventare noioso.» Rispose lei, rivolgendogli un sorrisetto sghembo. «Magneto.» Lesse poi, a voce alta, «Che diavolo di nickname sarebbe Magneto?»«Non so, è solo un nome come un altro.»«Potrebbe essere chiunque: una ragazza, un maniaco, un pazzo.» Ecco che ricominciava con le sue paranoie!«O magari potrebbe trattarsi di un ragazzo normalissimo.» Replicò lui, alzando gli occhi al cielo.«Davvero non ti importa sapere chi sia la persona con cui hai giocato per tutta la sera?»«So che è l’avversario migliore che mi sia mai capitato e questo mi basta.»Charles si voltò per un secondo e la luce dell’abat-jour mise in risalto un livido sulla sua tempia sinistra. Raven gli passò una mano sulla fronte, constatando che stava guarendo. Il viola intenso era sbiadito mutando in un verde giallognolo che sarebbe, a sua volta, sparito presto. «Ti fa ancora male?»«No, non più. E’ successo una settimana fa.»«Charles, non puoi andare avanti in questo modo.» Disse lei assumendo il suo tipico tono di rimprovero «Tu non avresti nessun problema a scuola se non fosse per quei bulli. Insomma, sei una specie di genio, devi fare qualcosa! Che ne so, reagisci!»Lui la guardò fissa negli occhi. «A parte il fatto che, se anche volessimo fare a pugni, io e Hank, non avremmo alcuna speranza contro Shaw e i suoi, non credo che la violenza risolverebbe comunque le cose o che sia la soluzione. Sai come la penso.»«So come la pensi, Gandhi» sbuffò Raven «però con quelli le parole non servono a niente. Piuttosto parla con i professori ma non permettergli di trattarti in questo modo.»«Raven, lascia fare a me, d’accordo?» Le disse Charles sforzandosi di apparire calmo, come se avesse l’intera faccenda sotto controllo. Sapeva bene di essere ben lontano dall’avere trovato una soluzione, ma non voleva discuterne, non con Raven, non quella sera. «Ora, possiamo mangiare la torta prima che si squagli?»Lei sbuffò di nuovo, forse maledicendo la testardaggine del fratello. Pareva consapevole del fatto che, almeno in quel momento, insistere sarebbe stato del tutto inutile, se non controproducente e così scelse di afferrare il piatto e metterlo al centro del letto, come offerta di pace. Charles e Raven gustarono la torta in silenzio accompagnati soltanto dal tintinnio delle posate.«Leggeresti qualcosa per me?» chiese lei all’improvviso, dopo avere ingoiato l’ultimo boccone.Charles allargò le braccia nel gesto accogliente che la sorella conosceva bene fin da bambina. «Certo, vieni qui.»Raven posò il piatto sul comodino e si sistemò per bene sul letto, la testa appoggiata al petto del fratello che la strinse a sé.«Cosa preferisci che ti legga?»«Un romanzo oppure la tua noiosissima ricerca di scienze, non importa. Mi rilassa sentirti leggere a voce alta.»Senza dire altro, Charles prese la copia di Re in Eterno che teneva sempre sul comodino e iniziò a leggere piano.

Erik, quella mattina non aveva sentito la sveglia e il mal di testa era tale che credette che gli sarebbe esploso il cervello. Le tempie gli pulsavano forte lungo il tragitto infinito che lo separava da scuola. Abitava maledettamente lontano in un quartiere così ai margini della città, della vita stessa che, la maggior parte dei suoi compagni non avrebbe mai immaginato potesse esistere un luogo del genere.  Lungo la strada, si ritrovò a pensare, per l’ennesima volta, che sarebbe stato meglio se l’intero Istituto Scolastico avesse continuato