fare quello che andava fatto.



Era ancora in preda all'indecisione, quando lui l'aveva raggiunta alle spalle e l'aveva abbracciata. Aveva sentito le sue labbra posarsi sul suo collo e aveva desiderato urlare. Avrebbe voluto cacciarlo in malo modo, persino insultarlo, solo per il fatto di non essere Sherlock, ma non poteva farlo. Non era colpa di Tom, era stata lei a combinare quel casino. Fece un sospiro, cercando di controllarsi, mentre lui continuava a stringerla e a coccolarla.



Chiuse gli occhi per un istante, immaginando che ci fosse un altro uomo con lei. Un uomo arrogante e insopportabile ma che quando voleva era in grado di dimostrare un'infinita tenerezza e vulnerabilità. Un uomo che quando la guardava la faceva sentire sempre inadeguata, ma speciale allo stesso tempo, perché riusciva a ottenere un briciolo della sua attenzione.



Un uomo che amava e che non avrebbe mai smesso di amare, qualunque cosa fosse successa.



Immaginò che fossero le sue grandi mani affusolate a infilarsi sotto il suo vestito e accarezzarle le gambe. E che fossero le sue labbra morbide e perfette come un quadro a sfiorarle la pelle delicata del collo e della nuca.



L'idea la elettrizzava più di quanto avrebbe mai immaginato. Perché Tom non era Sherlock, ma nella sua testa questo non contava. Nella sua mente c'era solo un uomo.



Senza riaprire gli occhi, si voltò verso di lui e lo baciò. Gli circondò il viso immaginando di sfiorare degli zigomi appuntiti e di affondare le mani nei suoi folti riccioli. Con decisione, lo spinse verso la camera da letto e chiuse la porta.



“Non accendere la luce.” ordinò prima che si potesse rompere l'incantesimo.



“Ma...”



“E non parlare. Non dire una parola.”



Lui esitò un secondo ma poi acconsentì, riprendendo a baciarla con trasporto. Gli sfilò la giacca e iniziò a sbottonare la camicia, immaginando che ci fosse sotto una pelle diafana e delicata, accompagnata da un corpo tonico e muscoloso. Lui le sfilò il vestito e poi la trascinò sul letto. Iniziò a percorrere il suo corpo con le labbra, sfiorando i suoi punti più sensibili, sino a raggiungere il suo sesso. Immaginò la lingua di Sherlock farsi strada dentro di lei, la sua bocca stuzzicarla e i suoi denti morderla. A quel pensiero si inarcò contro di lui, impaziente. Lui la accontentò, risalendo il suo corpo e sostituendo la sua bocca con il suo membro. Molly sollevò le ginocchia per sentirlo più vicino, perché nella sua mente era Sherlock a essere dentro di lei, e non ne avrebbe mai avuto abbastanza. Fecero l'amore con foga e, quando l'orgasmo la inondò, dovette farsi violenza per non urlare il nome dell'uomo che aveva realmente desiderato. Tom la raggiunse qualche secondo dopo e poi si accasciò su di lei, con il respiro pesante e il corpo sudato, e le venne voglia di gridare. Calde lacrime le scivolarono lungo le guance. 



Non appena lui si addormentò, lei strisciò fuori dal letto senza svegliarlo e si diresse in bagno. Aprì la doccia e vi si infilò sotto. L'acqua era molto calda, ma non le importava. Si sentiva sporca. Avrebbe dato qualunque cosa per lavare via quella sensazione.


 


Erano le sei del mattino quando, vestita di tutto punto, aveva svegliato Tom. Lui era apparso confuso e aveva sorriso mentre la metteva a fuoco.



“Buongiorno... Dove vai?”



“Buongiorno, Tom. Sto andando a lavoro. Ma prima... Devo parlarti.”



“A lavoro? Ma pensavo...”
“No, ti prego, lasciami parlare.” lo bloccò subito lei mettendo le mani avanti in segno di stop. “Mi dispiace, ma non ce la faccio. Credo che sia meglio che ti riprenda questo.” spiegò posando l'astuccio della gioielleria sul comodino.



Lui aggrottò le sopracciglia e lo prese, aprendolo e scoprendo l'anello di fidanzamento al suo interno.



“Non capisco.”



“Amo un altro, Tom. Pensavo di averlo dimenticato e di poter andare avanti con la mia vita... ma non posso. E questa farsa non è giusta nei tuoi confronti.”
“Ma... Io ti amo. E tu mi ami... Ieri notte...”



“Ti prego, non fare così.” lo interruppe immediatamente, non voleva parlare di quella notte, se ne vergognava terribilmente. “Non prolunghiamo questo momento, è già troppo doloroso. Riprendi l'anello. Ti ringrazio per avermelo dato.”



“Io...”



“Quando tornerò preferirei non trovarti qui.” aggiunse allontanandosi verso la porta e dandogli le spalle. “Addio, Tom.”


 


Era appena entrata in obitorio e aveva acceso la luce, dirigendosi direttamente verso le celle frigo. Ne aveva aperta una e stava facendo scorrere la cerniera del sacco per esaminare il corpo.



“Sei in anticipo. Il tuo turno inizia fra due ore. Ho controllato.”



Molly sussultò sentendo quella voce alle sue spalle. Le gambe le tremarono, non era pronta a vederlo, non quella mattina. Non dopo quello che era successo la notte prima con Tom. D'altra parte, però, non era certo colpa sua e non poteva continuare a dargli le spalle.



Dopo un profondo respiro si voltò. Lui era seduto in terra, in un angolo, dando la