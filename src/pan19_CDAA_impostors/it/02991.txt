volta di lasciare intatta la raffinata camicia dell’altro: con uno strappo fece saltare tutti i bottoni.
Il petto caldo e levigato di Tristan si sollevava piano. Sfiorato dai polpastrelli del suo creatore egli restava immobile, lo sguardo chiaro e indecifrabile, luminoso.
Quando il Sire con il palmo aperto della mano raggiunse il suo cuore, Tristan socchiuse gli occhi e le labbra. E se la mano aperta di Elijah sembrava tenerlo a distanza, le sue dita però si conficcavano dolorosamente nella carne.
Ancora un attimo ed Elijah gli avrebbe strappato il cuore.

Tristan riaprì gli occhi. Lo sguardo di Elijah non era cambiato: era lucido e freddo, metallico. Il Sire sfiorò il viso della sua creatura con il proprio, tirato e velato di barba. Ancora quell’odore di bourbon e febbre.
Tristan avvertiva la sua rabbia e il suo sdegno, il furore del suo orgoglio ferito. E tutto il pericolo che emanava da lui in quel momento, pericolo vero.
Avrebbe potuto ucciderlo, e questa volta per sempre.
Finirlo mentre lo prendeva, strappando il suo cuore nel momento in cui il petto e i fianchi ancora tremavano per l’orgasmo raggiunto insieme.
Le dita premettero ancora sulla pelle tiepida. L’altra mano si aggrappò ai corti capelli della nuca. Elijah lo strinse a sé, e finalmente lo baciò.

Un primo momento di languore si dissolse rapidamente in stille acuminate di dolore, quando i denti dell’Originale straziarono le labbra del nobile vampiro.
Con un gemito Tristan si staccò dal proprio creatore, mentre con sguardo diffidente lo interrogava sulle sue reali intenzioni.
Ma Elijah sorrise. Ed era un sorriso che non prometteva nulla di buono.

Con piccoli colpi insolenti sul petto Elijah spinse l’altro sul letto, ricadendo elegantemente su di lui.
Il busto sollevato, le labbra tirate. Intrappolando Tristan con le braccia aperte scese su di lui per qualche rapido morso, alle labbra, ai capezzoli, mentre con la mani lo frugava indecentemente sotto i vestiti. Con un altro strappo fece saltare senza troppi complimenti la cintura dei pantaloni e l’elastico dei boxer.

Tristan arricciò le labbra per protestare, ma: «Voltati.» gli sibilò l’altro, gelido.
Un lampo d’orgoglio balenò nelle iridi chiare. «No.» rispose Tristan con voce velata. Provando a sollevarsi a sua volta incontrò il muro solido del petto dell’altro, la trappola saldissima delle sue mani sui polsi, delle ginocchia intorno ai suoi fianchi.
«Ti devo costringere?» sussurrò Elijah al suo orecchio.  Il calore del suo fiato mandò brividi prolungati lungo la schiena di Tristan. Ma ancora egli serrò le labbra in una smorfia risoluta di diniego. «No…» ripeté con voce un po’ più fioca, un po’ più remota.
«No che cosa, Tristan? Non vuoi? Oppure “no” significa che come al solito ti offrirai a me, perché non aspetti altro? Da tanto… Da mille anni.»

Ora i loro visi erano vicinissimi, puntandosi sui gomiti Tristan si era parato davanti al proprio creatore. Elijah aveva ancora quel crudele sorriso, l’abisso dei suoi occhi attirava inesorabilmente lo sguardo chiaro e smarrito dell’altro.
Tristan sentì che la sua coscienza tremava sull’orlo di quel precipizio.
Ma era sempre stata una sua libera scelta, quella della dannazione tra le braccia del proprio Sire.
Era l’unico tra i primi creati che aveva scelto ed era stato scelto.

Socchiuse gli occhi, si lasciò di nuovo cadere sul letto. Prima che la schiena toccasse il materasso, le mani forti di Elijah lo trattennero, afferrandolo al volo.
Tristan mantenne gli occhi chiusi. Un altro bacio possessivo e vorace, poi Elijah si sollevò di lato, afferrandolo per le spalle e costringendolo prono sul letto.
Lo liberò dei vestiti, e bloccandolo con le ginocchia lo forzò a sollevare leggermente i fianchi. «Volevi un animale?» sussurrò spietato al suo orecchio.
Non si spogliò neanche, Tristan udì solo la rapida serie di tonfi dei bottoni che saltavano sulla patta, il fruscio della camicia che usciva dai pantaloni, mentre questi scendevano sui fianchi.

Poi il dolore di una spinta senza premura, un unico colpo feroce che lo fece gridare.
Tristan si morse dolorosamente le labbra, e su di esse si riaprirono le ferite che l’altro gli aveva già inflitto coi denti. Contenne come possibile i gemiti, mentre l’altro lo violava ripetutamente, con una violenza che non aveva mai usato.
Quando le spinte divennero più controllate e regolari, il dolore si trasformò. Più sordo e costante, ai limiti della sopportazione, non gli lasciò il fiato neanche per urlare. Ma solo per respirare, affannosamente, come fa uno che affoga. Che respira sott’acqua, fino a che la coscienza non lo abbandona. Fino a morire.

C’è una poesia disperata e sanguinosa in un dolore costante, c’è una sorta di languoroso abbandono che prima o poi trova un ritmo comune, se a volerlo sono entrambi gli amanti.
Ma Tristan digrignava i denti, non si arrendeva a quella umiliazione. Il lino delle lenzuola gli sfregava la faccia, ogni muscolo teso del viso gli faceva male. I suoi occhi erano aperti. Sentiva ogni cosa. La stoffa morbida e fresca sembrava ruvida e bollente sulle sue palpebre, sull’