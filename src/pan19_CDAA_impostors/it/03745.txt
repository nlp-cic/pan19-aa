al Drago Verde, però le sue braccia non sono più quelle di una volta, anche se in realtà non è mai stato un fabbro particolarmente degno di questo nome; e il suo apprendista, Forino Brown, è uno scansafatiche di prima categoria. Risaputo da tutti. Un bravo ragazzo, ma troppo affezionato alla poltrona di suo padre Mirtillo. Non sarebbe male per Hobbiville, quindi, se qualcuno di capace desse una mano al vecchio Flambardo. I nostri attrezzi da lavoro hanno visto giorni migliori. E pagheremmo quanto fanno a Brea, ne sono certo.-

Thorin picchettò le dita sul tavolo, di fronte a quella nuova prospettiva: -Una offerta di lavoro?-

-Una proposta!- alzò le mani; -Sareste anche più vicino alle Montagne e la strada verso casa sarà più breve, una volta finito. E mentre stareste qui saremo contenti di ospitarti.-

Prima che potesse aprire bocca Bilbo era già saltato già dalla sedia: -Siiiiiiiì! Siiiiiiì! Dì di sì! Sì!-
Dopo quell’intervento Thorin fu altamente tentato di rispondere con un secco no. Eppure l’offerta era buona e per quanto a Brea l’etnia fosse mista, non gli sarebbe spiaciuto tornare a guardare le persone dall’alto al basso e non viceversa. Quando vi era passato in mezzo, la sera prima, Hobbiville gli era parso un luogo tranquillo, un buon posto dove passare un po’ di tempo e riguadagnare almeno quel che gli era stato rubato. 

-Così potrai farmi la spada!-

-Vedremo- ripeté ancora una volta il nano, mentre incrociava le braccia.

Hobbiville sarebbe stato un bellissimo posto, con le sue morbide e verdeggianti colline, se vi avessero tolto gli Hobbit. Questo, almeno, era il modesto pensiero di Thorin.
Non poteva passeggiare per la strada senza che qualcuno non si girasse a guardarlo male, o con sospetto, o con troppa insistenza. Lo sguardo che si vedeva rivolgere della giovani Hobbit era quello che gli piaceva di meno; neppure fra le nane di Erebor o delle Ered Luin suscitava  tanto entusiasmo.

Quando si muoveva solitamente uscivano sempre in tre; Bilbo in avanscoperta, il passo sicuro, sui piedoni nudi, le spalle dritte e il mento alzato, la camicia sempre fuori dai pantaloncini. Al fianco del nano, Belladonna, che l’accompagnava per le varie strade del villaggio per mostrarglielo, anche più volte, dal momento che non era difficile che alla domanda: -Ricorda in che direzione è casa Baggins?- Thorin avesse indicato quella opposta.
Aveva conversazioni stimolanti, con la Hobbit, che pareva molto più interessata dei fatti del mondo esterno rispetto agli altri della sua razza.

-Questo perché sono una Tuc- aveva spiegato, sorridente, lasciando la frase in sospeso. Quella frase aveva lasciato il nano più perplesso di prima, ma non aveva aggiunto altro.

E Bungo, beh, lui era un perfetto Hobbit da salotto. Facile trovarlo seduto in poltrona, seduto sulla panchina che dava sulla Via Sacoforino o tuttalpiù seduto a vedere le proprie verdure crescere nel piccolo orticello della casa. Fuori, invece, si avventurava solo quando si parlava di feste. E di feste, aveva scoperto il nano, gli Hobbit ne tenevano parecchie. Sostanziamente, ogni cosa poteva essere un buon motivo per festeggiare. Da quando era arrivato lì, circa due settimana prima, sapeva che ne erano state tenute ben tre. Aveva osservato perplesso i mezz’uomini che avevano bussato alla porta di casa Baggins per consegnare dei regali. Dalle sue parti avveniva il contrario, ma non aveva fatto parola su quella strana usanza.

Il lavoro alla fucina non era particolarmente duro, gli attrezzi che gli venivano commissionati non dovevano essere troppo pregiati ma funzionali. A quanto pareva la gente della Contea aveva dovuto andare avanti per un bel po’ con gli attrezzi della nonna, prima del suo arrivo. C’era quindi molto da fare ma niente di ingestibile, per quanto la coda di fronte alla fucina di mastro Flambardo si allungasse di giorno in giorno. Il suo borsello si riempiva velocemente, quasi il doppio rispetto a quando lavorava a Brea, il che significava che presto avrebbe potuto raggiungere sua sorella e il resto della sua famiglia.
Il vecchio Flambardo non aveva avuto problemi ad accoglierlo, a patto di una minuscola percentuale e l’apprendista, Forino, l’aveva osservato più volte a bocca aperta mentre batteva il ferro rovente. Alla fine aveva tentato di insegnargli qualcosa, ma questi si era rivelato troppo pigro per fare qualcosa di più che versare il tè a entrambi.

Il problema maggiore, della sua permanenza lì, era che stava finendo le scuse per posticipare il “lavoro” commissionato dal piccolo Hobbit.
Quando gli aveva detto che avrebbe richiesto un pagamento Bilbo gli aveva portato la sua collezione di insetti, fiori e sassi, a suo dire: - La più preziosa di tutta la contea!-
Quando gli aveva mostrato la grande quantità di lavoro che doveva fare lui aveva pestato i piedi, affermando di essere arrivato lì per primo.
Al ripetere quanto avrebbe fatto preoccupare suo padre, con una spada in mano, aveva alzato gli occhi al cielo, quando il bambino aveva scrollato le spalle.
Neppure Fili e Kili erano così cocciuti.

Le settimane erano passate velocemente e se non fosse stato per il faticoso lavoro sarebbe stato già il doppio di quel che era, a causa