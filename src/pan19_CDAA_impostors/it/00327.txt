non sapeva bene cos’altro dire. Lui, Mycroft Holmes, era venuto a questa conversazione impreparato. Principalmente perché non aveva saputo cosa aspettarsi.

“Dovresti prenderlo tu,” disse John entrando nella stanza.

“Io…” Veramente a Sherlock avrebbe fatto piacere avere il violino. “Lo farò, grazie.”

“Accomodati.” John si sedette al suo solito posto. “Posso chiedere alla signora Hudson di farci del tè.”

Mycroft non voleva del tè. Voleva lasciare il soffocante dolore di questo appartamento il prima possibile. Disse: “Del tè sarebbe magnifico, grazie.”

“Signora Hudson!” urlò John, mentre Mycroft si volgeva verso la poltrona di fronte a John. Quella di Sherlock. C’erano sparpagliati sopra degli spartiti. E un gessetto a caso.

Mycroft raccolse gli spartiti e il gesso, sentendosi gli occhi di John addosso. Li raddrizzò e li posò con cura accanto allo Stradivario abbandonato, e poi si sedette mentre la signora Hudson entrava nella stanza con aria indaffarata.

“Oh” disse. “Mycroft.” Lo disse con gentile compassione, il povero era sottinteso. Non era mai piaciuto alla signora Hudson, Mycroft ne era ben consapevole. Ora le dispiaceva per lui perché aveva perso suo fratello. Mycroft, con crudele perversione, voleva dirle che lui stesso aveva causato tutto questo, che era tutta colpa sua, se non altro perché così avrebbe smesso di usare quell’insopportabile tono di voce. “Vado a prendere il tè.” Si affrettò fuori dalla stanza.

“Non le lo hai detto,” disse Mycroft a John.

“Detto cosa?”

Mycroft fissò John.

John sospirò. “A che servirebbe?” John sospirò e si passò una mano sulla faccia. “Comunque non sei stato tu a chiamare il mio cellulare, annunciare che Sherlock Holmes era un impostore e poi a buttarti per andare a morire. Quindi non posso esattamente incolparti di quello no?”

Be’, sì, puoi, pensò Mycroft. Ma non voleva dirlo, quindi rimirò molto attentamente la punta del suo ombrello e John rimase a fissare il vuoto e stettero in silenzio fino a quando la signora Hudson tornò con il tè.

“È stato un bel funerale, Mycroft,” gli disse gentilmente la signora Hudson.

“Davvero? Ho pensato che lui l’avrebbe odiato,” disse asciuttamente Mycroft, perché Sherlock l’aveva odiato.

“È vero, l’avrebbe odiato,” concordò John.

La signora Hudson sembrò non sapere bene cosa fare, come succedeva sempre quando le formule di rito non andavano esattamente come programmato. “Be’ comunque. È stato bello.” Uscì dalla stanza in un turbine di movimento.

Mycroft guardò il vassoio del tè. “Verso io?”

John fece un gesto noncurante della mano, che Mycroft interpretò come chi se ne importa. Si sporse in avanti e versò il tè. A Mycroft piaceva versare il tè. In effetti non è che gli piacesse particolarmente il gusto del tè, solo gli piaceva l’atto di preparare il tè. Per qualche motivo, questo aveva sempre irritato Sherlock. Mycroft non aveva mai avuto successo nello scoprire esattamente il perché.

Passò una tazza a John. La tazzina da tè appariva spaesata e poco familiare in mano a John. La teneva goffamente.

Gli occhi di Mycroft si focalizzarono su quello. “Stai mangiando?”

John sembrò sorpreso. “Cosa?”


Mycroft mantenne il suo sguardo attento. “Non stai mangiando, vero?”

John prese un sorso di tè. “Perché sei qui?” chiese senza tanti preamboli.

Mycroft lo guardò per un momento. Poi disse: “Sherlock non aveva un testamento.”

“Direi che è stato poco previdente da parte sua, se non fosse che pensava di essere un dio e non ho mai sentito parlare di un dio con un testamento.”

Mycroft sorrise a dispetto di sé. Il fatto era che aveva sempre capito perché a Sherlock piacesse John Watson, perché era sempre piaciuto anche a lui. “Vero. Ad ogni modo, i fondi di Sherlock avevano due origini. I soldi di famiglia, e quelli sono pervenuti a me. E poi c’era una fonte non indifferente di guadagno data dall’… investigazione.”

“Ok,” disse John, lentamente.

“I soldi dell’investigazione dovrebbero essere tuoi. Infatti sono tuoi. Li sto dando a te.”

John si irrigidì. “Non voglio—”

“Non è carità John. In effetti, donali in carità, se vuoi. Quei soldi non dovrebbero essere miei, lui vorrebbe che li avessi tu, sono sempre stati per metà tuoi.”

“Me ne ha già dati metà. Più di metà, penso.”

“Lo so. Ma ora puoi avere il resto. Vorrebbe che lo avessi tu,” ripeté. Voleva aggiungere, Lo so dalla fonte più attendibile. “Li farò depositare sul tuo conto.”

John sembrava troppo esausto per discutere con lui. “Va bene,” sospirò.

“Stai dormendo, dottore?”

“Sto bene.”

“Non è vero. Hai ripreso la terapia.”

John scoppiò improvvisamente a ridere. Mycroft sgranò gli occhi dalla sorpresa. “È solo che,” disse John tra le risate, “credo di aver dimenticato come tenere una conversazione con qualcuno che non se ne esce costantemente con i tuoi più oscuri segreti.”

Mycroft prese un sorso del suo tè. “Ad ogni modo