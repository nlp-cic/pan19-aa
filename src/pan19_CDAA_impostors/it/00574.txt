L'Esorcista” avrebbe potuto replicarla.

“Eren, alzati che andiamo al mare.”

“Ma è presto... Dormiamo ancora un po'...”

“No, potevi andare a dormire presto come ti avevo detto.” Aveva preso in braccio Armin, mentre con la mano libera toglieva il lenzuolo con cui si copriva Eren per nascondersi dai mostri. “Armin è già sveglio ed ha anche rifatto il suo letto.”

Aveva visto il bambino aprire gli occhi e guardare prima lui e poi il biondo. Pigramente si era seduto letto alzando le braccia verso di lui e continuando a sbadigliare. Non avrebbe voluto prenderlo in braccio, per punirlo per non essere andato a letto quando avrebbe dovuto; ma era più forte di lui. Si era chinato un po' ed Eren aveva cinto il suo collo con le braccia, appoggiandosi completamente a lui.

“Andiamo mocciosi, Erwin sta preparando la colazione.”

Aveva stretto entrambi i bambini a sé, uscendo dalla loro stanza per andare verso la cucina. Erwin stava preparando dei pancakes e Mikasa sembrava aiutarlo anche se in realtà non faceva altro che guardarlo.

“Ma io non voglio i pancakes!” Come sempre, Eren aveva protestato e Levi lo aveva solo messo giù. Protestava ogni mattina, quindi il moro neppure ci faceva più caso.

“Cosa vorresti allora?” Era stato Erwin a parlare, voltandosi verso il bambino e sorridendogli. E questo aveva spiazzato Eren che lo aveva osservato con gli occhi spalancati.

“Per stamattina vanno bene i pancakes...” Aveva mugugnato mentre si arrampicava sulla sedia.

Levi si era allora avvicinato al compagno. Aveva osservato la montagna di pancakes, gli occhi adoranti di Mikasa, e il sorriso soddisfatto di Erwin.

Levi non lo avrebbe mai ammesso, ma adorava le domeniche mattina. Erano tutti e cinque insieme. Facevano colazione con calma. A volte restavano a casa. Altre volte salivano in macchina e andavano da qualche parte. Ma quelle mattine, fatte di pancakes, di latte e cacao, delle proteste di Eren e le pacate parole di Armin, degli sguardi silenziosi di Mikasa, e dei sorrisi di Erwin, quelli erano i momenti che preferiva della sua vita.

 

Sfida: Eruri Week 2015 – Summer EditionPrompt: Day 2: ChoicesFandom: Shingeki no KyojinPersonaggi: Erwin Smith, Levi Ackerman Pair: Erwin/LeviNumero capitoli: 2/8Generi: introspettivo, slice of lifeAvvertimenti: canonverseRating: verdeNumero parole: 291

Aveva accarezzato i capelli dell'uomo che gli dormiva accanto. A pancia in giù, i capelli scompigliati sul cuscino, un braccio attorno al suo torace.

Erwin stava osservando l'uomo che dormiva beato, nonostante il sole che stava entrando dalla finestra e posava i suoi raggi sui loro cuscini. Osservava l'uomo, il soldato più potente dell'intero genere umano, e in quel momento gli sembrava il più innocuo dei bambini. Ed era raro vederlo così. Quella visione era una sua esclusiva e non l'avrebbe mai condivisa con nessuno.

Si era mosso un po', attento a non svegliarlo, e aveva poggiato le labbra sulla sua fronte.

Era felice della scelta che Levi aveva fatto alla fine della sua prima missione, per quanto tragico fosse stato il risultato. Non gli importava se quella scelta fosse solo mossa dalla vendetta. Non gli importava se gli aveva permesso di avere Levi.

Non avrebbe mai dimenticato Levi inginocchiato nel fango, coperto di sangue e lacrime. Non avrebbe mai dimenticato la rabbia e l'odio nei suoi occhi in quel momento. Non li avrebbe mai dimenticati, perché in quel momento Levi gli era sembrato così vivo. Per la prima volta aveva visto il suo cuore e tutti i sentimenti che nascondeva. Ed era felice della scelta che l'uomo aveva fatto.

“Puzzi di vecchio.” Una mano si era abbattuta con forza contro la sua mascella, costringendolo ad allontanare il viso.

Erwin aveva ridacchiato, girandosi sul fianco, in modo da poter stringere Levi a sé e non dargli possibilità di scampo. Certo, il soldato più forte del genere umano avrebbe potuto spostarsi facilmente, ma Erwin aveva la certezza che non lo avrebbe fatto.

Anche quello faceva parte della scelta fatta quel giorno, sotto la pioggia, quando ad entrambi sembrava che tutto fosse perduto.

 

Sfida: Eruri Week 2015 – Summer EditionPrompt: Day 3: ConfessionFandom: Shingeki no KyojinPersonaggi: Erwin Smith, Levi Ackerman Pair: Erwin/LeviNumero capitoli: 3/8Generi: sentimentale, romantico, slice of lifeAvvertimenti: High School!AURating: verdeNumero parole: 236

Levi aveva spalancato gli occhi guardando il ragazzo di fronte a sé. Non riusciva neppure a sbattere le palpebre mentre continuava ad osservarlo.

Erwin Smith, forse il ragazzo più popolare della scuola, il capitano della squadra di calcio, l'idolo di tutte le ragazze dell'istituto, era di fronte a lui. Erwin Smith lo guardava a sua volta, in attesa di una risposta che lui non riusciva ad articolare.

Erwin Smith doveva sicuramente scherzare. Lo stava prendendo per i fondelli e probabilmente uno dei suoi stupidi amici stava filmando quella scena con un cellulare. Non poteva essere serio. Quello era solo uno scherzo di pessimo gusto.

O forse aveva sentito male lui. Forse Erwin gli aveva solo chiesto di spostarsi. Oppure Levi lo aveva urtato in qualche modo e non si era scusato. Doveva essere questo, non poteva essere altro