tutto e che io non mi arrabbierò.”

Una lacrima scese lungo la guancia della bambina, che tirò su con il naso.

“Ho letto il tema sulla mia famiglia in classe.” disse la piccola con la voce incrinata.

“Alla maestra non è piaciuto?” domandò John perplesso.

“La maestra mi ha dato 10.” rispose Jane, facendo vedere il quaderno al padre.

John sorrise contento:

“È un voto bellissimo, tesoro. – disse – Perché piangi, allora? Non potevi prendere di più.”

“Lo so. – ribatté Jane – È che …” si interruppe, come se non volesse continuare.

“È che …?” insisté John con dolcezza.

Jane buttò le braccia al collo del padre e scoppiò in un pianto disperato.

Fra un singhiozzo e l’altro, spiegò al padre che alcuni compagni di classe l’avevano presa in giro dato non aveva una mamma, ma aveva un papà che era come una donna perché si era sposato con un uomo.

L’avevano canzonata perché la sua non era una famiglia, ma una strana composizione di persone cattive, dato che vivevano nel peccato e in modo perverso.

Per finire, le avevano detto che il suo papà aveva incastrato due uomini ricchi e potenti come Sherlock e Mycroft, facendosi sbattere dai due fratelli per arrivare ai loro soldi.

“Papà, cosa vuole dire che ti fai sbattere da zio Sherlock e da Zio Mycroft? – chiese Jane con la voce rotta dal pianto – E perché dicono che la nostra non è una vera famiglia?”

La rabbia era montata dentro John, che non sapeva bene cosa rispondere alla figlia.

Dalle parole usate, si capiva perfettamente che i bambini stessero solo ripetendo cose sentite in  casa e dette dai genitori.

“Non piangere, Jane. – rispose John, asciugando gli occhi alla figlia – Quei bambini non sanno quello dicono. Sono solo invidiosi, perché tu hai la famiglia migliore che ci sia al mondo. Tu mi credi, vero?”

“Certo. – ribatté la piccola, accennando un sorriso – Io lo so che siamo una famiglia fantasticherrima.”

“Bene. – le sorrise John – Ora che ne dici di mangiare i biscotti che ti ha preparato la signora Hudson?”

“Sì! Ho tanta fame!” trillò, finalmente felice, Jane.

John la prese in braccio e la portò a casa della signora Hudson.

Sherlock appoggiò il violino e l’archetto al tavolino, si mise il cappotto ed uscì di casa.

 

 

Mycroft Holmes era al Diongene’s, come al solito.

Quando vide entrare il fratello, capì che era successo qualcosa di grave, dall’espressione furiosa del suo viso.

“Con chi hai litigato?” chiese Mycroft con un sorriso ironico.

“Si tratta di Jane.” rispose Sherlock con tono gelido.

Mycroft si fece interessato e teso:

“Qualcuno ha fatto del male alla nostra piccola?” domandò con una nota d’ira già presente nella voce.

Sherlock gli raccontò per filo e per segno quello che era accaduto.

Senza che il più giovane degli Holmes dovesse aggiungere altro, Mycroft estrasse dalla tasca il proprio cellulare e chiamò Anthea:

“Voglio che lei scopra tutto quello che può sui genitori dei compagni di classe di Jane Watson. – ordinò alla sua assistente – Voglio rapporti dettagliati su conti, abitudini ed amicizie di ognuno di loro.”

Riattaccò.

I due fratelli si guardarono per qualche minuto:

“Cosa vuole fare John?” chiese Mycroft.

“Non lo so. – rispose Sherlock – Sai che John preferisce la diplomazia.”

“Anche io. – ribatté Mycroft – Però non quando fanno piangere la nostra piccola.”

 

 

John aveva parlato con la maestra, che si scusò tanto, ma non si era accorta di quello che era accaduto.

Chiese che fosse convocata un’assemblea, per parlare con gli altri genitori.

La maestra, pur con riluttanza, convocò i genitori.

John si aspettava che Sherlock volesse essere presente, ma, stranamente, il marito sembrava non essere interessato a partecipare all’assemblea.

La cosa lasciò perplesso John, che sentì suonare numerosi campanelli d’allarme.

 

 

Era arrivata la sera dell’assemblea e Sherlock aveva lasciato uscire John da solo, senza fare commenti.

I genitori erano tutti presenti.

John si mise di fianco alla maestra e spiegò il motivo per cui aveva chiesto l’incontro:

“Dopo la lettura del tema sulla famiglia, ci sono stati dei bambini che hanno preso in giro mia figlia. – disse John, con calma – I termini che i bambini hanno usato, fanno capire che hanno solo ripetuto quello che hanno sentito in casa. Posso comprendere che qualcuno non approvi il mio modo di vivere, ma si tratta di difendere la serenità di mia figlia, quindi vi chiederei di non farvi sentire dai vostri figli, quando fate certi commenti.”

“Ehi amico, se non ti piace quello che diciamo di te, puoi cambiare scuola. Nessuno vuole che dei finocchi si mischino alle persone normali.” disse un uomo robusto.

“Vuole mettere naso in quello che diciamo in casa nostra? – chiese, offesa, una delle mamme – Se non vuole essere criticato, non viva nel peccato con un altro uomo!”

John serrò i pugni, ma mantenne la calma:

“Il matrimonio fra uomini è legale in Inghilterra. – ribatté John – Non vivo nel