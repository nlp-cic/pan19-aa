concepito ha figliato con un... con un... essere ripugnante! Tutto questo è perverso, va estirpato! Il nostro sangue puro verrà corrotto a causa delle vostre azioni!"

Narcissa non lo poteva vedere, ma lei sì. Un mago dal portamento distinto, un porco travestito da principe, aveva appena imboccato la porta che dava sulle scale.

Andromeda indirizzò un'occhiata complice alla Mangiamorte, per darle ad intendere che ora ci avrebbe pensato lei a far abbassare la cresta alla sua altezzosa signora.

Si chinò un poco verso Narcissa, fingendo di non sentire la bacchetta che le scavava nella pelle e spingendo l'altra ad allentare istintivamente la presa.

"Mio genero,"  le sussurrò. "È stato infettato dal mostro che tuo marito tiene al guinzaglio dalla Prima Guerra Magica, quando aveva sette anni. Aveva sette anni, Cissy.

Ricordi com'era Draco, a sette anni? Anche Remus era così. Era un bambino, un innocente. Come lo è stata Ninfadora, come Teddy," disse, ripetendo inconsapevolmente il discorso che Ninfadora aveva fatto a lei, quando ancora non aveva accettato Remus nella loro famiglia:

"È come me, è come me!" le diceva. "Pensa a me."

Ed era a lei che stava pensando: il suo tesoro.

"Io difenderò lei e mio nipote ad ogni costo."

"Avada Kedavra," formulò mentalmente con un odio mai conosciuto prima, la bacchetta della sorella stretta in pugno.

Gliel'aveva sottratta con una mossa fulminea e la bacchetta l'aveva riconosciuta e accettata, malgrado Narcissa gliel'avesse prestata solo una volta, quando erano delle ragazzine.

Riconosciuta e accettata: un pezzo di legno aveva dimostrato più comprensione e affetto della donna che lo possedeva.

"Lucius!" urlò Narcissa tanto forte da scorticarsi la gola, quando voltandosi comprese verso chi era indirizzato l'incantesimo.

La vista di Andromeda venne distorta dalle lacrime, malgrado tutto sapeva quello che provava e non ne traeva alcun sollievo né tantomeno gioia.

Lacrime silenziose le scorrevano ancora sul viso mentre sua sorella ordinava alla Mangiamorte di ucciderla.

Lacrime per chi non aveva potuto salutare, per chi non avrebbe potuto veder crescere, per non averli potuti stringere un'ultima volta tra le braccia.

Ma non era pentita, no. Aveva solo anticipato di qualche ora la propria morte - mai si sarebbe piegata agli osceni progetti che avevano in serbo per lei! - portando con sé l'assassino di suo marito, che non avrebbe più potuto far del male ai suoi cari.

 

***

 

"Cosa hai fatto?" chiese bruscamente Bellatrix a Narcissa, che piangeva silenziosamente tra le braccia del marito.

"L'ho visto cadere, credevo l'avesse ucciso!" l'aggredì la sorella più giovane.

"Era una Purosangue! Il Signore Oscuro la voleva viva per il ripopolamento!"

"Era nostra sorella," lesse Severus nelle loro menti, un dolore inconffessabile rimasto fermo appena al di sotto della coscienza, a galleggiare nei loro occhi.

E a sporcare la sua anima già lercia, la colpa di aver salvato la vita a Lucius Malfoy, Schiantandolo un istante prima che Andromeda lo colpisse.

Era stato un gesto istintivo, non era riuscito a rimanere fermo a guardarlo morire, a causa del legame affettivo che ancora lo univa ai Malfoy. La sua lealtà per l'Ordine non era riuscito a sopirlo.                                   

"Severus," venne distolto dai suoi pensieri. "Il tuo arrivo è stato... provvidenziale." Lucius lo guardò in maniera strana, come se provasse fastidio nel capire di dovergli la vita. "Comunque sia, per quale motivo mi cercavi?"

"I Lupin," disse asciutto. "I Ghermidori li hanno catturati, sono ad Azkaban."

 

***

Le inferriate della loro cella vennero aperte con un colpo di bacchetta; all'interno, due ombre in divisa accucciate in un angolo.

Remus fu spinto dentro per primo, con un Teddy ancora insonnolito aggrappato al collo.

Varcata la soglia, si voltò indietro giusto in tempo per vedere Tonks venire trattenuta per i capelli da Greyback, che gli ghignò in faccia attraverso le sbarre riapparse al loro posto promettendogli il peggio.

Remus fece per gettarsi contro di esse, mosso da una rabbia folle, cieca e bugiarda, che gli fece credere di poterle abbattere a spallate e in un attimo sarebbe stato da lei.

L'avrebbe salvata... poi Teddy scoppiò a piangere, tendendo le manine verso la mamma e riportandolo con prepotenza alla ragione.

Il bimbo divenne paonazzo fino alla punta dei capelli, strangolandosi di singhiozzi. Remus, immobile e del tutto impotente, non fece nulla per calmarlo, gli occhi incollati alla schiena del lupo mannaro che trascinava la donna che amava contro la parete opposta.

Non poteva vederla, il corpo massiccio del fottuto porco la nascondeva completamente, ma la sentiva lottare e avrebbe voluto strapparsi la carne di dosso per riuscire a passare tra le sbarre e salvarla.

Stava scoppiando: c'era una guerra dentro il suo corpo e doveva urlarepicchiaremordere, buttarla fuori! Ma non poteva sfogarsi in alcun modo, non poteva permettersi di dare di matto inutilmente. Doveva trattenersi per Teddy.

"Teddy, Teddy," ripeté al suo bimbo, tappandogli le orecchie e gli occhi con una mano e tirandosi i capelli fino a lacrimare per il dolore con l'altra.

Quando Greyback ebbe finito, si premurò di immobilizzarlo con un