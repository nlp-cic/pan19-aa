cui ridere?” scherzò Marko arrivandogli vicino e beccandosi, prontamente, un pugno sul braccio perché uno: non lo avevano svegliato e due: per la battuta. Goran rise con loro e dopo che fu arrivato anche Stefan, andarono a mangiare. Quella serata la passarono in tranquillità, senza fare tardi perché la mattina dopo i due calciatori sarebbero partiti presto.

Stefan e la mattina presto non andavano per nulla d’accordo. Soprattutto in vacanza il suo corpo, per quanto riguardava il sonno, regrediva alla fase adolescenziale. Sbalzi ormonali che lo avrebbero fatto dormire per giornate intere. Per questo Stevan rise quando lo vide crollare prima sul taxi, con la testa poggiata sul finestrino e poi sulle sedie scomode dell’aeroporto. Voleva quasi immortalarlo con una foto ma poi decise di fare il buon amico e andare a compare per entrambi un bel caffè. Gli passò il bicchiere sotto il naso ma nulla.

“Ehi nasone…Ste…Ste!” gli diede un colpetto contro il ginocchio. L’altro aprì di scatto gli occhi, mettendosi composto.

“Tieni, ti ho preso un macchiato. Tra un po’ imbarchiamo”. Il più giovane prese il caffè e annuì  pigramente  con la testa.  Bevvero in silenzio ma a nessuno dei due pesò. Figuriamoci, Stefan probabilmente ancora dormiva e si era mosso per abitudine. Questo lo fece sorridere di nuovo; con il più giovane era così facile star bene. Ok, loro erano amici da tanto ma la realtà era che non si poteva non andare d’accordo con Stefan. Ovunque era andato aveva saputo farsi apprezzare e amare, nessuno di realmente competente lo aveva mai criticato o giudicato. Tutti lo avevano sempre lodato per la sua semplicità e umiltà, oltre che per la sua diligenza. Anche quando aveva  appena diciannove anni aveva dimostrato una maturità difficile da trovare in un ragazzo così giovane alla sua prima esperienza estera. Edin e Aleks lo avevano amato  subito, persino con Mario era riuscito a creare un buon rapporto di amicizia: e Mario era, decisamente, l’opposto del mite Stefan.  Quando arrivò in Italia poi, nella sua stessa squadra, Stevan sarebbe potuto impazzire per l’entusiasmo. Praticamente il sogno di ogni ragazzo: giocare nella stessa nazionale e nella stessa squadra con il tuo migliore amico. Quello era stato decisamente uno dei migliori anni trascorsi a Firenze: lui, Stefan e Adem. Che ricordi! Gli sarebbe venuta di certo una paralisi se avesse continuato a sorridere così, ma non riusciva ad evitarlo. Persino il più giovane se ne accorse.

“Che hai tanto da sorridere?” chiese infatti, una volta seduto e allacciata la cintura del sedile.

Stevan gli scompigliò dispettosamente i capelli.

“Sai,uh….ecco…ti voglio bene” disse continuando a mostrare quel sorriso. Il più giovane sbatté veloce gli occhi e poi ricambiò il sorriso abbracciando l’amico.

“Grazie, ah…anche io”

Solitamente era il più grande ad essere espansivo ed elargire abbracci come se nulla fosse: quindi un gesto simile da parte di Stefan era davvero significativo. Dopo il decollo entrambi si misero comodi e chiusero un po’ gli occhi. Poco dopo il più piccolo chiamò l’amico che rispose solo con un suono della gola.

“Non ti stai innamorando di me vero?”

Stevan scoppiò a ridere forte svegliando i poveri passeggeri delle file davanti. Ma come gli era uscita?

“Ma che ti ridi” disse ridacchiando anche lui.

“L’ho visto accadere tante volte, capita….no?”

“Con te?” chiese ironico Stevan massaggiandosi le guance e facendo indignare il più giovane.

“Ma vaffanculo,oh”. Stevan rise di nuovo beccandosi anche qualche sssh  da parte dei ragazzi della fila accanto a loro. Poi scosso ancora da qualche risatina sommessa, abbracciò il più giovane che provò a scansarsi senza successo. Lo prese per le spalle ma prima che potesse aprir bocca Stefan lo anticipò.

“Sappi che moltissi-…vabbè, molte persone si sono innamorate di me. O ci hanno provato”

“Non ne dubito, sai? Ma devo farti cadere dal tuo piedistallo e dirti che no, ti vedo solo come un fratello. Forse qualcosa in più ma l’amore nei tuoi confronti è diverso da quelli verso la mia ragazza”

“Hai una ragazza?”

“No”

“Ah”

“Già” concluse rimettendosi composto e chiudendo di nuovo gli occhi. Chissà come gli era venuta in mente quella domanda. E se fosse…?

“Ste?”

“Mmh?”. Stefan era rimasto nella stessa posizione e sembrava ancora avere delle perplessità.

“E tu? Ti sei innamorato di me?”

Il più giovane respirò a fondo, facendo un sacco di rumore(sì, aveva qualche problema al setto nasale) e si sistemò gli occhiali sul viso.

“Non lo so, forse”.

Stevan si girò lentamente per guardarlo in modo serio cercando di camuffare l’ansia che gli aveva provocato ma senza riuscirci.

“Cos-“

“Dio santo,  hanno ragione gli altri! Sei diventato proprio un credulone” lo prese in giro il più piccolo.

“Che..tu, brutto figlio di-“

“Signori” una hostess minuta e molto carina li richiamò  gentilmente prima che Stevan potesse colpire il connazionale su un fianco. Si scusarono velocemente e decisero di dare un taglio alle scemenze e giocare a Fifa