i suoi occhi, incrociò la canna di un moschetto. Dalle retrovie americane, arrivò l’ordine di fare fuoco se Inghilterra avesse osato qualcosa.«Come osi fare questo? Dopo tutto quello che ho fatto per te, dopo tutto quello che ti ho dato!» inveì contro, con la stessa voce roca che aveva l’americano. Solo che c’era qualcosa in Inghilterra che era diverso; lo sguardo, prima gelido e furioso, sembrava essere smosso da qualcosa che non riusciva a decifrare. O forse era semplicemente la pioggia che cadeva sui loro volti e sugli occhi a far vedere cose strane.America inizio ad alzarsi lentamente, raccogliendo un moschetto rimasto a terra. Probabilmente anche Inghilterra aveva raccolto il moschetto da terra, abbandonato da qualche disertore o da un soldato morto. C’erano così tanti corpi nel fango, in quel momento, che l’ultima ipotesi non era da escludere.«STAI FERMO!» urlò Inghilterra, facendo rimbombare il suo urlo nel silenzio che si era venuto a creare intorno a loro. O forse erano le sue orecchie ad aver cancellato ogni rumore che non fosse la voce della nazione più vecchia? «Dovrei ucciderti…» aggiunse subito l’inglese, prima di partire nuovamente all’attacco. Questa, sembrava essere la mossa decisiva, quella mossa che avrebbe posto fine a tutta quella lunga guerra che aveva causato vittime in entrambi gli schieramenti. America era pronto a bloccarlo e fermare un possibile sparo, solo che Inghilterra fece tutt’altro: impugnando il moschetto a mo’ di spada, si lanciò contro di lui, puntando al suo cuore. Era vicino, troppo vicino, tanto da strappare la sua divisa militare e far scorrere del sangue; la lama dell’arma da fuoco non era andata a fondo, deviata dalla prontezza di America per deviare il tiro. La futura nazione gemette di dolore, allontanando con uno scatto l’arma e Inghilterra. Si portò una mano al petto, appena sopra al cuore, dove la ferita sanguinava ed inzuppava i vestiti intorno allo strappo. Non sapeva dire se fosse grave o meno, ma non sentiva il dolore che gli aveva provocato un proiettile ricevuto alla spalla un anno prima. Forse, era qualcosa di irrilevante. Anzi, doveva esserlo, perché Inghilterra era tornato nuovamente all’attacco.Questa volta, America fu più pronto: i due moschetti cozzarono l’uno contro l’altro, metallo contro legno. L’impatto fece storcere le labbra ad America, che aveva sentito una fitta alla ferita, mentre Inghilterra veniva sospinto leggermente lontano dal rinculo del colpo. Il moschetto di America, invece, venne sbalzato più lontano di qualche passo, lasciandolo disarmato.«Dovrei ucciderti!» disse ancora una volta l’inglese. America non poté fare a meno di osservare quello sguardo serio e determinato, con quel qualcosa che sembrava stonare in tutta quella storia. Era impossibile che l’inglese fosse davvero determinato ad ucciderlo. Lo aveva anche detto, ma perché non premeva ancora il grilletto. «Dovrei…» aggiunse ancora, in un sussurro destinato all’americano. Tutto fu così veloce che, anche a ripensarci a distanza di tempo, non riusciva ancora a capire cosa fosse successo: Inghilterra lasciò cadere a terra il moschetto, finendo a carponi di fianco a lui. Il volto era abbassato a terra, la mano su una spalla, l’altra a terra per tenersi su. Non aveva udito il colpo di fucile, ma aveva sentito il gemito di dolore dell’inglese: Washington aveva dato l’ordine di sparare ed impedire qualsiasi azione contro la sua nazione, contro di lui.«Come…potrei permetterlo…» mormorò ancora Inghilterra, nonostante il dolore alla spalla, nonostante fosse caduto nel fango. Quella sembrava davvero la fine di tutto: America che vinceva su Inghilterra, osservandolo dall’alto come il più grande dei vincitori. «Sei un idiota… Non ti bastava quello che avevi?»No, non gli era mai bastato. Aveva sempre desiderato a vere di più: più affetto, più abbracci, più considerazione, più libertà.«Volevo….no, voglio essere libero!» disse guardandolo dall’alto della sua posizione. Rimase comunque al suo posto, guardando la nazione che aveva sempre ammirato in ginocchio. «Eri così grande, Inghilterra. Ma ora io SONO INDIPENDENTE!»Le ultime due parole furono un urlo, che arrivò fino alle retrovie di ogni schieramento e nei cuori dei soldati americani. Il suo urlo sembrò fare ancora più male ad Inghilterra che, già ferito fisicamente, veniva ferito anche nel suo orgoglio di nazione. Ad America sembrò di sentire un singhiozzo venire dall’inglese, ma quando incrociò il suo sguardo vide solo risentimento e freddezza.Inghilterra si alzò lentamente, aiutato subito da uno dei suoi sottoposti che venne scansato via.«Buona fortuna!» Un altro sussurro che sembrava arrivare con il vento, mentre Inghilterra e il suo esercito venivano circondati dai soldati statunitensi.America rimase semplicemente indietro, ancora inconsapevole di quello che sarebbe successo di lì a qualche giorno.~~~La pioggia scendeva ancora, sembrava che niente potesse ancora fermarla. America continuava a guardare fuori dalla finestra, ricordando ancora l’inferno dei giorni successivi alla battaglia di Yorktown: le trattative, l’aggravarsi della sua ferita, l’allontanamento degli alti ranghi dell’esercito, finché Inghilterra e il suo seguito