cerca altre risposte che non esistono.”
“Lei non prende mai una decisione senza una motivazione logica.”
Holmes rimase in silenzio, osservandolo con attenzione, mentre masticava leggermente il bocchino della pipa. Quando abbassò lo sguardo riprese a parlare:
“Torni a casa, Watson.” 
Il dottore era sempre più sgomento dal suo atteggiamento. 
“Non sono intenzionato a farlo.”
“Questa non è più casa sua, non può più concedersi il lusso di decidere di restare.”
“È ancora questo il problema? L’essermi sposato con Mary?”
Il detective strinse impercettibilmente la mano intorno alla pipa e la infilò nella tasca dei pantaloni.
“La smetta di cercare di indagare, si sta solo rendendo ridicolo.”
“E allora mi aiuti a capire!”
“Non c’è niente da capire, Watson! La smetta!”
“Dopo tutti questi anni passati l’uno affianco all’altro non può pretendere che io me ne vada senza sapere il perché non vuole più vedermi!”
Holmes chiuse gli occhi, cercando di rimanere impassibile: “Watson…”
“Almeno una volta nella vita potrebbe comportarsi come una persona normale!” Proruppe il dottore, alzando il tono della voce. “Ed essere aperto e sincero con me, invece di essere il solito–”
“Cosa vorrebbe che le dicessi, Watson! Che credevo che non sarebbe mai cambiato niente, che saremmo invecchiati insieme e che la sua assenza mi distrugge? È questo che vorrebbe sentirsi dire?!” 
Quando il suono delle sue parole si spense calò il silenzio. Mai, in tutta la loro vita vissuta assieme, John Watson aveva visto Holmes così in collera e a disagio al tempo stesso come lo era in quel momento. Quella maschera che si portava sempre appresso – e che fino a qualche istante prima aveva cercato di tenere ancora addosso – era caduta in mille pezzi davanti ai suoi occhi. Il dottore non credeva sarebbe mai davvero successo. Mai avrebbe creduto di assistere a una simile disfatta. E il dolore che provò al petto nel scoprire cosa vi era sotto a quel travestimento gli mozzò il fiato. 
Sherlock Holmes prese un respiro profondo e, come era caduta, la maschera tornò al suo posto; ma Watson ora poteva contarne il numero esatto delle crepe.
“È piuttosto ovvio che il motivo sia perché ha preso moglie.” Riprese a parlare con calma, senza guardarlo direttamente. “Non posso certo coinvolgerla nei miei casi ora che sta mettendo su famiglia. Sarebbe una grave mancanza da parte mia.”
Watson chiuse gli occhi, stringendo le labbra. Di nuovo menzogne.
“Holmes.” Lo chiamò, ma il detective non pareva intenzionato ad interrompere il proprio discorso. 
“Lei ora ha una moglie che aspetta il suo ritorno e sono certo che ben presto…”
“Holmes, la smetta.” 
“…ci saranno anche dei piccoli Watson che trotterelleranno per casa. Capisce bene anche lei che…”
Al dottore bastarono poche falcate per annullare la distanza che c’era tra di loro ed arrivare a fronteggiarlo per poggiare le mani sulle sue spalle.
“Sherlock,” disse con un tono lieve, “la smetta.”
Il detective alzò lo sguardo su di lui, sorpreso, per poi allontanare il contatto con un gesto deciso.
“In verità mi domando cosa ci faccia ancora qui, visto che le ho chiesto apertamente di andarsene.”
Watson lo guardò in silenzio per qualche istante prima di indietreggiare di qualche passo e ricominciare a parlare:
“Invecchiare insieme,” avrebbe giurato che Holmes si fosse irrigidito a sentirgli pronunciare quelle parole, “suonava allettante, vero?” Sorrise tristemente, aspettando un commento che non ottenne.
“Ha trascorso la vita a fingere di non provare emozioni. E guardi dove ci ha portato.” 
“Le sue scelte ci hanno portato dove siamo ora.”
Astio. Watson poteva percepirlo perfettamente anche se l’altro cercava di nasconderlo. Sapeva cosa stava per accadere: Holmes non gliela avrebbe mai data vinta, lo avrebbe attaccato verbalmente con l’unico intento di distruggerlo. Il dottore non era intenzionato a lasciarglielo fare.

“Sarebbe molto ipocrita da parte mia dire che non sono scappato, per cui non lo farò. È esattamente ciò che è successo: sono fuggito, ho scelto la via più facile, perché quello che stava accadendo mi spaventava. Mi spaventava ciò che provavo ogni volta che scivolavamo nei letti l’uno dell’altro. E mi spaventava ancora di più quello che provavo nello svegliarmi sempre in un letto vuoto. Quando ho conosciuto Mary ho capito dal primo istante che era la mia occasione di fare quello che la società si aspettava da me. Ho lasciato questo appartamento, è vero, ma non sono in grado di rinunciare alla sua presenza nella mia vita. Meno che mai se non è intenzionato a darmi una spiegazione logica a tutto questo. Per cui la prego, Holmes, smetta di mentirmi.”
Aveva parlato rapidamente, con l’orgoglio soffocato da quella confessione così intima e così vera e necessaria per ottenere la fiducia di Holmes ancora una volta. Quest’ultimo era rimasto perfettamente fermo ad ascoltare, senza un cenno di reazione alle sue parole; il dottore però sapeva che la sua mente stava lavorando freneticamente – come sempre.
“Voglio che se ne vada.” Esordì infine.
Watson sospirò con aria affranta, ma Holmes continuò a parlare:
“Perché credo di essere irrimediabilmente innamorato di lei.”  
Quando anche l