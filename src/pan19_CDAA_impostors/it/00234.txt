spalle “ho solo deciso di non lasciarmi morire… tutto qui…”

“Stai bene… sei… proprio un figo adesso” lo sente scherzare, prima di ridere. Zayn scuote il capo, sorride anche lui,

“Quindi… Harry… è… che ci fa qui, da quando siete amici?” azzarda Louis, ma lui scuote subito il capo, quasi troppo velocemente,

“Uh…” non ci aveva pensato ad una risposta, ma si stringe nelle spalle “è stato solo—molto carino con me. Mi ha aiutato… mentre voi…” fa una pausa, una smorfia, cercando di ironizzare “sai, siete tutti fuggiti… lui invece è tornato indietro… è solo un buon amico…”

Louis s’acciglia, inclina il capo da una parte “solo un amico?” insiste,

Zayn annuisce “sì… passiamo molto tempo insieme… mi—uhm… mi ha fatto sentire meno solo… in questi mesi”

Si fissano in silenzio, come se cercassero di dirsi qualcosa telepaticamente, ma alla fine Louis sembra cedere, si stringe nelle spalle “è carino…”

Zayn s’acciglia, “io credo che tu debba andare a casa, invece” dice, alzandosi in piedi. Non è geloso, non gli dà fastidio che faccia apprezzamenti sul suo amico, ma per ora basta così.

 

Quando Zayn chiude la porta d’ingresso serra gli occhi, sospira. Sente i passi di Harry alle proprie spalle mentre si alza dal divano e gli si avvicina. Zayn si volta, si guardano in silenzio. La televisione è spenta e sembra tutto così fermo intorno, mentre loro si scrutano senza dire niente.

Zayn si morde la bocca, prima di schiudere le labbra e lasciar andare un respiro quasi inudibile. Sente forse di volergli dire qualcosa, ma il cervello non sembra volersi connettere alle parole, quindi rimane zitto, e fermo. In quello scambio di sguardi c’è forse tutto un mondo, sensazioni che provano solo in due, o magari è solo Zayn ad immaginarle, e proprio quando sente le mani formicolare, gli occhi bruciare, Harry sospira, e mette fine al silenzio,

“Se hai finito di allenarti…” tira fuori le chiavi dell’auto dalla tasca, “andiamo a fare un giro?”

Zayn gli è grato, annuisce una volta senza rispondere e lo supera, andando verso il bagno, chiudendo la porta alle proprie spalle, inchiavando.

 

È in piedi nella doccia, la schiena poggiata contro le piastrelle fredde e il getto d’acqua calda che gli si infrange addosso. Tiene gli occhi chiusi, il respiro regolare. Non si spiega cosa ci sia di strano nell’aria, in quella giornata che ha preso una piega del tutto inaspettata con l’arrivo di Louis. Si sono detti così tanto… ma Zayn in realtà gli ha detto così poco, su chi è adesso.

Poi quella improvvisa gelosia, quel senso di possesso nei confronti di Harry e si chiede cosa gli stia succedendo. È solo un amico, o comincia a provare qualcosa per lui? No, stringe i pugni con forza, perché lui non prova niente per Harry. Lui ama Liam tanto quanto lo odia. È Liam il suo mondo, è Liam che sta andando a prendersi con le cattive, se con le buone non vuole ritornare. Sente le proprie mani tremare, la confusione immensa che prova, ma poi sospira, si concentra sul rumore dell’acqua che gli scivola addosso, ascolta con attenzione quel rumore e lentamente i battiti del cuore ritornano ad essere regolari. Scaccia i pensieri e finalmente può rilassarsi.

 

***

 

Zayn è in piedi vicino l’auto, agitato come non mai. Sente le gambe tremare e più il tempo passa più perde il controllo delle proprie emozioni. Specialmente perché Harry è lì davanti a lui a ripetergli le cose che ha imparato nelle ultime due settimane. Zayn annuisce di continuo, ma la realtà è che vuole solo che stia zitto per un istante, perché ha bisogno di silenzio per concentrarsi.

Quando il silenzio arriva e l’altro tace, finalmente alza gli occhi a guardarlo, “posso andare?” chiede. Non voleva suonare sfacciato, ma ha bisogno di allontanarsi, di scaricare la tensione, o gli prenderà un colpo durante una delle corse.

Harry sorride, annuisce una volta, “sì, puoi andare—hey, ti ho preso una cosa,” fa una pausa, porta la mano dentro la tasca della felpa e tira fuori qualcosa che a Zayn inizialmente sembra un berretto, “è un passamontagna, se non vuoi che la gente ti riconosca forse dovresti metterlo…”

Zayn lo guarda un istante, perché non ci aveva pensato e poi sorride, andando a prenderlo e infilandolo. Solo gli occhi rimangono visibili e questo lo fa sorridere, divertito.

“Sembro davvero un cattivo ragazzo adesso” dice e fa per voltarsi e salire in auto, ma sente Harry prendergli il braccio, farlo voltare.

Vede le sue mani spostarsi e lo sente mentre gli alza il passamontagna, scoprendo solo le labbra. Lo osserva avvicinarsi e poi sente la sua bocca sulla propria, un bacio leggero, casto.

“Non fermarti dopo la gara… torna da me…” gli dice, “la gente si chiederà chi sei, verrà a curiosare…”

Zayn annuisce senza dire niente mentre Harry gli sistema nuovamente il passamontagna