versi con me come già fa. Questo è Chester. Pesante al cento percento delle volte. Sia che sia bevuto, sia che non lo sia. Protagonista, insomma. Spaccone. Ed appena ha saputo che si volava per una serie di concerti lontano, i primi così fuori per noi alle prime armi, ha fatto un casino micidiale. ‘Sì, sì, sì, che bello si vola! Spero sia un volo turbolento, così mi diverto!’Brutto coglione. Chi lo sopporta per tre ore di volo che ci tocca? E quando viaggeremo oltreoceano che farò? Lo sopprimo diretto? L’aereo è messo a disposizione dalla casa discografica che ci ha organizzato il tour, perciò per me non è il primo volo, ma non è come quelli che ho già fatto. Mister ‘Io-Non-Ho-Paura-Di-Niente’  sale facendo un chiasso dell’accidenti, dicendo che non vede l’ora, che spera sia un volo spericolato, che è una gran figata… e tutti mi fissano con quegli occhi da ‘posso ucciderlo prima di decollare?’Così quando ci si siede, va a finire in qualche modo che si mette vicino a me. Non so perché. - Voglio il finestrino, devo stare vicino al finestrino, fammi stare al finestrino! - Finchè non mi alzo e non lo faccio stare al fottuto finestrino non chiude quella fogna, così esasperato e sbuffando mi alzo. Lui si mette lì trionfante ed io non ho scelta che stargli vicino. Sospiro e scuoto la testa. - Come fai a sapere che ti piace volare se non l’hai mai fatto? - Chiedo logico cercando di smontarlo perché tutto questo entusiasmo mi irrita. - Lo so! Amo le cose spericolate! - Scuoto la testa ancora aspettando che l’aereo cominci a muoversi e poi decolli. Prima partiamo e prima arriviamo. - Ma questo è diverso, specie se non l’hai mai fatto. Non puoi saperlo davvero se ti piace o no! - Chester mi fa la lingua e gracchia ‘sciocchezze!’. La vena mi pulsa nella tempia. Mi canzona pure!- Non puoi dirmi che davvero non hai paura di nulla! - Continuo sicuro che fa la scena, ma che non è possibile che sia come dice lui. - No, nulla! - Ribatte deciso. - Ma non hai mai fatto le cose spericolate che dici di voler fare… - Ed io che ci ragiono pure. Dave mi lancia uno sguardo dall’altra parte che parla da solo. Cosa sto a ragionarci a fare?- Andiamo, Mike! Io mi conosco! Voglio saltare giù da un aereo, cosa pensi che sia per me la paura? Amo l’adrenalina! Sono drogato di adrenalina! - No, tu sei drogato e basta! Ma non lo dico. So che si faceva e che ha smesso prima di entrare nel gruppo, spero continui così, ma ho i miei dubbi. Se dovesse tornare a farsi che farei? Dovrei bloccarlo, fargli la paternale? In fondo non sono nessuno. La voce del pilota annuncia che si parte, le hostess fanno le dimostrazioni di rito e Chester se la ride dicendo che queste cose portano una sfiga micidiale e che se uno fosse debole di cuore, creperebbe prima ancora di decollare. Sbuffo. Se stesse zitto un secondo! L’aereo inizia a muoversi, parte lentamente, i motori rombano sotto i nostri culi che vibrano, Chester continua a ridere come un bambino, eccitato.Ma guardalo. Io mi tengo ai braccioli, uno dei quali è in comune al suo, ma lui non sembra interessato ad usarlo. L’aereo si muove sempre più veloce, comincia ad andare davvero forte e proprio mentre si sta per alzare, noto che la voce gracchiante di Chester si è zittita. Lo guardo di sfuggita e mi acciglio subito fissandolo meglio, incredulo. Cos’è quello? Pallore? Ha gli occhi spalancati e spiritati, ma non faccio in tempo a dire nulla, nulla, perché l’aereo si solleva dalla pista e con un salto turbolento si alza, il vuoto allo stomaco, la sensazione di sfracellamento. E la mia mano che viene stritolata in una morsa di ferro. La guardo. È la sua. Oh mio Dio!- Chester? - Chiamo incerto e cauto, non è che ho le allucinazioni? Lui ha la testa attaccata al sedile, gli occhi sbarrati, la mascella contratta, i muscoli tirati e la mano serrata sulla mia. - Hai mica paura? - Chiedo poi convinto che non possa assolutamente essere così. Ma lui non risponde, fissa davanti a sé. L’aereo continua ad alzarsi in volo, è tutto storto e quando sembra salito abbastanza, inizia l’assestamento. Qua Chester mi afferra bene la mano e intreccia le dita alle mie e me la tiene anche con l’altra. Al che le guardo perplesso, con un sopracciglio alzato, dimenticando il volo e quanto mi ha rotto i coglioni fino a questo momento. Per un istante ci sono solo le nostre mani intrecciate ed il calore che mi trasmette. E questo? - Chez? - Chiedo cauto. Dopo un po’ mi guarda cadaverico, labbra strette, occhi sbarrati, aria di chi sta per vomitare. Non dice nulla, si gira verso il finestrino