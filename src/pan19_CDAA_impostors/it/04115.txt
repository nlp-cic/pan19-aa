lascia perdere il papillon, fa un tiro dalla canna. "Ma che cazzo stai dicendo?".

Fede gesticola un po': "Quando ti sei sposato superfiga non hai avuto dubbi? Cazzo, quando ti sposi lo fai perché vuoi stare con quella persona per tutta la vita, no? Ma uno che cazzo ne sa che gli andrà bene finché muore? Va be' che puoi divorziare, però l'intenzione è quella, no?".

"Fede, senti, magari il fumo lo lasci stare per stasera".

"No, dai cazzo, sono serio. Se uno si sposa si renderà conto fino in fondo di quello che sta promettendo, giusto?". Ax sistema meglio il fedora sulla testa mentre guarda Fede con attenzione. Sembra un po' sconvolto, preoccupato forse. Questo discorso non l'hanno mai fatto prima, e di certo non da fatti e anche un po' ubriachi.

"Cazzo ne so, immagino di sì".

"Ecco, e qua io non capisco. Come fa uno a essere talmente tanto sicuro di non essere capace di innamorarsi di qualcun altro? Come fai a promettere di amare una sola persona qualsiasi cosa succeda? Si può fare?".

Ax si accende un'altra canna perché mentre Fedez parlava e trascurava la sua ha finito l'altra e sente di averne bisogno. "Zio, uno ci spera. Mica si entra chiesa già con l'idea che andrà tutto a puttane, se no tanto vale restare chiusi in casa. Piuttosto, tutto okay? C'hai una faccia e 'sti discorsi mi fan paura. Mica mi avrai fatto qualche casino con Giulia, eh?".

Fedez lo ignora, gli dà una spinta e continua a guardarlo con quella faccia triste. Si sente abbastanza disperato, perché davvero non capisce. Non capisce l'amore e come ci si possa fidare così tanto di questa leggenda metropolitana del per sempre e non capisce come comunque sia a tanto così dal caderci di testa. Non lo concepisce.

"Sì, ma non ha senso. Non esiste che sei certo che su otto miliardi di persone quella lì sia quella giusta per passarci il resto della vita! Cazzo, non si può nemmeno incontrarla tutta 'sta gente, come fa uno a dire "sì, va bene questa"? Non esiste, io non ci credo. Son tutte stronzate" e ecco, adesso gli occhi gli si stanno pure riempiendo di lacrime.

J-Ax a quel punto si alza, gli prende la canna dalle mani e la spegne schiacciandola sotto una delle sue scarpe di vernice – "ma come sei messo, sembrano quelle che si mettono il giorno della prima comunione!" - e dà una mano a Fede per farlo alzare.

"Allora, io 'ste pare che ti fai non le capirò mai, comunque ormai ti ho tra i coglioni e quindi ti tengo. L'hai detto anche tu Fede, si tratta sempre di lanciarsi nel vuoto. E' inutile che ti fai i film, il paracadute magari si apre magari no, tanto finché non succede non sai un cazzo, quindi tanto vale che ti lanci e poi al resto pensi dopo. Adesso vai a dormire, minchione, che non reggi più neanche due birre e una canna. Eh sì che hai pure conosciuto Morgan, due tiri di coca poteva farteli fare".

Fede ride, ringrazia Ax nonostante senta ancora di non riuscire bene a respirare per l'ansia. Pensa di essere un bastardo con un culo grosso così ad averlo come amico – forse glielo dice anche, non lo sa. Le certezze scarseggiano da un po' di tempo a questa parte, però niente di tutto questo l'ha mai fermato. Questa ritrovata consapevolezza adesso deve solo usarla per farsi crescere un bel paio di palle e parlare con Mika.

*

Appena finito anche l'Xtra Factor erano tutti volati nei camerini, Skin che si asciugava le guance dopo aver perso una delle sue ragazze, con il braccio di Elio attorno alle spalle. Fedez e Mika dietro di loro li seguivano con passo incerto, esitante, quasi non volessero arrivare e quindi dividersi, ognuno per la sua strada nelle stanze una di fronte all'altra.

Quando si ritrovano di fronte a quegli orribili poster con le loro facce Federico sente le dita affusolate di Mika scivolare nella sua mano, intrecciarsi con le sue, scivolare via in un istante di indecisione, ma poi tornare a stringerle. Alza il capo per incontrare il suo sguardo e Mika sussurra "vieni con me?" e risponde annuendo soltato perché l'incantesimo che pensavano spezzato pare sia ancora qui e più forte di quanto lo ricordassero. Entrano nel camerino di Mika e nemmeno il tempo di dire "tell me to stop and I will" che si stanno baciando, baciando davvero, neanche fossero nelle ultime file di un cinema vuoto ad uno spettacolo pomeridiano di un film indipendente.

Va tutto così veloce, a Fede sembra di essere in una di quelle scene dei film di Sherlock Holmes in cui stende in due secondi il cattivo di turno dopo aver calcolato tutto. E sembra che anche qui in due secondi tutto si consumi perché sente le mani di Mika sulle sue che gli intimano di lasciare la presa sulla sua giacca di Valentino e lui che con la fronta appoggiata alla sua e gli occhi chiusi borbotta in inglese. "I can'