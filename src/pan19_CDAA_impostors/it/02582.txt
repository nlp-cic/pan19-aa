, non voglio, sono tutti banali, noiosi, stupidi, vuoti. Dove sto andando? Mi sto perdendo. Ho permesso a qualcuno di entrare in me e ora sto uscendo da me stesso. Maledetta breccia.   Ora ha capito. Si alza a sedere lentamente e poi, con altrettanta calma, posa le sue labbra sulla mia spalla –anche la tua bocca è troppo piccola! Ma dannazione, perché non mi sembra un difetto?-, facendo aderire lentamente ogni centimetro della sua bocca alla mia pelle. Il mio corpo mi tradisce, i recettori nervosi –dannata chimica, dovresti essere estremamente semplice e prevedibile- trasmettono al mio cervello una sensazione di calore e di piacere, mi lascio andare ad un piccolo fremito. Mi sorride dolcemente. “Vedi? Il tuo corpo ha apprezzato. Non tutte le cose belle devono essere complicate o raggiunte con fatica e sacrificio. Impara a lasciarti andare.” Cosa mi stai chiedendo? Come pensi sia possibile una cosa così? Sai almeno cosa ho dovuto passare nella mia vita? Certo che no. Il mio passato è un mistero per tutti, anche se i suoi risultati sono posti di fronte a chiunque, ma se nessuno è stato ancora sensibile –o interessato- abbastanza da riuscire ad analizzarli e risalire alle loro origini. Sono io. Sono io il risultato della mia vita e non mi si può chiedere una cosa così. Ho conosciuto sempre solo le sfide, ho amato sempre e solo le sfide. Come posso lasciarmi andare a qualcosa di così semplice e così facilmente raggiungibile, qualcosa che mi è addirittura spontaneamente dato? La fisso naufragando in questo mare, implorando che lei abbia una qualunque risposta. Di lei mi fido. Lei potrebbe arrivarci. “Io non sono capace. E non voglio. E non è una cosa da me.” Mi risponde col sorriso più materno che io abbia mai visto da più di vent’anni a questa parte –escludendo Ms Hudson, si intende- e sento che forse a lei potrei affidarmi, almeno un po’. Non sembra un sorriso che regala a chiunque. Sembra un sorriso per me. Qualcosa solo per Sherlock, il piccolo Sherlock. Mi prende una mano e io non mi ritraggo, con le dita la accarezza e la saggia, sembra volersi ricordare ogni sua caratteristica per poi poterla riprodurre altrove. Nessuno ha mai guardo il mio corpo così. Non l’ho mai nemmeno permesso a nessuno, le uniche occhiate che ricevo per il mio corpo sono sguardi di donne per strada, ma sono sguardi lussuriosi, invasivi, mi producono immediatamente repulsione. Lei invece ha in mano il mio corpo, ma non sembra volerlo violare, soltanto viverlo il più possibile. Stai attenta, hai anche la mia anima tra le mani. Sono passati diversi minuti quando poi apre la bocca, e quello che dice mi fa capire che ha, almeno in parte, centrato nel segno. “Hai delle mani bellissime. Te l’aveva mai detto nessuno?” No. Sei la prima. “No. Solo John mi fa dei complimenti. Ma sono sulle mie capacità, non certo sul mio aspetto fisico.” Il giorno in cui ho conosciuto John, lui non smetteva di riempirmi di complimenti, gliel’ho detto, in taxi, che ero abituato a ben altro. Era così strano per me sentirmi dire che tutto era fantastico: lo sapevo già, non pensavo di aver bisogno di sentirmelo dire, invece quelle affermazioni ammirate mi avevano riempito di orgoglio. È piacevole essere apprezzati, alla fine. Ma John è John. Lui può. “Penso che sia questo il punto.” Faccio finta di non aver capito, voglio vedere dove vuole arrivare. “Le persone. Non sei abituato alle persone. O almeno, a lasciarti andare a loro. Passi la tua vita ad inseguirle, accusarle e dominarle.” È praticamente l’unico modo che conosco di rapportami con le persone. Mi servono per far lavorare la mente, per non fermarmi. Ora dovrei iniziare ad andare in giro ad invitare gente a cena? Non riuscirei, non sono io. E poi, come sempre, le persone non mi piacciono. “I criminali mi fanno giocare. Le altre persone sono noiose.” “Non posso darti totalmente torto” Alza un braccio nudo e indica la stanza, seguo le due dita: il letto, i nostri vestiti a terra –non ho nemmeno appeso il cappotto-, noi due nascosti da queste coperte sottili. “Ma anche stare qui con me è noioso? Vedi, molte persone e molto di ciò che fanno è noioso, ma non bisogna arrendersi. Prendi John, non considerarlo un eccezione. Consideralo una porta, un esempio. Finirai per consumarti da solo altrimenti. Prenditi attimi senza pensieri, prenditi momenti di vuoto, permettiteli.” Attimi senza pensieri? Io impazzisco se non penso. Io non posso non pensare, non posso fare qualcosa solo perché è piacevole. E questo John lo sa e lo rispetta. Capisci che mi è impossibile? Mi stai chiedendo di non essere Sherlock! Al mio silenzio diventa terribilmente seria “Sherlock, lo so che per te il vuoto è sempre e solo stato noia, ma ti assicuro che può essere molto meglio. Puoi fare mille cose senza arrovellarti troppo” Mille cose? Dimmene almeno una!


Porca miseria.


Ne ho trovata una. Tutti i miei