astrazioni, per poi riadattarli alla realtà globale del sistema giuridico americano. E stava funzionando, cioè, avrebbe funzionato una volta presentata la sua teoria al pubblico. La sua responsabilità circa l'accaduto avrebbe preso il suo posto nella mappa spaziotemporale dei crimini commessi dall'umanità, un ruolo infinitesimale. Rassicurante.
(un essere umano di tipo inferiore)
(Sheldon 0.9)
- Dottor Gablehouser, non ho bisogno della sua psicologia spicciola. La riservi per i suoi manualetti da discount. - La sua lingua era tornata a lavorare a pieno ritmo, ma quello sdegno gratuito era ormai solo un riflesso.
Gablehouser aveva parlato a lungo con la signora Cooper al telefono. Ad un certo punto l'aveva sentita piangere e l'aveva rassicurata che non aveva intenzione di licenziare Sheldon. Fino a quando le sue incursioni nell'universo filosofico non l'avessero distratto dalla ricerca assegnatagli dall'università, non c'era ragione di allontanarlo dal suo lavoro. Anzi, si sarebbe impegnato a motivarlo ulteriormente perché raggiungesse obiettivi concreti.
Anche questo, in qualche misura, aveva funzionato. Dopotutto, uno dei punti principali della teoria etica di Sheldon si chiamava "Utilità del colpevole all'interno della società, proporzionata al suo reato".
Che poi, il dottor Hofstadter gli aveva spiegato in che cosa consisteva questa presunta percentuale di colpevolezza, e sarebbe stata una cosa da ridere... se fosse stato opportuno ridere in una situazione del genere, ovviamente.
- Psicologia? Non è il mio ramo, dottor Cooper. Vorrei solo che inserisse tra le fonti di questi suoi studi anche il parere di un osservatore esterno, e questo parere consiste nella convinzione che... prenda appunti, coraggio, ho altro da fare oggi... "Nell'ottica neutrale di un osservatore Z, il semplice riferire ad un soggetto Y che sua moglie ha partorito il loro primo figlio con due giorni di anticipo non è direttamente correlato con la decisione di Y di scapicollarsi in mezzo ad un acquazzone. Aggiungerei: specialmente se X, il latore della notizia, ha svolto malvolentieri il suo compito e si è limitato ad esporre i fatti senza esercitare pressioni sul soggetto". Ha scritto tutto? Ora vada. Quando avrà accorpato questi nuovi dati al suo studio, sarò lieto di farlo pervenire al docente di Filosofia del City College.
Quelle due parole, "City College", andarono dritte alla meta; Sheldon fissò il suo interlocutore con tutto il disprezzo possibile. Più che mai rigido e trasudante indignazione, lasciò l'ufficio senza dire una parola.
Non appena al di là della porta, però, le forze gli vennero meno. Adocchiò un cestino dei rifiuti accanto ad un distributore di bibite e vi gettò il blocco. Si sentiva esausto ed insieme rigenerato.
(Sheldon 1.0, rivisitato)
Trascorse quasi un'ora a fissare il vuoto, seduto nel suo studio. L'imponente scrivania di Raj continuava ad occupare metà stanza senza che il suo proprietario ne facesse uso.
D'un tratto parve trasalire, come ad un rumore, più probabilmente ad un'idea. Andò alla lavagna e cancellò una riga, la riscrisse... lo si poteva quasi sentir ruminare.
Aveva urgente bisogno di un confronto con una mente davvero inferiore, prima di scendere egli stesso a livelli preoccupanti, pensò. Koothrappali doveva tornare al lavoro, senza se e senza ma. 

La scelta dei personaggi per la terza fase è stata spontanea, anche perché il primo nucleo della fic è stato questo... salvo poi, tramite ricerche, scoprire che esistono diverse versioni di questo modello (ed in realtà è più comune trovare come terza fase la cosiddetta "contrattazione"). Ok, boh, ve l'ho detto. Ma forse è più interessante sapere che nella versione originale la "colpa" di Sheldon era molto più concreta u.u


          (See the end of the chapter for  notes.)
          

L'odore che sente appena entrato è quello di piatti sporchi, ma non c'è molto nel lavandino. La maggioranza dei bicchieri sono ai piedi del divano insieme a varie lattine, cartoni di pizza e di take-away. Questo preoccupa Sheldon ben più del fatto che il proprietario dell'appartamento non si presenti al lavoro da diverse settimane; se c'è un campo in cui Rajesh ha del talento è la cucina, non certo l'astrofisica. Talento che ha scoperto solo di recente, da quando è diventato l'unico single del gruppo, e che stavano iniziando ad apprezzare... soprattutto perché se ha il dubbio su uno o più ingredienti, può chiederglielo direttamente e non consultare il centro antiveleni come capita spesso con la rosticceria cinese all'angolo di Colorado Boulevard.Sui mobili c'è uno strato di polvere notevole, e rimpiange di non essersi portato una mascherina. Guarda verso la porta d'ingresso, vagamente preoccupato di averla trovata socchiusa, ma questo tipo di disordine non ha niente a che vedere con i ladri. Sulla Xbox ci sono due custodie di giochi: una, aperta, sporca di qualcosa che sembra senape; probabilmente il gioco è inserito nella console. L'altra, ancora nel cellophane, non è nemmeno impolverata. Quando legge il titolo, non impiega molto a ricordare che Howard gliel'aveva regalato a Natale.Si rende conto di avere ancora in mano la posta che traboccava dalla cassetta giù all'