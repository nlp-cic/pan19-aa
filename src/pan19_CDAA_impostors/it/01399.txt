, per strada, trovò lui ad aspettarla accanto a un taxi. Non le disse nulla, ma aprì la portiera con aria galante. Questo la insospettì. “Cosa fai?”“Ti accompagno.” “Non è necessario.” “Sì, invece. Stavi barcollando. Forse non dovresti bere alcol.” “Sono solo stanca.” “E io voglio solo assicurarmi che arrivi sana e salva a casa.” Molly sospirò e poi si sedette nell'auto, seguita poco dopo da lui che le si mise accanto. Il taxi partì immediatamente, evidentemente aveva già fornito l'indirizzo all'autista. Lei ne fu grata. Era stanca, non aveva voglia di parlare con nessuno. Neanche per una cosa così semplice. Si girò leggermente su un fianco, raggomitolandosi su se stessa e socchiuse gli occhi. Le sembrò solo qualche istante, ma quando li riaprì l'auto era ferma, e si rese conto che aveva dormito per quasi mezz'ora. “Non siamo a casa mia.” “No. È casa mia.” replicò lui scendendo dall'auto e invitandola a seguirlo porgendole una mano. Lei esitò per un istante, ma poi lo seguì. Non aveva le forze per opporsi a niente in quel momento, tanto meno a lui. La prese per mano, guidandola all'interno del 221B. La casa era silenziosa e buia. Molly avrebbe voluto alzare lo sguardo e incontrare i suoi occhi, per capire cosa pensasse, ma non riusciva a evitare di guardare le loro mani intrecciate, il pollice di Sherlock che carezzava la sua pelle. Senza pensare, lo seguì al piano di sopra. Arrivati alla porta, lui sembrò titubare un secondo prima di aprirla, ma poi la introdusse nella sala. Anche lì era buio, ma la luce che filtrava dalle finestre le permetteva di riconoscere la stanza in cui era stata solo poche volte, per Natale. Finalmente trovò il coraggio di guardarlo in volto. Lui la stava osservando, studiando le sue reazioni, come se aspettasse un cenno per decidere come proseguire. Avrebbe voluto dire qualcosa, ma la sua lingua era paralizzata. Lui, però, sembrò leggere qualcosa nei suoi occhi, perché, improvvisamente, la spinse contro un muro e, premendosi contro di lei, iniziò a baciarla avidamente. Molly sentì le gambe cederle, quindi fece scorrere le mani sul petto di lui, sino ad arrivare alle sue spalle, a cui si aggrappò. Non sapeva cosa stava succedendo, ma non gli importava. Sapeva solo che lui la voleva. L'aveva portata lì di sua iniziativa e ora la stava baciando con quella meravigliosa bocca degna di un affresco di Michelangelo. Sentiva le mani di lui stringerle i fianchi possessivamente, ma lei desiderava che quelle stesse mani iniziassero a esplorarla così come avevano fatto al ricevimento. Quando i loro visi si separarono per prendere fiato, lui avvicinò una mano al suo viso, accarezzandole una guancia, per poi sistemarle una ciocca di capelli dietro l'orecchio. “Se vuoi che mi fermi, devi dirmelo ora.” disse con la sua voce baritonale resa ancora più roca dal desiderio. Lei non parlò ma, alzandosi sulle punte, si avvicinò nuovamente a lui e riunì le loro labbra. Il suggerimento non venne ignorato. Sherlock riprese possesso della sua bocca e della sua lingua, con ancora maggior fervore. Le sue mani scesero sui fianchi di Molly, infilandosi sotto il vestito e scivolando sui suoi glutei, e poi la sollevò, facendo in modo che le sue gambe si arpionassero ai propri fianchi. Molly si inarcò contro di lui, godendo della sensazione di sentire la sua eccitazione tra le proprie cosce. Lo desiderava da impazzire, e sentiva che in quel momento anche lui la voleva. Forse il giorno dopo lui sarebbe tornato quello di sempre, ma lo avrebbe avuto almeno per una notte. D'altra parte, non era stata lei a iniziare, ma aveva tutta l'intenzione di godersi ogni singolo istante tra le sue braccia. Decisa a prendersi ciò che le spettava, fece scivolare una mano sulla cintura dei suoi pantaloni, e la slacciò. Lui reagì con un mugolio di approvazione che le causò una fitta di desiderio allo stomaco, facendola sentire umida e affamata. Le mani di lui sui suoi fianchi si concentrarono sui suoi slip, facendoli scivolare il tanto necessario da lasciarlo libero di esplorarla con le mani. Quando si sentì sfiorare, lei gemette e, per la sorpresa, morse il labbro di lui, facendolo sanguinare. Quel semplice gesto di sorpresa non fece che renderlo più risoluto. Stringendola a sé, la portò sino al divano distendendola per avere la possibilità di sfilarle del tutto gli slip e poterla accarezzare agevolmente. Lei lo lasciò fare, muovendosi in accordo con lui, per essere pronta ad accoglierlo. Lui la baciò ancora a lungo, mentre le sue mani continuavano a toccarla in maniera sensuale, portandola a un passo dall'urlare il suo nome. Si fermò all'improvviso, lasciandola temporaneamente insoddisfatta, finì di slacciare i propri pantaloni e li scese il tanto necessario da lasciare libero il suo membro eretto. Senza darle nemmeno il tempo di osservarlo, lui la prese per mano attirandola a sé, e poi si sedette sul divano, facendola stare a cavalcioni su di lui. Molly arrossì, non pensava che sarebbe avvenuto così. L'idea di controllare lei il ritmo