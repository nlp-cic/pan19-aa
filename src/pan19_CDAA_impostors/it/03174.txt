farsi 
perdonare.

 


        
La 
seconda volta succede negli spogliatoi. 


Rin e Sousuke sono diventati amici quasi 
inseparabili, anche se tendono ad essere molto competitivi quando nuotano. 
Sousuke però è l'unico che può rimproverare Rin o prenderlo in giro senza 
beccarsi un pugno o un'occhiata rancorosa, e un po' approfitta della situazione, 
senza però mai essere troppo cattivo. 


– E insomma... Se domani non riesci a nuotare più 
veloce che puoi, mordi gli avversari e fai buon uso di quei denti che ti 
ritrovi! – gli dice Sousuke un pomeriggio, quello prima di una gara importante.


Non sono soli, con loro ci sono tutti gli altri 
bambini della squadra. Con grande imbarazzo di Rin, scoppiano tutti a ridere, e 
il bambino vorrebbe nascondersi. È la prima volta che si arrabbia davvero con 
Sousuke, tanto che non lo saluta nemmeno quando è l'ora di tornare a casa.


Però poi il giorno dopo vince la gara – e no, non 
ha bisogno di mordere nessuno alle gambe – e i complimenti di Sousuke sono il 
modo migliore che esista per suggellare la pace fra di loro.


           



        
La 
terza volta che Sousuke gli fa notare i suoi denti strani è il giorno che si 
salutano perché Rin sta per cambiare scuola e chissà per quanto tempo non 
potranno più vedersi.


– Beh, allora... ciao. E fammi sapere se incontri 
qualcuno con i denti uguali ai tuoi! – gli dice l'amico, e Rin stavolta 
ridacchia, anche se sembra tutto, meno che felice, in quel momento. Ha gli occhi 
colmi di lacrime, un po' di paura e ansia per quello che succederà.


La battuta di Sousuke è l'unica cosa che in quel 
momento riesce a tranquillizzarlo, anche se ancora 
non ha capito cos'abbia la forma dei suoi denti per far divertire così tanto il 
suo amico.

 


        
La 
quarta volta accade diversi anni dopo. È colpa – o merito? – 
di qualche strana congiunzione astrale. 
Non frequentano più la stessa scuola, né lo stesso gruppo di amici, ma è 
evidente che ci sia di mezzo il destino. 


Sulle prime Rin non lo riconosce, Sousuke è 
cambiato – entrambi sono cambiati 
moltissimo – nel corso degli anni ed entrambi ci mettono qualche attimo prima di 
rendersi conto che in realtà si tratta solo di un cambiamento fisico.


– I tuoi denti 
sono sempre gli stessi, però! – lo prende in giro Sousuke con un sorriso, ed è 
la prima volta che questo sorriso attorciglia lo stomaco di Rin in un modo che 
nemmeno lui riesce a comprendere.


– Beh... Se non 
fossero così magari non mi avresti riconosciuto, no? – la butta anche lui sul 
ridere, chiedendosi se Sousuke potrà ancora essere per lui l'amico che era 
quando andavano alle elementari.


E poi insomma, un 
po' spera che smetta di prenderlo in giro per i suoi denti perché... beh, okay, 
sono aguzzi e un po' strani, ma sono i suoi 
e lo caratterizzano in pieno, quindi perché mai dovrebbe desiderare che siano 
diversi?


 


***


 


        
Rin e Sousuke hanno diciassette e diciotto anni 
adesso, sono nella stanza di Sousuke e parlano 
del più e del meno. Si raccontano le loro vite negli anni in cui sono stati 
lontani, rimettendo insieme il puzzle della loro amicizia e costruendo forse 
qualcos'altro.


Rin gli parla 
sempre di quegli Haruka e Makoto, e un po' Sousuke si sente escluso dalle 
dinamiche di quel terzetto che non lo comprende, anche se alla fine Rin dice che 
nessuno di loro due sa capirlo a fondo come sa fare lui.


– E nessuno di mi 
rompe le palle per come sono fatti i miei denti! – aggiunge con un sorriso.


– Per forza, 
quello posso farlo solo io! – ribatte Sousuke.


Non capisce 
immediatamente cosa succede dopo, la sua mente registra solo le parole maliziose 
di Rin e il suo corpo che viene spinto contro il muro. 


– Ti faccio vedere io cosa sono in grado di fare 
coi miei denti!


È una strana sensazione quella che sta provando. 
Ritrovarsi con le spalle al muro, i pantaloni e i boxer abbassati, e il suo 
amico di sempre accovacciato fra le sue gambe, non rientrava certo fra i suoi 
piani quando quella sera sono usciti a fare un giro. Ironicamente spera che Rin 
non voglia staccarglielo a morsi e lo sorprende il fatto che si chieda se anche 
con tutti gli altri suoi amici faccia queste cose. 


Darebbe la colpa all'alcool, se non fosse che non 
hanno bevuto nient'altro che una bottiglietta di acqua minerale a testa, quindi 
è faticosamente costretto ad ammettere con se stesso che gli unici imputabili 
per tutto ciò che sta succedendo sono loro due e i loro ormoni in subbuglio.


– Cos-Rin, che fai? – gli poggia le mani sulle 
spalle, ma l'amico non sembra affatto disposto ad allontanarsi. Sousuke si 
lascia sfuggire un gemito quando sente la sua lingua lambirgli il sesso, 
borbotta qualcosa e chiude gli occhi.


Nessuna sensazione è stata mai più bruciante e 
ricca di piacere, Rin sembra sapere perfettamente cosa fare per fargli girare la 
testa e tremare le gambe, per portarlo pian piano al piacere e poi accelerare e 
poi tornare di nuovo ad un ritmo più lento ed estenuante. 


E poi... Avverte il tocco delicato dei suoi denti, 
un lieve pizzico che dapprima lo