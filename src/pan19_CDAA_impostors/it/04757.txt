una cortina fumosa di un colore spettrale per cui, per uscire, era necessario indossare una maschera protettiva. Che Mary volesse andare là per prendere ‘un po’ d’aria’, dunque, era la scusa più insensata di sempre.

“Ho deciso di andarci e ci andrò, John!”, dichiarò Mary, piccata.

“Fa’ come vuoi.”, concluse John “Ci vediamo tra tre giorni.”

La comunicazione s’interruppe ancora prima che fosse riuscito a concludere la frase.

Non riusciva a capacitarsi di come quella relazione andasse avanti.

Forse sono davvero schiavo di un’abitudine alla quale non voglio sottrarmi, pensò malinconicamente, forse non ho il coraggio di cambiare…ma cambiare cosa? Qui, in questa terra di nessuno, non si può cambiare nulla.

Meccanicamente seguì la aerostrada che portava all’edificio che ospitava il dipartimento di New Scotland Yard a Southwark. Dieci minuti dopo le luci azzurrognole del grattacielo si stagliarono di fronte ai suoi occhi. Era arrivato. Non appena parcheggiò sul tetto e vide che l’ispettore Moriarty lo stava aspettando sul tetto, una ormai familiare sensazione di disagio – la stessa che, stranamente, aveva provato nell’interrogare il droide Holmes – lo attanagliò, facendogli quasi mancare il respiro.

C’è decisamente qualcosa che non va oggi, sentenziò mentalmente.

“Watson.”, lo salutò, allungandogli un mucchio di sei cartelle.

“Sono i droidi?”

“Sì.”, rispose piattamente Moriarty “Sono tutte le informazioni che abbiamo su di loro. Deve sapere, innanzitutto, che su Marte si sono tutti macchiati del sanguinoso omicidio di ben tre agenti di controllo e del furto di una navicella per poter tornare sulla Terra. Da quel momento in poi la loro pericolosità è stata innalzata al livello cinque. È probabile, però, che alcuni siano più pericolosi, altri meno. Non conosciamo, inoltre, con esattezza le loro intenzioni. Il compito rimane lo stesso: pensionarli nel più breve tempo possibile, prima che diventino una minaccia reale per la società.”

“Ispettore Moriarty, so qual è il mio lavoro.”, si trovò a rispondere John, estremamente seccato.

“La priorità è massima, Watson. Entro domani, massimo dopodomani, voglio che di questa faccenda non si parli più.”

John trattene a stento un insulto.

“Va bene.”, si sforzò di rispondere.

“Vada pure a fare il suo lavoro, allora. Ci terremo in contatto.”

John s’incamminò nuovamente verso l’aeromobile. La parte che più amava del fatto di far parte dell’Unità Blade Runner era la relativa libertà di cui godeva. Non doveva passare lunghissime giornate in ufficio e questo significava una sola cosa: non doveva sorbirsi la compagnia – indesiderata – dell’ispettore Moriarty. Un vantaggio da non sottovalutare. E poi John era un lupo solitario, per questo, dopo due anni in polizia, era entrato nel programma per diventare Blade Runner, oltre al fatto che credeva fermamente nella pericolosità dei droidi sfuggiti al controllo.

Guidò velocemente verso casa e, arrivato sul tetto, diede un’occhiata alla sua pecora. L’acqua aveva afflosciato il suo manto di lana sintetica che ora giaceva tristemente attaccato alla sua pelle di plastica. Voltò la testa verso John ed emise un flebile belato per accogliere il suo ritorno a casa. Al Blade Runner, nonostante tutto, sfuggì un piccolo sorriso.

Rientrato in casa, come d’abitudine salutò, stupendosi di non ricevere risposta.

“Mary?”

Poi si ricordò della telefonata e scrollò le spalle. Doveva già essersene andata.

Si gettò sul divano, lanciando le cartelline con i documenti riguardo agli androidi da pensionare accanto a sé, poi prese la prima del mucchio e cominciò a leggere.

 


Modello: Nexus 6, serie 1



Numero di serie: AC2259



Sesso: maschile



Nome attribuito: Arthur Doyle



Mansioni: Lavoratore in miniera



 



Aspetto fisico conosciuto:



Altezza: circa 1.80



Colore dei capelli: castano scuro



Età assegnata: 30 anni



Età macchina: 1 anno



 



Fuggito dalle Colonie Marziane insieme ad un gruppo di altri sette droidi il giorno 22 dicembre 2091 dopo aver ucciso a sangue freddo tre guardie di controllo dell’industria per cui lavorava come manodopera pesante. Si ritiene che sia uno dei più pericolosi del gruppo.



È stato individuato un paio di giorni dopo il suo arrivo sulla Terra grazie alla coordinazione tra la polizia Extra-Terra e quella terrestre.



Attualmente alloggia all’Hotel Crowborough al 221b di Montague Place.



 



Massima importanza: responsabile del ferimento di Sebastian Moran, Blade Runner.



 



PENSIONARE CON LA MASSIMA URGENZA.


 

 

John si fermò per qualche istante ad osservare le due fotografie associate al fascicolo. La prima si riferiva al modello appena uscito di fabbrica e lo mostrava in tutta la sua realtà di macchina: i lineamenti duri, nudi della faccia, senza le caratteristiche che distinguevano un essere umano dall’altro, il cranio liscio, lucido, quasi imbarazzante nella sua nudità estrema, gli occhi fissi e immobili, persi nel vuoto, morti.

Come era diverso, invece, nella seconda immagine!

Finita la sua esistenza di macchina appena uscita dalla catena produttiva, era diventato androide in tutto e per tutto. Una parrucca di capelli castani abbracciava il cranio e dei folti baffi ricoprivano il labbro superiore, gli occhi erano vivi e attenti. Sembrava vivo. Reale. Peccato che, ovviamente, non lo fosse. Sotto