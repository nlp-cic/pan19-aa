."

"No. Mi si è chiuso lo stomaco quando ho saputo di dover morire."

Mi fissa serio, eppure nei suoi occhi c'è una luce pacifica. 

"Tutti dobbiamo morire, Alex. Chi prima, chi dopo. Crucciarti adesso, ti rovinerà la giornata."

Mi avvicino leggermente a lui con il volto, volendolo offendere il più possibile. 

"Quindi dovrei mangiare come fai..."

Lui mi impedisce d'iniziare il mio discorso minaccioso, passandomi un dito fatto di crema sulle labbra e facendomi bloccare all'istante. 

La sua mano si ritira quasi subito e il dito ancora sporco di crema finisce tra le sue labbra. 

Resto impalato per diversi istanti, prima che la mia lingua reagisca eliminando le tracce di buona crema sulle mie labbra.

Una scintilla di lussuria si accende in Yassen che fissa il movimento della lingua. Realizzo solo quando cerco di non arrossire, ancora, che potevo usare il tovagliolo come qualsiasi persona normale molestata da un appassionato di dolci.

"Buona?"

Non ci credo. Qualcuno mi dica che ho sbattuto la testa e sono in coma e questa è una di quelle situazioni pre-morte che ti fanno ripensare alle scelte della vita che ti hanno portato in questa situazione. Sono dell'idea che il mio inconscio mi stia ammonendo perché non ho mangiato più dolci come ogni adolescente. Quindi anche Yassen rappresenta qualcosa nel mio subconscio e temo di sapere cosa. Meglio mettere da parte la teoria del coma e tornare a guardare in cagnesco l'uomo davanti a me che aspetta una risposta. 

"Non mi piacciono i dolci!"

Metto in chiaro, ma mi ritrovo una pasta ripiena sotto al naso. 

No!

Non oserà imboccarmi come un bambino o come un fidanzatino. 

Non ho neanche il tempo di pensarlo che un'anziana coppia sottobraccio passa accanto a noi, sospirando contemporaneamente: "C'est l'amour."

E no! Ora basta con questa storia del fidanzato. 

"Non mi piacciono, ti ho detto!" sbottò.

La coppia si allontana sorridendo e sospetto che immaginino un bisticcio tra innamorati.

Lui resta impassibile e si porta il dolce alle labbra mordendo e leccando un po' di crema pasticcera. 

"Peccato. Cosa ti piace, Alex?"

Sono stanco dei suoi giochi. Se deve uccidermi perché mi fa domande di questo tipo? Cos'è, vuole organizzarmi l'ultimo pasto prima della mia dipartita. 

"Perché ti importa?"

"Sei il mio ragazzo. Certo che m'interessa sapere i tuoi gusti."

"Non sono il tuo ragazzo." rispondo a denti stretti. 

"Ieri ti comportavi come se lo fossi."

"Ero costretto, non ricordi? Non sono stato io a iniziare quella falsa o hai dimenticato? Ti ho salvato il culo."

"Allora meglio continuarla per bene. Perché il mio culo non è ancora del tutto al sicuro. Non credi?"

"Non mi riguardano i tuoi problemi."

"E invece dovrebbero riguardanti."

"Perché?"

"Perché sono il tuo autista per i prossimi giorni e se non mi copri bene, io sarò costretto a fare brutte cose."

E queste sono le parole che mi costringono a subire un tour veloce delle sale principale del Louvre senza emettere un fiato. 

No che non mi sia arrabbiato a quelle parole, e solo che a Yassen Gregorovich non si dice di no.

Sono un ragazzo davanti alla "Madonna delle rocce" che sta subendo le molestie di un killer e non sto davvero esagerando quando lo sostengo. 

Lui mi tiene per mano ogni volta che ci spostiamo e mi abbraccia da dietro ad ogni opera che contempliamo per più di un minuto. 

Il peggio l'ho subito quando Yassen ha notato i mie compagni e mi ha baciato all'improvviso. Ho rischiato di cadere oltre il cordone di protezione di un'opera di inestimabile valore, se non fosse stato per la sua presa salda intorno alla mia vita. 

È stata davvero una cosa strana, perché mi sono sentito al sicuro quando mi ha stretto per farmi ritrovare l'equilibrio, nonostante detestassi tutto di lui.

In seguito mi sono finalmente riunito al gruppo di scuola e Yassen è andato avanti a prendere l'autobus. 

Come mi hanno visto, si sono ripresi dalla lunga ed estenuante visita alle opere più celebri. Jason è quello che mi è saltato praticamente al collo stringendolo con il braccio e scherzando.

"Mi devi un grosso favore. Stavo quasi per corteggiare quella vecchia cariatide quando ha notato che mancavi."

"Mi sdebiterò."

"Questo è poco, ma sicuro. Allora, due volte in meno di dodici ore. Ci state dando dentro voi due?!"

"Cosa? No!" esclamo, capendo cosa intende dire: "Siamo solo andati in pasticceria. Che vai a pensare?"

"Sì sì... Ci crediamo tutti. Vero ragazzi?" domanda al gruppo, mentre ci avviamo verso l'uscita. 

Nessuno dei presenti risponde, si limitano ad un sorrisetto malizioso.

Sabina mi osserva rassegnata a tutto ciò e io non posso far altro che voltarmi da tutt'altra parte per la vergogna che provo. Anche se è una vergogna legata al fatto di essere vittima di Yassen e non a quello che potrebbe pensare di me. 

"Ci spieghi come fa ad essere il nostro autista?" mi domanda Erica leggermente sospettosa. 

È il tipo di ragazza che pur sfruttando il suo bel