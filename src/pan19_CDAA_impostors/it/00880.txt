finché non arriva al pianerottolo, sussurrando qualcosa al telefono che poi chiude e rimette nella tasca della giacca.

«Dottor Watson.» John alza il viso e lo fissa, rimanendo fermo, appoggiato allo stipite della porta «Stia attento con mio fratello, lo dico per il suo bene. Per quanto il brivido della caccia per lei sia di vitale importanza, la sua vita non sarà mai importante per quella di mio fratello. Non faccia l’errore di affezionarsi e sacrificarsi, mio fratello non ha cuore, quindi cerchi di tenerlo bene a mente.»

John osserva l'uomo che afferma di essere il fratello di Sherlock lasciare l'appartamento e si chiede che diavolo sia appena successo.

Mio fratello non ha cuore, beh, non sembra che lui ne possegga uno a parlare in quei termini di un suo familiare così stretto: lui non lo avrebbe mai fatto con Harry, nemmeno dopo la fase che aveva passato la sorella e i litigi che finivano con Harry in lacrime e lui che si sentiva terribilmente in colpa e, alla fine, con entrambi che si scusavano vicendevolmente.

Poi cos’è quella storia? Non ha preso parte a nessun indagine con Sherlock, il fatto che si fosse momentaneamente ritrovato in quella catapecchia dove si era svolto un crimine e che Sherlock fosse lì non voleva di certo dire partecipare ad un indagine.

E poi può vedere da solo che Sherlock non sembra la persona più socievole sulla faccia della Terra ma, diavolo, gli ha offerto un tetto sopra la testa e una sistemazione a quanto pare permanente nonostante gli avesse mentito sul fatto che la signora Hudson gliel'avesse già proposto e che gli avesse rotto le palle sul fumo e quindi: grazie tante, ma sicuramente Sherlock aveva un cuore e dell'umanità.

Se un giorno, invece, sarebbero mai diventati amici, era un altro paio di maniche.

 

 

John rientra dal lavoro che Sherlock non è ancora tornato, guarda l'orologio appeso al muro e si chiede se l'altro sia ancora sulla scena del crimine con Greg o se abbia già risolto il caso e sia sparito da qualche parte senza dire una parola ma del resto: “detesto i ficcanaso” pensa con la voce saccente del consulente e si butta sul divano, telecomando alla mano, facendo zapping. La giornata è stata monotona -tediosamente monotona- e questo sembra stancarlo molto più di quando doveva stare sveglio per quarantotto ore consecutive a curare feriti o entrare direttamente in azione sul campo da battaglia. Ripensa ai suoi commilitoni, ai suoi compagni e amici e si massaggia la spalla di riflesso.

Beh, quel Mycrfot Holmes ha ragione in fin dei conti, ma lui lo sapeva già da prima, ha fatto determinate scelte che gli hanno fatto capire quale vita fosse effettivamente fatta per lui. Peccato che si ritrovasse nuovamente punto e a capo.

Si passa le mani sulla faccia ed inizia a strofinarsi gli occhi, perdendosi poi sui pensieri che non lo avevano abbandonato per tutto il pomeriggio: il fratello del suo coinquilino e il suo dannato discorso.

Quando il suo cellulare squilla, John tira un sospiro di sollievo -contento di potersi distrarre un attimo- e afferra l'apparecchio dalla tasca dei jeans, ma il sollievo svanisce non appena legge il nome della persona che lo sta chiamando .

«Pronto...» la voce è bassa, la tristezza è tanta.

«Ciao John.» un attimo di silenzio teso «Come stai?»

John sorride alla voce della donna e chiude di nuovo gli occhi, adesso sente una specie di nausea invadergli lo stomaco.

L'importante è mentire.

«Bene, e tu?»

 

Sherlock risolve il caso brillantemente in meno di mezza giornata e la noia lo assale prepotente. Ogni tanto si chiede perché quella è l'unica cosa che riesce a provare: noia. O almeno, lui crede che di questo si tratti, perché non è che non provi assolutamente nulla, trova tutto e tutti indifferenti, trova indifferente il pericolo, trova indifferente la propria vita, trova indifferente stare al mondo, ma quello che prova sempre è un costante sentirsi annoiato subito finito un caso. In realtà, l'unica cosa che lo tiene in vita oltre la droga sono proprio i casi. I casi che fanno vedere il peggio delle persone -perché quindi qualcuno di peggiore di lui al mondo c'è, e lo sta dimostrando-, i casi che fanno lavorare la sua mente iperattiva che sennò si contorcerebbe su se stessa, i casi che gli permettono di fare quello che vuole quando e come vuole. Anche drogarsi, perché, checché ne dica Lestrade, hanno bisogno del suo aiuto discreto (ovvero non comparire su tutti i giornali nazionali) molto più di quanto importi loro tenerlo fuori dai circoli viziosi. E poi la droga è un ottimo modo per spegnere la mente per qualche ora. Ma oltre la droga c’è anche la musica. La musica che lo fa distrarre per un paio d’ore da tutto, per questo non può rinunciare ad un concerto per uno stupido mal di testa, per questo rinuncerebbe anche alla droga se dovessero obbligarlo a scegliere tra la cocaina e il violino ma, come aveva detto al dottor Watson, l’orchestra sinfonica di Vienna non passa per Londra tutte le settimane.

 

Trova uno spacciatore grazie ad uno dei senzatetto che gli è più fedele e quando il pusher gli dice