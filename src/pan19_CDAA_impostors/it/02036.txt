- quello che aveva preparato, battendo le mani allegra quando realizzò di avere tutte le cose necessarie.
Vagò per qualche minuto alla ricerca di una ciotola bella grande e di un cucchiaio che si premurò di posizionare di fianco al librone di cucina.
Ricordandosi di come facevano i cuochi dei film che piacevano tanto ad Alfred, si tirò su sicura le maniche della vestaglia e si chiuse un grembiule sulla vita, stringendolo con un bel fiocco.
Bene, ora era pronta per cominciare!
Iniziò a mescolare gli ingredienti tra loro, assaggiando di tanto in tanto il gusto della crema e girando tutto energicamente con il cucchiaio per essere certa che fosse abbastanza liquida.
Quando potè ritenersi soddisfatta, afferrò l'enorme ciotola e scese dalla sedia tenendola stretta per poggiarla di fianco ai fornelli.
Afferrò la pentola antiaderente e la sollevò con così tanto entusiasmo da non accorgersi neppure di averla sbattuta addosso al contenitore che iniziò a traballare pericolosamente.
La piccola cercò in qualche modo di fermare l'inevitabile disastro ma non ebbe successo.
Tutti i suoi sforzi finirono a terra, sporcandola per bene e allargandosi sul pavimento.
Un urletto irritato uscì dalla sua bocca mentre pestò con forza i piedini nudi sulle piastrelle di marmo, nel tentativo di sfogare la sua rabbia.
Si sedette per terra, incurante del fatto che Jacqueline avrebbe avuto certamente da ridire su come si fosse completamente insozzata i vestiti – il danno ormai era fatto, no? - e incrociò seccata le braccia, mentre una piccola lacrima le scivolava sulla guancia.
Una vocina incerta le arrivò in quel momento alle orecchie.
Come al solito, non lo aveva sentito entrare nella stanza.
Ma in fondo era presto, non avrebbe dovuto essere ancora a letto?
« Arielle...stai bene? »
Una mano le toccò timida la spalla e la bimba si asciugò veloce la lacrima che le aveva bagnato il viso.
Annuì decisa mentre si tirava svelta in piedi, cercando – per quanto impossibile fosse – di darsi un contegno, aggiustandosi i vestiti come vedeva sempre che faceva la zia. [3]
Un sorriso impercettibile corse sulle labbra del ragazzino che la fissava sinceramente preoccupato.
« Cosa è successo? » chiese con un sussurro.
Un improvviso senso di vergogna la colse, colorandole le guance paffute.
Abbassò lo sguardo a terra, incapace di guardare l'altro negli occhi azzurri.
« Io..ecco...io volevo farti una sorpresa Mathieu! » [4]
Le parole le uscirono veloci dalla bocca per poi lasciare spazio al silenzio.
Arielle osservò la reazione del fratello che la stava fissando con un'espressione stupita e un po' incredula dipinta in volto.
« Non sto dicendo una bugia! E' vero! » aggiunse, spaventata dall'idea che lui stesse pensando che lo stesse prendendo in giro « Volevo fare i pancakes allo sciroppo. E non per il signor Francis, per il signor Arthur o per Jacqueline. Non li stavo preparando neppure per Alfred, volevo fare una sorpresa per te Mathieu! Ma purtroppo ho fatto cadere tutto e adesso non potrai più mangiarli  per colazione, Jacqueline mi sgriderà perchè ho combinato un disastro e sicuramente il signor Arthur si arrabbierà con me per- »
Matthew la interruppe, forse per la prima volta da quando lo conosceva: « Davvero volevi farli per me? »
« Ma certo! » rispose decisa « Sono i tuoi preferiti e so che vorresti mangiarli sempre ma il signor Arthur insiste sempre per preparare le uova per colazione e la pancetta e così non te li preparano quasi mai e quindi...» prese un piccolo respiro prima di concludere «...e quindi volevo farteli io, perchè quanto tu sei contento sorridi sempre e mi piace quando sorridi perchè vuol dire che sei felice. E io sono felice se tu sei felice. »
Il biondino la guardò di nuovo mentre un'espressione sorpresa appariva di nuovo sul suo viso.
Arielle sapeva quanto apprezzasse quando qualcuno si ricordava di lui perchè odiava essere ignorato – cosa che succedeva tra l'altro abbastanza spesso, purtroppo.
Un leggero rossore apparve sulla pelle chiara del ragazzino mentre un lieve e commosso « Grazie. » usciva dalle sue labbra.
Era così adorabile in quel momento che la bimba lo abbracciò di impulso, in un gesto di ingenuo e sincero affetto, sentendo il cuore esultare quando avvertì l'altro ricambiare la stretta in modo timido.
Si staccò felice, poggiando le mani chiuse a pugno sui fianchi, coccolandosi nella bella sensazione che le donava la consapevolezza di averlo reso contento.
Aveva adorato Matthew dal primo momento in cui era arrivata in quella casa. [5]
Così gentile, così silenzioso, così tenero.
Si era stupita non poco nell'osservare che fosse spesso messo in ombra dal gemello, incapace di capirne il motivo.
La sua attenzione fu colta da un particolare del pigiama del ragazzino e le sue dita corsero ad aprire i bottoncini che chiudevano la maglia.
Il biondo divenne completamente rosso a quel gesto e si scostò imbarazzato.
« Che..che stai facendo? »
« Ti ho sporcato tutta la maglietta. Te la devi togliere così posso lavartela nel bagno. »
Il ragazzo abbassò gli occhi ad osservare la macchia che si era formata sul suo pigiama per poi stringere le mani su di essa.
« Io...ti ringrazio ma...penso di farcela anche da solo. » sussurrò, il rossore che ancora non lo aveva del tutto abbandonato