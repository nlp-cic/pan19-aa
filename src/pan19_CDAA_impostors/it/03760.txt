«Non è affatto giusto...» borbottai, continuando a strofinarmi l'orecchio «Joe dà sempre per scontato l fatto che mi caccerò nei guai. Invece sarei capace di farli evadere. Eccome, se ne sarei capace!» Sprofondai il viso nelle braccia, e mi strinsi nelle spalle «Un giorno, Joe vedrà di cosa sono capace. E allora dovrà finalmente darmi ascolto. Gliela farò vedere io!»

 

JOE:
«Quella piccola impertinente...!» borbotta a denti stretti, mentre mi allontanavo dal carro. «I miei piani falliscono sempre, eh? Tzé, ma come si permette, quella piccola peste?»
Avevo un diavolo per capello. Che cosa ne sapeva, Niky, di evasioni? Era facile, per lei. Non era lei, a dover studiare un piano brillante ogni giorno. Non era lei a dover guidare l'intera famiglia, e a dover lottare contro il fallimento, giorno dopo giorno. Non era lei, la sorella maggiore. Con le mani nelle tasche e la testa bassa, tornai dagli altri detenuti. Quando individuai i miei fratelli, mi diressi a passo di carica verso di loro, nervoso come non mai.
«Ehi, Joe, eccoti, finalmente!» esclamò William appena mi vide «Ti abbiamo cercato dappertutto!»
«Guarda che cos'ho comprato al tipì dei souvenir, Joe!» disse Averell, sventolando qualcosa nella mano. Prima che potessi replicare che non mi importava nulla, mi mise sotto al naso un pelosissimo cappello di castoro «Ti piace?»
«Si, Averell. E' davvero stupendo.» risposi, senza nemmeno sforzarmi di sembrare convincente.
«Che succede, Joe?» domandò Jack, avvicinandosi e scrutandomi il volto con attenzione «Sembri nervoso...»
William si guardò attorno «Ehi Joe... Dov'è Niky?»
«E' sul carro» tagliai corto.
«Come mai?» intervenne Averell, grattandosi la testa «La gita non è ancora finita, ci sono ancora tante cose da vedere!»
«Ehm... Non l'avrai messa in castigo, eh, Joe?» si informò cautamente William. Si preoccupava sempre che fossi troppo severo con lei. Ma questa volta, avevo tutti i motivi per essere furioso.
Annuii «E sarà meglio per lei che si comporti bene per il resto della giornata» Mi voltai verso Vero Falco che, in piedi di fronte ad una grande stuoia marrone, nera e rossa spiegava animatamente qualcosa ai detenuti. «Di che sta parlando, il Pennuto?» domandi, rivolgendomi ai miei fratelli.
«Una vecchia leggenda sullo spirito di uno stregone fantasma» rispose Jack, infilando le mani nelle tasche dei pantaloni.
«Secondo i racconti, lo spirito vaga per il villaggio, la notte, e rapisce i bambini che non rispettano le regole della tribù o disubbidiscono ai loro genitori» continuò William, grattandosi il mento.
«Puah, che stupidaggine» sentenziai, scuotendo la testa.
«Joe, ho paura...!» piagnucolò Averell, stringendo a sé il cappello come se fosse stato un orso di pezza.
«Ma piantala, imbecille» lo rimbeccai «Non crederai a questo mucchio di idiozie -?!»
«Beh, devi ammettere però che ne abbiamo viste di cose strane, da quando siamo al penitenziario...» mi fece notare William.
In effetti, non aveva tutti i torti. Ma uno spirito che rapisce i bambini era semplicemente ridicolo, perfino per gli standard del penitenziario. Prima che potessi replicare, però, la voce del signor Peabody riecheggiò per tutto il villaggio.
«Bene, signori, la gita è finita!» annunciò, sventolando le braccia «Tutti sul carro si ritorna al penitenziario!»
Tra esclamazioni di disappunto e lamentele di ogni sorta, i detenuti si rimisero in fila e montarono ad uno ad uno sul carro, prendendo posto sui duri sedili di legno grezzo.
«Ma come, di già?» domandò Averell, evidentemente deluso.
«Su, forza» dissi, avviandomi «Si torna a casa»
Una volta saliti tutti e quattro sul carro, i miei fratelli ed io ci guardammo intorno, alla ricerca di nostra sorella. Dopo qualche istante, scorsi una piccola sagoma raggomitolata su un sedile, e avvolta in una coperta. Scossi la testa; Niky doveva essersi addormentata. Mi sedetti accanto a lei, e la guardai per un momento. Era riuscita ad avvolgersi a tal punto nella coperta da non mostrare nemmeno il viso. A quella vista, un pensiero si affacciò alla mia mente: prima che Lucky Luke si mettesse sulla nostra strada, i miei fratelli ed io eravamo la banda di criminali più temuta del West. Nessuno osava sfidarci, e tantomeno metterci in prigione. A quei tempi, potevo tornare a casa la sera, e rimboccare le coperte alla mia sorellina. Niky rimaneva sempre sveglia ad aspettarmi, nonostante la mamma le raccomandasse sempre di dormire. E ogni volta, al mio rientro, il piccolo fagottino si liberava delle coperte che la avvolgevano, per correre a tuffarsi tra le mie braccia.
Sospirai. Mi mancavano, quei tempi. Ma Joe Dalton, il bandito più temuto del selvaggio West non può certo abbandonarsi alla nostalgia. Sono un duro, io. Ciò nonostante, scivolai silenziosamente più vicino a Niky e, dopo essermi accertato che nessuno mi stesse guardando, poggiai delicatamente la mano sulla sua testa, accarezzandola attraverso la coperta. Certo, era una peste, ma