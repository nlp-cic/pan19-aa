. Le sembrò irreale pensare a Ben come un bambino normale che giocava, esattamente come se lo avesse pensato di sé stessa.



Ben le era arrivato davanti e guardò le fronde piene di neve degli alberi fioriti. Con un gesto della mano tutto il manto bianco si sollevò dai rami in piccole spirali, per poi discendere lentamente attorno a loro in una nevicata perfetta nel disegno e nella cadenza. Rey alzò i palmi, guardando i piccoli fiocchi ricaderle sulla pelle e sciogliersi lentamente.



“Certo, non 

giocavo

come tutti” disse un po’ ammiccando.



“Tirarsi la neve è un gioco?” gli chiese incredula.



“Si. E’ un gioco molto comune.” Le rispose lui. Rey lo ignorò mentre chiudeva gli occhi e alzò il viso per godersi la neve sul viso e sulla bocca. Le dava una strana sensazione sentirla trasformarsi in minuscole gocce d’acqua: era tutto così semplice e innocuo. La prima volta che era stata sulla neve, non aveva avuto nemmeno un momento per meravigliarsi di essa e pensare a quanto fosse bella. Starkiller non era certo un parco giochi.



Quel ricordo la fece fermare, abbassare il viso e cercare quello di Ben. Non era passato molto tempo da quella spaventosa notte artificiale, ma entrambi erano così profondamente diversi da quel primo scontro. Lui portava ancora il nome di Kylo Ren e brandiva una spada laser rosso sangue.



Ben aveva un’espressione seria e incerta mentre lei, senza volerlo, aveva iniziato a fissargli la cicatrice sbiadita che gli divideva la guancia. Rey sentì ancora quella percezione unica e indescrivibile, come se provasse in sé stessa le sue emozioni.



Sentì chiaramente la trepidazione e l’attesa che precedono la rivelazione di un segreto.

Ben corrugò la fronte e si morse un poco il labbro prima di parlare.



“Rey, volevo fare una prova, se me lo permetti.” le disse gravemente mentre le prendeva una mano con esitazione.



“Che tipo prova?” gli rispose, mascherando l’attimo di nervosismo. Sperò che lui non si accorgesse mai di come lo percepiva vicino. Sperò che la sua mano non tremasse.



“Voglio che ascolti.” continuò. La sua voce era gentile e accomodante, come se avesse intuito il suo disagio a questa improvvisa richiesta.



“Ti sto ascoltando.” Rey annuì. 



“No,” disse lui cercandola con gli occhi. Rey aveva evitato il contatto diretto, ma lui si chinò apposta fino a che non fu costretta a guardarlo negli occhi. “Qui” disse toccandosi la fronte con un dito affusolato.



Rey sentì un'improvvisa vertigine e tirò un respiro corto. L’involontario panico di averlo un’altra volta nella mente la investì in pieno. Sapeva che Ben non avrebbe mai forzato le sue resistenze mentali come aveva fatto su Starkiller: lui non era più quella persona violenta e ignobile che si nascondeva sotto una maschera.



Eppure il pensiero di averlo nella testa la sconvolgeva ancora di più ora che erano alleati, amici o qualunque altra cosa fossero. L’intimità che c’era nel guardarsi dentro adesso era sconcertante. Il loro equilibrio era fatto anche di tante cose non dette ma che entrambi conoscevano. Avevano imparato a conoscersi, fidarsi e contare l’uno sull’altro. C’era anche una comprensione, un legame fondato sulle tante cose che avevano in comune. C’era un affetto che Rey faceva fatica a negare.



Dargli voce era dargli una sostanza, una realtà a cui forse non erano ancora pronti.



“Non voglio curiosare, mi devi credere.” continuò Ben, accorgendosi di quanto era stata in silenzio e cercando indubbiamente di rassicurarla.



Rey guardò la sua piccola mano mentre veniva stretta gentilmente da quelle di Ben. Le stava accarezzando le nocche con il pollice in un gesto lento e calmo. Un sorriso nervoso gli tirò il viso e un ricciolo nero rimase stretto nelle pieghe della cicatrice.



“Va bene.” gli disse alla fine cercando di superare il suo imbarazzo. Aveva messo la propria vita nelle sue mani innumerevoli volte, questo non doveva essere diverso. Forse.




Rey 




Sgranò gli occhi quando sentì la sua voce profonda direttamente nella mente. Una delle sue mani si alzò per accogliere la sua guancia.




Rey. Perché prima sei andata via così?





Io… Io non mi sento a mio agio tra le persone. Lo sai. 

Gli rispose di getto. 
Solo dopo aver visto il suo viso compiaciuto si accorse di avergli risposto parlandogli nella mente. 




Non è solo per quello.

Continuò lui, ignorando la sua sorpresa e senza cambiare argomento. Le sue dita cominciarono ad accarezzarla piano dietro l’orecchio. 

Non devi essere gelosa, Rey.




S’irrigidì, pensando istantaneamente ad almeno una decina di frasi pronte per negare quell’affermazione, ma il mezzo sorriso che gli vide aprirsi sul viso la fece desistere. Era sicura che anche se lui non potesse distinguerli singolarmente, Ben aveva la vaga idea del caos di pensieri che le nascevano come difesa naturale. Come spesso accadeva, piuttosto che ammettere le sue debolizze, Rey rispose a tono.




Confordi il mio disagio con qualcosa che non mi riguarda.




Ben si ritrasse, fermando le dita che le accarezzavano il collo. 

Non ti riguarda?

le disse scettico. Tra di loro si svegliò come una corrente elettrica.




No. La compagnia che scegli non è affar mio.  

Gli