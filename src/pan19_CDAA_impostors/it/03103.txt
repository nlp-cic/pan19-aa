parlarne e condividere la cosa, non penso ne avesse mai parlato con anima viva, nessuno saprà di questo suo aspetto. Quella volta mi è venuta un’erezione dura come una roccia. E la stessa aveva lui. Ce ne siamo resi conto, ci siamo guardati e lì era tutto ben oltre l’imbarazzo iniziale. Era eccitazione allo stato puro. Ho iniziato ad aprire gli occhi e poi a chiuderli per bene da lì in poi. Sapevo cosa avrei visto se avessi guardato. Da lì è diventato come una droga, sentirlo parlare di queste cose, delle sue esperienze omosessuali mi attirava da morire, mi faceva sentire diverso da sempre, era come se lo vivessi un po’ io stesso, dovevo sentirne di più, sempre di più. Fino a che sentire non mi è più bastato. Non mi facevo raccontare dettagli erotici, chiaramente. Sarei andato ben oltre quello che sono sempre stato, non è nemmeno nel suo stile onestamente. Per cui mi parlava di come era con James, ma non certo le posizioni. A volte sbottava con qualcosa che l’aveva seccato o che gli era piaciuto particolarmente, come ‘Devi provare in piscina, non so se l’hai mai fatto, ma…’ Oppure ‘uh, la palestra, il bilanciere da steso, lui in piedi sopra la mia testa… mai provato niente di simile!’E via io ad impazzire. Non avendo mai potuto dare sfogo a questo suo aspetto, era la prima volta anche per lui ma se la cavava bene. ‘È una droga.’ Mi diceva. Ed io capivo bene in che senso lo dicesse. Aveva ragione. Lo era.La frenesia di sapere non è più bastata, ad un certo punto ho dovuto andare oltre. Ho guardato materiale porno gay. È stata la fine. Naturalmente mi piaceva, ma in particolare mi è partito l’orgasmo quando vedevo ragazzi particolarmente somiglianti a Karim. Non ci voleva molto per capire che ero perso per lui.Perso era un eufemismo. Quando gli è successo il casino con Valbuena e tutti i media francesi si sono accaniti contro di lui pur lui fosse innocente, costruendo un caso che non esisteva nemmeno, prendendolo di mira in modo molto specifico, io volevo sparare a tutti. La voglia di far fuori un po’ di gente che lo faceva star tanto male, mi ha dilaniato. Ho faticato a trattenermi. Rispondo sempre a tutti quelli che parlano male di lui, odio che lo facciano. Sono molto protettivo con lui. Molto. Mi ha cercato tantissimo in quel periodo, quando è stato estromesso dalla nazionale francese in attesa che il processo si risolvesse. È piombato a casa mia facendo preoccupare molto mia moglie ed i miei figli ed ha fatto uno di quegli sfoghi colossali che non gli vedevo da tempo. Io l’ho ascoltato, l’ho abbracciato, gli ho baciato il collo, l’ho stretto a me e poi gli ho consigliato di non parlarne, di non fare dichiarazioni, di magari fare un’intervista dove spiegasse bene la sua versione e basta. Poi di non pensarci, non sentire, concentrarsi sul campo. Parlare con le prestazioni. ‘Tu hai la coscienza a posto, se vivi come se l’avessi, serenamente, tutti capiranno che sei pulito davvero. E comunque chi non vuole vederlo, non lo vedrà nemmeno con delle prove evidenti e concrete.’È stato un periodo durissimo per lui e mi dispiace molto, volevo aiutarlo di più, ma penso di averlo sollevato involontariamente quando sono diventato allenatore primo del Real. Mi hanno messo al posto di Benitez a Gennaio, improvvisamente, e lì Karim ha dimenticato tutti i suoi casini personali e si è messo a segnare ad ogni partita e spesso per primo. Non ha mai avuto prestazioni migliori di quelle, l’orgoglio che ho provato non ha pari. Vederlo così sereno nel giocare, così felice era un grande sollievo per me. Vedere ancora i suoi sorrisi, le sue esultanze, indicarmi in panchina ai goal, dedicarmeli. Parlare uno dell’altro ad ogni occasione coi media, stare insieme agli allenamenti di nuovo, vederci così tanto, essere quello su cui fare affidamento. Ed ancora sostenerlo negli infortuni e nei momenti difficili.Karim è diventato molto più che il mio giocatore prediletto od un fratello minore. Karim è diventato tutto. La mia ossessione. La persona che voglio sia felice. Che stia bene. Colui che ho nella testa dal primo all’ultimo momento della giornata. È quando lo vedo che sto bene, è quando lo tocco che mi sento sollevato, è quando lo abbraccio con ogni stupida scusa che mi sento vivo, è quando gli bacio il collo che sono elettrico. L’abbandono con cui lo faccio è quasi un bisogno, la gioia che sento quando lo tocco e lo bacio è senza limiti ed ormai non riesco più  fermarmi, perciò cerco di evitare i ritrovamenti solitari fra di noi. Meno sto con lui da solo e meglio è. Purtroppo però succede quello che non doveva. Fino all’ultimo abbiamo sperato tutti che alla fine le cose si risolvessero in tempo per gli europei, ma il giudice sebbene abbia tolto le restrizioni che c’erano contro Karim permettendogli di incontrare Valbuena e di conseguenza di essere convocato dalla nazionale francese, la federazione ha deciso che finché il