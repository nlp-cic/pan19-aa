e l'aveva spedito in spiaggia con Finn, con un bacio e la promessa di raggiungerli più tardi, dopo essere passata alla scuderia a trovare Sean. Gabe si era ritrovato praticamente sbattuto fuori di casa insieme a suo fratello, che ancora mezzo addormentato, si era incamminato nella direzione generale della spiaggia, un paio di asciugamani sotto braccio e la testa ciondolante. Gabe non sarebbe stato sorpreso se fosse caduto da una scogliera, visto lo stato poco vigile in cui si trovava.

Inaspettatamente, Finn non solo non era caduto da una scogliera, ma li aveva portati in una caletta nascosta e di difficile accesso, il tutto con gli occhi ancora praticamente chiusi. Sembrava avesse inserito l'auto-pilota, per come riusciva ad orientarsi senza pensare nel bosco dell'isola; conoscendo i suoi fratelli, era probabile che avessero battuto l'area palmo a palmo, alla ricerca di un posto in cui avrebbero potuto essere loro stessi. Puck e Finn avevano passato l'intera vita a sgattaiolare via, lontano dagli sguardi indiscreti della gente; la caletta era solo uno dei tanti luoghi che avevano scoperto nelle loro fughe, e Gabe non sapeva come sentirsi, ora che era stato ritenuto degno di venirci con loro.

Finn, intanto, aveva steso gli asciugamani in terra e si era tolto la maglietta, stiracchiandosi come un gatto, ora che aveva le mani libere. Gabe si era ritrovato a fissarlo, senza un motivo preciso, ammirando il guizzare dei muscoli sotto la pelle, il cestino dimenticato tra le mani, finché suo fratello non gli aveva scoccato un sorriso da sopra la spalla. Gabe si era affrettato a poggiare il cestino a terra.

Finn era per lui un'incognita. Quando cercava di dare un senso alla loro nuova relazione, nella sua mente riusciva solamente a visualizzare Puck come punto di raccordo tra di loro, senza mai riuscire a metterli sullo stesso piano, ma al tempo stesso, provava qualcosa per lui che non se la sentiva di chiamare platonico; più ci pensava, più non sapeva davvero se poteva ancora definire la loro relazione come fraterna. All'inizio non ci aveva nemmeno prestato attenzione, impegnato com'era a sistemare il disordine che Puck aveva creato, entrando nella sua vita come l'uragano che era. Diamine, ancora stava provando a scendere a patti con i sentimenti che provava per sua sorella, figurarsi se poteva dare retta anche a quelli che provava nei confronti di Finn, di ben nove anni più piccolo di lui e appena maggiorenne. Oltre che suo fratello, ovviamente. Che la parentela fosse ormai l'ultimo dei suoi problemi continuava a far inorridire Gabe, ma questa era la sua vita, a quanto pareva.

– Gabe?

Finn lo stava fissando, un sorriso appena accennato sulle labbra, come se sapesse quali pensieri si agitavano nella sua testa. Gabe aveva scrollato le spalle, affettando della calma che non provava, e si era tolto a suo volta la maglietta, gesto che aveva allargato il sorriso di Finn. Gabe si era ritrovato a sorridere di rimando.

– Vado a fare un bagno, vieni anche tu?

Un'altra scrollata di spalle: – Certo, perché no.

Finn gli aveva scoccato un altro dei suoi sorrisi a trentadue denti e gli aveva afferrato la mano. Poi aveva cominciato a correre.

– Finn-!

Suo fratello era scoppiato a ridere quando lo aveva visto perdere l'equilibrio per un attimo, e gli aveva poggiato una mano sotto il gomito, strattonandolo verso l'alto per costringerlo a mantenere il passo. Gabe non pensava che in un paio di braccia esili come quelle di suo fratello potesse esserci così tanta forza, ma Finn lo aveva trascinato fino all'acqua, in cui si era tuffato senza nemmeno rallentare, portando Gabe con sé. Gabe era riemerso senza fiato, l'acqua ghiacciata a quell'ora del mattino. Finn aveva ridacchiato: – Ci avresti messo mezz'ora ad entrare, se ti fossi fermato a sentire la temperatura prima. – Gabe avrebbe voluto ribattere, ma non gli era venuto in mente nulla che non fosse una palese bugia. Finn continuava a fissarlo e a sorridere, serafico.

– Vieni qui, piccolo- cambiando completamente tattica, Gabe aveva provato ad afferrargli una caviglia, pronto a mettergli la testa sott'acqua per fargliela pagare, ma suo fratello era sgusciato via, allontanandosi dalla riva per togliergli qualsiasi punto d'appoggio. Gabe si era lanciato all'inseguimento.

Osservando Finn nuotare, Gabe non poteva fare a meno di domandarsi come tre fratelli potessero essere così diversi: dove Finn era alto e allampanato, Puck era bassa, più morbida; Gabe, con le sue spalle larghe e il suo metro e ottanta, era un po' un miscuglio fra i due. Gabe si ricordava di essere stato geloso del fisico di Finn, negli anni dell'adolescenza, ma adesso non più. Aveva sempre pensato che sarebbe stato un incubo per chiunque condividere un letto con uno dalla corporatura come la sua, ma l'esperienza gli aveva insegnato che tra i tre, il peggiore era proprio Finn, con gli arti troppo lunghi e gomiti e ginocchia troppo appuntiti. C'era da chiedersi come avesse fatto Puck a dormirci insieme per dieci anni, anzi, avesse insistito a dormirci insieme per dieci anni, quando le poche volte