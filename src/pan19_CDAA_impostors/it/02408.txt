anche occupando di tradurre le mie storie in italiano - il che è fantastico, perché mi permette di risparmiare tantissimo tempo. Quindi un grazie speciale a lei per essersi proposta e avermi semplificato il lavoro. Se avete domande sulle mie storie in italiano, potreste cominciare a chiedere a lei in futuro.Grazie mille a chiunque abbia deciso di sostenermi anche su questo sito. Spero vi piaccia il capitolo - xoxo

Da Sebastian (05:33): Ha detto di sì? 

Da Sebastian (05:33): Non che m’importi, ma se ha detto di no, ho di meglio da fare stasera. Sicuramente qualche appuntamento nei bagni di qualche locale figo. 

Da Sebastian (05:40): Scusa, avevo dimenticato che gli scolaretti timidi dormono la notte.

Blaine si svegliò con quei messaggi il mattino successivo. Si era appena svegliato e i suoi occhi bruciarono un po’ quando fissò lo schermo accecante del suo cellulare, quindi ebbe bisogno di concentrarsi un bel po’ per leggere correttamente le parole. All’inizio erano macchie sfumate, ma in quel momento aveva letto i messaggi e stava ridendo un po’ al pensiero di quella battuta sullo scolaretto timido. Sbadigliò goffamente e cominciò a digitare la risposta, un sorriso pigro sul suo volto e riccioli sparsi sulla sua testa.

A Sebastian (08:31): Per fortuna non sono più uno scolaretto timido :). Kurt ha detto di sì, sono riuscito a convincerlo, quindi pensa a qualcosa da fare perché ha già fatto battute sul fatto che tu sia incapace di andare in un posto meno squallido dello Scandals. 

Fece scorrere le notifiche e sorrise un po’ quando notò che Rachel gli aveva lasciato un “;)” sulla sua bacheca di Facebook. Sapeva che era per la proposta, l’aveva invitata e lei aveva detto che sarebbe tornata a Lima perché non voleva perdersi “i Klaine che si sposano” – parole sue. Quando il cellulare vibrò nelle sue mani, sobbalzò per la sorpresa mentre leggeva il messaggio.

Da Sebastian (08:36): Non posso fare battute spinte perché sei un idiota e ti stai per sposare. E poi sono un angioletto ora. Allora, come hai convinto il tuo futuro marito? Sottolineo il futuro marito così che tu realizzi con chi ti stai sposando.

Blaine fece ruotare un po’ gli occhi, ma c’era un sorriso affettuoso sul suo volto, quindi rispose, semplicemente.

A Sebastian (08:38): Non dormi mai? Mi hai messaggiato tre ore fa :/. Ho detto a Kurt che volevo che foste amici e alla fine ha ceduto. Niente Scandals però. 

Da Sebastian (08:40): Non dormo. Sono troppo figo per dormire. Ugh, volevo portarlo allo Scandals, così da ricordargli che preferisci ballare con me ;) Oh no, aspetta, sono un bravo ragazzo ora. Che ne dici di Columbus? Sempre se non hai paura che io possa sconvolgere troppo il suo mondo. Magari ti troverà noioso dopo aver passato una sera fuori con me :P.

A Sebastian (08:45): Sei incredibile. Ma non mi arrabbierò con te perché che so che non ci proveresti mai con Kurt. Non so per Columbus, non è lontano? Quando lo riporterai a casa?

Non aveva paura del fatto che Sebastian potesse approfittarsene, erano amici ormai; voleva soltanto essere sicuro che Kurt tornasse a casa sano e salvo e non troppo tardi. Inoltre, Kurt non doveva bere, visto che Sebastian lo avrebbe fatto probabilmente, e qualcuno doveva pur guidare. Blaine sospirò un po’. C’erano così tanti dettagli che non aveva considerato. La successiva vibrazione gli fece fissare di nuovo lo schermo.

Da Sebastian (08:48): Lo so, non preoccuparti. Accompagnerò Cenerentola a casa sana e salva. E non troppo tardi. Se devo passare una sera con Kurt, almeno voglio divertirmi, e Lima e Westerville non sono abbastanza grandi per la mia idea di divertimento.

Blaine sospirò di nuovo e scrisse un ultimo messaggio.

A Sebastian (08:58): Ti do il resto delle raccomandazioni ora perché non potrò farlo stasera, davanti a Kurt. Ci vediamo alle 8 a Westerville, così avete il tempo di arrivare a Columbus. Quando lascerò Kurt lì, fingerò di aver ricevuto un messaggio, non so da chi, lo inventerò. Dirò che devo andare e insisterò affinché usciate insieme e cerchiate di essere amici, come ho detto a Kurt. Per favore, Sebastian. Non permettere a Kurt di bere troppo, è pericoloso quando lo fa. Non permettergli di guidare da ubriaco, non solo perché non è sicuro ma anche perché … Kurt è un tipo difficile quando è ubriaco. Non stargli troppo appiccicato quando ballate. Anche se non ti piace Kurt, sei pericoloso anche tu. Ma stai attento a non far avvicinare troppo altri ragazzi. È il mio futuro marito. Ok. Credo di aver detto tutto. Per ora. Ti tengo d’occhio. Buona giornata, Sebastian!

Lasciò cadere il telefono lì dov’era e scivolò fuori dal letto, coperto dai suoi short del pigiama e la sua t-shirt casalinga. Camminò direttamente verso il bagno della sua stanza ed entrò nella doccia. Aveva perso un po’ di tempo per i messaggi di Sebastian, quindi doveva recuperarlo se non voleva fare tardi. Quando entrò nella doccia e