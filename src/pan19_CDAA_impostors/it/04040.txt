, signorina, non vedo perché non dovrebbe essere una... SERPEVERDE!” disse il cappello, smistandola nella casa che desiderava. 
Si alzò con espressione soddisfatta, dirigendosi verso il tavolo dei verde-argento. 
Tom la guardò sedersi con grazia ed eleganza poco lontano da lui, degnandolo a malapena di uno sguardo. Sorrise internamente, l’aveva sottovalutata e adesso lei si stava prendendo la sua piccola rivincita. 
Gli lanciò un’occhiata di sottecchi, venendo notata da Walburga Black, che le riservò uno sguardo velenoso. 
“Lui non è alla tua portata, Demon!” sibilò, sconvolgendo tutti coloro che l’avevano sentita e attirando l’attenzione del soggetto della conversazione. 
“Può darsi che non sia alla mia portata, ma tu il massimo che puoi fare è strisciare ai suoi piedi, in attesa che posi il suo sguardo su di te e ti faccia la grazia di non schiacciarti come un vermicolo.” Ribatté, altrettanto velenosa e altera, senza neanche guardarla in faccia. 
Un paio di ragazzi scoppiarono a ridere alla faccia rossa di rabbia della mora, che, insieme alla sua amica, Druella Rosier, lanciò occhiate di fuoco alla giovane Demon fino alla fine della cena. 
All’interno del dormitorio, alcune ragazzine del suo anno le fecero i complimenti. 
“Sei stata grande! Ma ti rendi conto che quella è una Black? La sua famiglia è una delle più antiche e potenti!” disse una ragazza, Miranda Zabini, giocando con una ciocca di capelli scuri mentre parlava. 
“I Demon lo sono anche di più!” disse un’altra, una certa Jennifer Smitherson, con altre due che annuivano in accordo. “Secondo alcune fonti, addirittura Salazar Serpeverde discende dai Demon!” 
“Credo che quella sia solo una leggenda... non ho mai trovato informazioni simili negli alberi genealogici di famiglia. Anche se alcuni membri parlano Serpentese!” si intromise nella conversazione l’interessata. “E, in ogni caso, quella non mi spaventa.” Fece, ridendo insieme alle altre. 
Nelle settimane seguenti i momenti per parlare con Tom diminuirono drasticamente; lui era sempre impegnato in qualche cosa: studio, una partita a scacchi, una lezione e i momenti per parlare erano rarissimi. 
Estele dimostrò di essere una perfetta Serpeverde, i suoi ottimi voti la portavano ad essere considerata un esempio da tutti i professori e, nonostante la parentela con un mago oscuro, molti studenti di altre case le parlavano, le chiedevano aiuto, in alcuni casi, e lei ne approfittava per ricevere dei favori in cambio. 
Non mancarono anche gli scontri verbali in sala comune con la carissima Walburga Black, convinta sarebbe diventata la preferita del loro Lord, a cui la giovane Serpe rispondeva con calma stoica, senza farsi agitare da quegli insulti e attacchi, talvolta anche molto pesanti. 
Durante le vacanze di Natale rimasero in pochi, soprattutto tra i Serpeverde. E i due ne approfittarono soprattutto per passare un po’ più di tempo insieme. 
“Ehi, principessina! Finalmente! Iniziavo a pensare avessi intenzione di non mangiare questa mattina!” disse gelido come suo solito. 
Estele si sistemò la coda alta, assicurandosi che i capelli fossero in ordine e si sedette al tavolo dei Serpeverde accanto a lui, prendendo subito una fetta di crostata. 
Tom la guardò con occhi infuocati cercando di attirare la sua attenzione, detestava essere ignorato, se poi a non prestargli attenzione era lei si sentiva come invisibile agli occhi del mondo intero, come se il suo sguardo fosse l’unico importante nell’intero universo. 
“Continuerai ad ignorarmi ancora per molto?” domandò, fingendo indifferenza sorseggiando il suo the. 
Lei sorrise appena e fece una piccola smorfia che poteva significare qualsiasi cosa. Stizzito, nascose la sua rabbia per quella non risposta bevendo il the che aveva scelto per colazione. Quasi ci si soffocò nel vedere un Tassorosso del suo anno, tale Anthony Kircke, che si avvicinava alla sua Estele e le domandava chiarimenti e aiuti sulla pozione che Lumacorno aveva dato da preparare, come compito. 
Lei a lui rispose, cordialmente e con grande disponibilità. 
Appena se ne fu andato il Tassorosso, Tom espresse la sua gelosia con un commento gelido e velenoso più di un serpente. 
“Perché non vai con lui? Sembri andarci molto d’accordo! – Potreste fare una bella coppia! Visto come sembrava interessato a usare la sua abilità in pozioni. A Serpeverde sarebbe stato benissimo quell’idiota. Un tasso troppo serpe e una serpe troppo buona! –“ disse e pensò il giovane, con gli occhi d’ossidiana che si striavano di rosso. 
La bionda Demon gli posò una mano sull’avambraccio, facendolo calmare istantaneamente, spostando i suoi pensieri su di sé. 
“Stai tranquillo, quello è solo uno studente come tanti altri. Non ha nulla di interessante o di speciale. Può cercare di sfruttare le mie doti di pozionista o sperare di conquistarmi in qualche modo, ma non ha niente che possa interessarmi.” Gli disse lei, guardandolo con quei pozzi verde Avada Kedavra che non lasciavano adito a dubbi. 
“E allora perché diavolo lo aiuti?” domandò lui, ancora arrabbiato. 
“Sono una Serpeverde, ricorda. Non faccio mai niente per niente!” ribatté, con un sorriso furbo. 
Tom la guardò intensamente dentro quegli abissi verdi e si immaginò diversi scenari in cui lei metteva in scacco quell’idiota. 
Alcune ore