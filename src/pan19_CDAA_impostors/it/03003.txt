troppo, sempre di più, non ne hai idea!” confessò senza nemmeno provare a far finta di niente.

“E perché secondo te non dovrei averne idea?” chiese Aithusa con fare offeso,  muovendo le spalle a disagio.

“Ti mancano le ali?” chiese Merlin sentendosi ora uno stronzo insensibile.

“Certo che mi mancano, mai quanto sputare il fuoco però, certa gente... Ma non è solo questo. Tutti e due abbiamo perso qualcuno, solo che tu hai la certezza di ritrovarlo un giorno. Devi pazientare, tutto qua” 

Con aria triste e occhi lucidi, Aithusa fece un timido passo in avanti...

“Oddio, non dirmi che dobbiamo abbracciarci, vero?” si irrigidì Merlin.

“Ti stai trasformando in Dean Winchester, è preoccupante forte!” sbuffò Aithusa. “Ma come fai a guardare queste stronzate?”

“Beh, Arthur ne va matto, quindi ho deciso di dare un’occhiata, tanto per farmi un’idea, e sai non è niente male!” Merlino sorrise imbarazzato.

Aithusa lo studiò in silenzio per un minuto buono.

“A quanto pare, questa volta sei proprio cotto. Sei messo male, vero?”

“Questa volta assomiglia troppo a...  a lui, capisci?”

Non è che a Merlin fosse piaciuta ogni incarnazione di Arthur senza distinzione. Alcuni addirittura suscitavano in lui una palese antipatia, e quelli era più facile ignorarli, semplicemente continuando a vivere, in attesa di quello giusto. La situazione si faceva più complicata con quelli che ricordavano a Merlin il suo Arthur. Ad alcuni, incapace di resistere, si avvicinava, a volte diventavano amici, e allora arrivavano i dolori. Perché, per quanto dolce e meraviglioso potesse essere quel ennesimo Arthur, per quanto forte e sincero e per quanto affetto gli dimostrasse, Merlin sapeva di essere per lui solo questo: uno strano e  un po’ goffo ragazzo con le orecchie a sventola. E a Merlin questo non poteva bastare. Voleva... no, aveva bisogno di vedere negli occhi così amati tutto il loro passato, tutti i loro ricordi, tutto ciò che erano stati l’uno per l’altro. Allora. Tanto tempo prima. A Camelot.

Questo Arthur, Merlin l’aveva incontrato per la prima volta al pronto soccorso, dove aveva portato una sua vicina di casa, una signora molto anziana che a metà scala si era slogata la caviglia ed era precipitata proprio ai piedi di Merlin. Certo, avrebbe potuto facilmente guarire la donna con la magia, ma ciò gli avrebbe  quasi certamente portato un mare di guai, e quindi si era limitato a pronunciare di soppiatto un semplice incantesimo per alleviare il dolore e si era offerto di portarla in ospedale.

“Mi scusi, potrebbe aiutarmi, questa donna avrebbe bisogno di essere visitata da un traumatologo”. Un uomo in uniforme da infermiere si voltò e... era lui! Il cuore di Merlin si fermò per un attimo per ripartire al galoppo. «Fa che sia lui, per favore, fa che sia quello giusto, per favore, non ce la faccio più ad andare avanti da solo!» pregò silenziosamente. Arthur gli rispose con lo sguardo professionalmente attento, nulla di più, ma Merlin non voleva arrendersi, non questa volta. Era rimasto al pronto soccorso a osservare Arthur di nascosto fino alla fine del suo turno. Mai prima d’ora nessuna delle sue precedenti incarnazioni gli aveva ricordato così tanto il suo re – in lui si vedeva la stessa sincera preoccupazione per gli altri, un naturale desiderio di prendersi cura di coloro che avevano bisogno di aiuto. 

Merlin aveva iniziato a pedinarlo con discrezione: aveva scoperto dove abitava, cosa faceva oltre a lavorare – sezione di scherma, pensa te! E più a lungo lo seguiva passo per passo, più cresceva la convinzione di Merlin: è lui! Sì certo, Kilgharrah l’aveva avvertito che tutto sarebbe dovuto accadere spontaneamente –  quando sarebbe arrivato il momento, Arthur semplicemente avrebbe ricordato tutto. Aveva detto chiaramente che Merlin non aveva il potere di accelerare la cosa in qualsiasi modo, eppure... Eppure, non riusciva a rinunciare a seguirlo come un’ombra, aspettando ogni minuto che l’altro lo guardasse con occhi diversi e che pronunciasse il suo nome. Ha solo bisogno di tempo, si diceva Merlin. Lo sentiva – era la volta buona!

O forse, la nostalgia di Arthur, di quello vero, di quello con il quale ne aveva passate di cotte e di crude, che lo conosceva come nessun altro, che alla fine l’aveva pregato di non cambiare mai... forse tutta questa nostalgia, accumulata  nei secoli, ora lo stava soffocando. E l’unica cura era la speranza. La speranza, abbagliante e pericolosa, ma Merlin le aveva permesso di riempire il suo cuore, perché era il suo ultimo appiglio per restare a galla. 

Poteva darsi, fosse andata così, ma non voleva pensarci. E di certo non aveva intenzione di dare alcuna spiegazione a quello scettico di albino-impiccione.

 

“Beh, come credi. Solo... non sperarci troppo”, gli suggerì Aithusa con una smorfia sofferente e si diresse verso la sua fedele Harley.

“Non lo farò” brontolò Merlin.

“Ti vedo incrociare le dita in tasca!” lo rimproverò Aithusa mentre si allontanava, senza nemmeno voltarsi.

“Vai al diavolo!” sussurrò Merlino, nascondendo