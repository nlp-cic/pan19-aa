a villa Beilschmidt per questo, ed era solo per quella vaga stima e amicizia che nutriva per il Wegener che permetteva alla sorella di frequentare “il circolo dei ricchioni”.

Quando Eduardo seppe dell'arrivo di quel ragazzo di Monaco, non disse nulla davanti ai suoceri, guardò negli occhi la figlia, l'abbracciò forte e, visto che era un vecchio liberale, disse:

“A papà, stai attenta a non pigliarti una cornice senza quadro!”

Romano invece la minacciò.

“Spezzo le gambe a te e esso.”

“Non c'è bisogno che lo vedi, tu. Se vuoi te li porto io, i quaderni del signor Wegener. Oppure chiedo al signor Tommaso, lui lo vede sempre...”

“Non voglio che ti metti davanti a me! Ma mannaggia la morte fetente; già per casa non fanno che girare tonache come a un funerale; la mamma che mi mette la camicia nera stirata fuori dal cassetto, e continua a menarla con la storia della tessera; te che fai la scimmia sugli attrezzi da ginnastica, e intanto te ne vai la sera dai ricchioni... vabbé, almeno i ricchioni non ti fanno del male... possibile che non la piantate mai di cercarci impicci per contanti? Con quella gente?”

“...Romano!

E' solo un ragazzo. E' il fratello di Gilbert, Gilbert lo conosci anche tu. Viene a trovarlo per un po'. Vediamo, dai, calmati...” Romano strattonava le maniche della propria camicia. Felicia lo guardò severamente. “...Guarda che non te li riattacco i polsini se si scuciono.

Vediamo. Mancano ancora tanti mesi...”

Però alla fine arrivò, un giovedì di fine luglio, a Verona col notturno da Monaco, una cuccetta in una carrozza letti di seconda classe. Andò a prenderlo Gilbert col Barchini e dormirono una notte in una camera, per essere lì non appena fosse sceso dal treno; perché da Torri a Verona, col biroccio , occorreva mezza giornata. Alle otto e dieci ecco arrivare il treno al binario 1, nessun ritardo questa volta, Deutschen Reichsbahn, e i controllori aprire le porte di legno. Dopo alcuni passeggeri anziani, Ludwig comparve sulla scaletta.

La prima cosa che si notava di lui era la divisa blu scura. Doveva essersi svegliato da poco, eppure era già perfettamente in ordine, con gli stivali di cuoio nero, lucidati di fresco, già da adulto. Non portava gli occhiali, che aveva riposto nella tasca della giubba con attenzione, insieme col suo visto, nonostante ne avesse bisogno. Sulle spalle, notevolmente larghe, reggeva uno zaino verde militare; e, nella mano destra, una grossa valigia.

Egli saltò giù dalla scaletta, perché il fratello lo prendesse al volo, e Gilbert lo strinse forte, sogghignando felice; e gli spostò il berretto dai capelli biondi per accarezzarglieli; e Ludwig se lo lasciò fare, e socchiuse gli occhi azzurri per la felicità, portando anche lui la mano al capo del fratello, delicato e serico come quello di un vecchio.

Poi Gilbert si spostò per presentargli il Barchini, che aveva presto in carico il suo bagaglio, e Ludwig batté i tacchi degli stivali uno contro l'altro, e levò il braccio per salutarlo; poi, vedendo la mano tesa dell'uomo verso di sé, gliela strinse.

Dopo Ich spreche Deutsch, meine Mutter kam aus Österreich, e Wie hat die Fahrt gegangen?, e tutto andò bene. Tutti e tre si avviarono nell'edificio nuovo della stazione, lentamente; Ludwig non si guardava intorno, ma aveva gli occhi spalancati per la curiosità.

C'erano due carabinieri fermi davanti alla tabaccheria. Ludwig si fermò davanti a loro, mentre Gilbert e il Barchini discutevano. Il sole era già alto e caldissimo in cielo; si preannunciava una giornata torrida. Avevano fatto montare una copertura sul biroccio per proteggere la pelle delicatissima di Gilbert dai raggi del sole, ma avrebbero dovuto comunque fermarsi ogni ora, e sostare all'ombra, per evitare complicanze al giovane. Ludwig batté i tacchi dinanzi ai militari, nervosamente, e li omaggiò col braccio teso; a quel saluto i carabinieri risposero cortesemente portandosi la mano alla tesa del cappello. Lo guardavano tutti; e il ragazzo pareva infastidito e compiaciuto al tempo stesso da quegli sguardi. Era la prima volta che suscitava più attenzione lui che il fratello, che aveva gli occhi rossi e senza pupilla e i capelli bianchissimi, giallastri dietro la nuca, come i suoi nonni materni, albini come tutta la razza dei Wenck.

“Vuoi mangiare qualcosa, Bruder? Possiamo fermarci al caffè della stazione. O hai già fatto?”

“Veramente sì, ho preso qualcosa di passaggio a una piccola stazione, non so quale” mentì il ragazzo, perché aveva sentito i loro discorsi, e non voleva che tardassero troppo. Ma il fratello indovinò la sua bugia, e lo trascinò al caffè, e il sior Todesco poté inzuppare il cornetto nel suo primo caffè italiano, che peraltro non gli piacque.

Partirono alle dieci e mezza, quando ebbero accomodato i conti all'albergo e alla stalla. Il Barchini aggiogò il cavallo al biroccio e preparò la copertura di tela, poi salì a cassetta con Ludwig. Nella parte più riparata si sistemò Gilbert, insieme ai bagagli e l'acqua, e partirono, seguendo l'antico tragitto lungo i vecchi bastioni