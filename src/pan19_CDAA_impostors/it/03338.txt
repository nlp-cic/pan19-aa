Voleva assolutamente chiarire delle cose e questa volta non avrebbe accettato delle mezze risposte.
-Natsume, perché hai creduto che stessero parlando di te?- gli chiese.
Takashi osservò gli oggetti portati dalla donna, ognuno disposto con cura e attenzione. -Perché loro sono importanti per me- disse con dolcezza -E ho avuto paura di perderli.-
L'altro si accigliò: proprio per questo avrebbe dovuto sapere, capire, che non avrebbero parlato di lui in quel modo. -Credi realmente che l'affetto che i Fujiwara ti portino sia così fragile? Per loro sei importante, tanto quanto loro lo sono per te. Possibile che non riesci a capirlo?-
Natsume sollevò lo sguardo sull'amico -Tanto quanto... Per me...?-
L'altro annuì -Esatto. Pensa all'affetto che provi per loro e probabilmente è lo stesso che loro provano per te- gli disse semplicemente.
Natsume lo guardava stupito, assimilando lentamente il significato delle sue parole.
Kaname osservò la sorpresa negli occhi dell'amico. -E' assurdo che tu non l'avessi ancora capito- gli disse con affetto. -E tanto perché tu lo sappia, lo stesso vale per i miei sentimenti. Quel che tu... Provi per me- gli disse arrossendo -non è certo più forte o profondo di quello che provo io per te. E se...- nella voce gli si mescolò una nota di tristezza -Se tu dubiti così facilmente degli altri, ecco... E' come... Come se sminuissi i loro sentimenti. Come se non li considerassi al tuo livello. E'... Offensivo, anche. E doloroso- sussurrò l'ultima parola con un sorriso amaro appena accennato.
-Tanuma...- mormorò Takashi guardando il volto dell'amico. Rifletté. Anche gli altri avevano sentimenti forti e profondi come i suoi. Era ovvio. Ma anche nei suoi confronti? Forse. Eppure non ci aveva mai pensato. Non veramente, si rese conto.
I sentimenti degli altri... Che lui li avesse sempre ignorati? Era questo che Tanuma cercava di fargli capire? E questo li feriva? Lo aveva ferito?
-Perché è... Doloroso?- chiese, cercando di afferrare quel barlume d'intuizione che sembrava volergli sfuggire dalla mente.
Kaname scosse appena la testa -Perché...- si morse le labbra, arrossendo -Perché sai che per quanto tu possa amare quella persona... Per quanto possa essere importante per te, sai che, forse, non lo capirà mai. Che non saprà mai quanto spazio occupa nei tuoi pensieri, nel tuo cuore. Come se ai suoi occhi i tuoi sentimenti non avessero valore. E questo... Questo fa male, Natsume- terminò con lo sguardo a terra e i capelli che gli coprivano in parte il volto.
Takashi poteva vedere soltanto il sorriso triste del ragazzo e provò una fitta al cuore. -Tanuma, io... Io non volevo... Mi dispiace...-
Il ragazzo moro sospirò appena, sollevando lentamente il capo -Lo so. Tu non vorresti ferire nessuno. Vorresti che le persone che ami sorridessero sempre, che non si preoccupassero mai, vero? Ma questo è impossibile. Con il tuo ostinarti a proteggere gli altri, li tieni a distanza e anche questo li ferisce.-
Takashi distolse lo sguardo -Allora cosa...? Sembra... Sembra che qualunque cosa io faccia, vi possa far stare male.- Strinse i pugni e fissò di nuovo il ragazzo moro, con negli occhi uno sguardo d'impotenza -Non so cos'altro fare!-
Kaname scosse la testa -Non intendevo dire questo. E tu non devi fare niente di particolare. Lascia che siano gli altri a decidere.-
-Decidere... Cosa?- Takashi cominciava di nuovo a sentirsi confuso.
-Decidere se vogliono vivere con la tua finta ombra sorridente, o con il vero Natsume.-
Il cuore gli mancò un battito e fissò Tanuma, turbato "Il vero me stesso… Il vero me stesso… No! Il vero me stesso è… Io sono..."
Kaname proseguì a voce più bassa -Per quanto mi riguarda, io voglio il vero Natsume. E spero che prima o poi lo capisca anche lui.- Gli si accostò, prendendogli dolcemente il volto tra le mani, arrossendo per l'intensità dei sentimenti che stava provando. -Sia l'ombra che il vero Natsume hanno un cuore gentile, sempre pronto ad aiutare gli altri. Entrambi s'impegnano sempre, senza arrendersi. Ma gli occhi e il sorriso dell'ombra sono opachi rispetto a quelli dell'altro. Quando il vero Natsume sorride, il suo volto s'illumina e la luce nei suoi occhi è calda e profonda. Vorrei vederlo più spesso, perché... Perché è lui che amo così tanto. Ti amo Natsume. Ti amo tantissimo- gli sussurrò sulle labbra, prima di baciarlo, con il cuore che gli batteva all'impazzata.
Takashi spalancò gli occhi, tanto stupito da non riuscire neppure a rispondere al bacio.
-Ta...numa...- sussurrò quando si staccarono.
Kaname vide lo stupore nel volto arrossato dell'amico e inclinò appena la testa -Davvero non l'avevi ancora capito quanto sei importante per me?- gli chiese accarezzandogli una guancia, con il dorso delle dita ripiegate nel palmo.
Natsume non sapeva cosa rispondere. Tanuma aveva di nuovo quello sguardo che non riusciva a decifrare,