, davvero avrò una stanza solo per me in un hotel? Ed un jet privato? Sei pazzo. Non smetterò mai di ringraziarti e spero sul serio che tu sarai orgoglioso di me entro cinque anni.Giuro di dare il massimo. Crepi il lupo e buona fortuna anche a te ed agli altri ragazzi con la vostra musica. C’è un gruppo di ragazzine che parla sempre di voi qui e non riescono ancora a credere di avervi incontrati.Volevo dirvi che il segno del vostro passaggio l’avete lasciato. C’è tanto cibo, ci sono vestiti nuovi, giochi... grazie.Da parte di tutti.Non ti deluderò,Harry* Tre mesi dopo, Harry aveva volato per la prima volta nella sua vita, aveva alloggiato in un hotel, era stato trattato da principe ed aveva compilato il suo test di ammissione con ansia, seppur quel centinaio di domande non gli avessero dato tanto da pensare. Aveva studiato come un mulo per mesi, forse aveva perso qualche grado della sua vista leggendo per ore al lume di due sole candele, ma ce l’aveva fatta. Dopo due settimane gli era arrivata una lettera da parte di Louis. Leggendo l’indirizzo, Harry rise e scosse la testa, perché quella lettera era arrivata fino a Doncaster e poi Louis l’aveva aperta, letta ed infilata in una nuova busta, per poi rigirarla all’indirizzo unico del campo. Il ragazzo quel giorno trovò un angolo della tenda-ospedale per spiegare i due fogli all’interno. Le mani gli tremavano furiosamente quando si sedette per terra e strappò un lato della busta. Aprì prima la lettera di Louis, sperando che, se fosse stato un rifiuto, il ragazzo inglese gliel’avrebbe detto con più dolcezza di una lettera scritta a macchina da una qualsiasi segretaria annoiata.Harry,non ho molto da dirti, se non che già così, sono orgoglioso di quello che ho fatto e soprattutto di te.Ti trasferirai nel campus dell’Università entro due settimane. È già tutto pronto. Sul retro ci sono date e orari, ho già sistemato tutto.Te lo meriti Harry.Buona carriera universitaria futuro Dr. Styles.Egregi saluti (Ha! Ora dovrò parlarti in modo formale!),Louis Harry pianse per le successive due ore, ed entro le due successive, tutti sapevano che l’orfano dei coniugi Styles avrebbe studiato per diventare un medico. Quella notte l’accampamento fece festa, nonostante le macerie, nonostante i cari perduti, nonostante la devastazione fisica e morale. Avevano ancora qualcosa del quale essere orgogliosi, ed Harry aveva già parlato con Cassidy per far avere a Bayani una doppia razione di cibo anche quando sarebbe andato via. Forse non era tutto perduto, forse Harry Styles poteva ancora avere la vita che sognava, anche se non avrebbe più potuto condividerla coi suoi genitori. * Una volta trasferitosi al campus, per Harry e Louis era stato più facile parlare. Ora aveva un preciso indirizzo di residenza, e Louis gli aveva fatto trovare una quantità spropositata di francobolli raccolti in una scatola di latta. C’erano anche un sacco di buste e carta da lettere. La prima cosa che aveva fatto però, era stata entrare nel box doccia e restare sotto il getto caldo per mezz’ora. Quella sensazione gli era mancata terribilmente, il sentirsi pulito e profumato. Passare una mano fra i capelli e sentire i ricci non annodati, ma morbidi e fluenti. Aveva anche un piccolo armadio pieno di vestiti, ed appena levò la sua vecchia felpa bucherellata ed i jeans strappati, li buttò nella spazzatura. Quando si guardò allo specchio dopo solo un’ora, trovò un ragazzo completamente diverso. Non si faceva più schifo. Non puzzava, non era coperto di polvere dalla testa ai piedi, e gli occhi non erano più l’unica cosa brillante in lui. Era un ventenne perfettamente normale ora, avrebbe finalmente studiato per realizzare il suo sogno da quando era solamente un bambino, ed era solo merito di Louis. Non perse più tempo. Scostò la sedia di fronte alla scrivania e cominciò a scrivere, col sorriso che non ne voleva sapere di sparire dal suo viso.Louis,NON HO PAROLE. La stanza è bellissima, i vestiti sono bellissimi, ho- I LIBRI! Li ho appena visti, ho fatto la mia prima doccia in una VERA doccia dopo tipo, non lo so, nove mesi e sono ancora sconvolto.Sono felice, non vedo l’ora di cominciare, e non so più come ringraziarti. Un giorno troverò il modo, giuro.Credo cercherò un lavoro part-time qui al campus, voglio continuare a mandare qualche aiutino a Tacloban, al mio amico Bayani. È troppo giovane e solo. Cassidy, una delle infermiere, continuerà a portargli una doppia razione di cibo da parte mia, visto che ora non potrò più farlo di persona.Ti ho visto una volta e mi è bastata per cominciare a volerti bene. Sappilo.Grazie, grazie, GRAZIE ancora di tutto Louis.Egregi saluti (quello famoso e rispettabile sei tu per ora, ha!),Harry *Universitario Styles,è già passato un anno, incredibile. Siamo continuamente in giro, l’ultimo album è un successo! Siamo nominati per un Grammy! Tifa per noi, mi raccomando.Anzi,