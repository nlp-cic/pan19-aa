psicologia inversa; invece di un broncio mostruoso, crea un sorriso quasi dolce che abbinato con gli occhi spaventosi rendono la visione generale disgustosa. Appende ragnatele di lana sulle finestre che si affacciano sul porticato e ci infila ragni neri con gli occhi che si illuminano di verde al buio – è qualcosa di molto semplice e forse di poco spaventoso, ma Malia lo adora e Sarah è abbastanza piccola per esserne spaventata in maniera sufficiente a darle soddisfazione. Inizia a pensare al travestimento per la notte più buia dell'anno e si chiede cosa mai Isaac indosserà. C'erano film in cui le coppie grandi del college si travestivano allo stesso modo o rappresentavano ognuno la metà di una famosa coppia – arrossisce e scrolla dalle spalle quell'assurda idea (lei e Isaac erano solo amici). Nota le figurine attaccate al suo specchio e l'idea scocca dall'arco della sua testa quasi immediatamente – potrebbe travestirsi della sua eroina, Pocahontas. Chiede aiuto a Mrs. Tate che rimane affascinata dalla sua idea, le pare perfetta per l'animo coraggioso e ribelle della sua bambina. Trova un suo vecchio vestito color paglia e ne taglia la manica destra per renderlo un mono-spalla; sfrangia i bordi e ci cuce altre frange di un colore più scuro, una cinta rossa stringe la vita di Malia ed alcune frange sono legate al suo braccio come bracciali. Dopo aver indossato il vestito Mrs. Tate appare come poco convinta, mancano le piume colorate tra i capelli e gli stessi colori sul viso. Rompe un vecchio cuscino riempito di piume e ne infila una manciata fra le ciocche castane acconciate in due lunghe trecce, un ultimo pezzo di stoffa marrone è stretto sulla sua fronte e tre linee di colore rosso macchiano le gote della sua bellissima Pocahontas. Viene lasciata andare dopo dovute rassicurazioni alla mano della vicina che quest'anno si è presa il compito di accompagnare i bambini di mezzo vicinato in giro per le case. Si allontana dalla mano piena di rughe della donna non appena si rende conto ancora una volta di non appartenere lì, fra quei bambini che le sorridono davanti e da dietro masticano caramelle al sapore di “non può neanche comprarsi un vero costume”. Riempie le tasche di dolci ed ottiene complimenti che aumentano il rosso del trucco sulle guance, gli adulti a volte sanno essere più delicati con i bambini – ed è felice, lo è davvero, ma si sente persa lì in mezzo agli spiriti maligni senza la sua luce. Isaac non si vede da nessuna parte e forse sarebbe dovuta rimanere nel gruppo della sua vicina, così lo avrebbe incontrato senza problemi – ma conosce il suo amico e scommette che anche lui vaga solo nella speranza di non incontrare qualcuno che lo conosca.

Raggiunge la scuola elementare di Beacon Hills dalle aiuole di rose, si punge in alcuni punti delle gambe ma il leggero dolore è sostituito dall'immagine di Isaac avvolto in pezze bianche. Gli corre incontro ed inizia a gettare i dolciumi raccolti sull'intera roccia, distinguendo le sue preferite da quelle che non le piacciono e darà a Isaac con piacere. Si ferma, però, quando il bambino che indossa uniformi troppo grandi si è trasformato in una mummia. - “Isaac, è successo qualcosa?” - non le piace essere così diretta, non con lui, lui è qualcosa di così prezioso e fragile che deve essere tirato fuori con cautela - “Sono vestito come uno stupido” - potrebbe fare una battuta sul fatto che no, non è vestito come si veste Jackson Whittemore, perciò non rischia di essersi travestito da stupido- ma non lo fa. - “Chi ti ha detto questo? Non devi ascoltare quello che pensano le persone a cui non vuoi bene, agli altri piace solo essere cattivi” - la guarda con lo stesso sguardo con cui guardava la lapide di Camden ogni domenica, con la mano stretta forte nella sua fino a sentire il sangue venire meno. - “Hai scelto la frase sbagliata stasera, perché è stata la persona di cui sono innamorato a dirmelo” - fa un po' male, di un male graduale, parte dalle dita dei piedi e si amplifica verso il petto. Forse sta avendo anche lei un tipico attacco di panico, forse è questo il famoso heartbreak delle canzoni- bene, queste canzoni fanno schifo e non hanno capito mai nulla! Fa più male di quella volta che cadde dalla bici e la pelle si staccò da entrambe le ginocchia, più male delle urla di sua madre durante il parto, fa male. - “Chi” - non suona come una domanda, non suona affatto perché la gola le si chiude ad ogni respiro e inizia a sentire freddo sulle cosce nude - “Lydia Martin, chi altro?” - borbotta come se non potesse esserci alcuna altra risposta, come se fosse scontato che non potrà mai vedere qualcun'altra al posto di Lydia. Aveva sempre voluto che la sirenetta ritrovasse il suo principe e che questa volta l'amasse, che non la lasciasse divenire schiuma di mare – ora prega con le labbra chiuse che il principe ricada in errore e ami lei al posto suo ma sarebbe un inganno, non apparterrebbe neanche fra le braccia della persona che ama. È strano quando lo pensa- perché lei ha già tutti i ragazzi della scuola, perché anche lui? - “Mi hanno sfidato ad andare a casa degli