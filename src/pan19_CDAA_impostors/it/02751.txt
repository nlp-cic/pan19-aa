spaventato, si ritraeva.
Stiles si ridestò da quelle melense farneticazioni mentali quando vide Jennifer e Kali sghignazzare per il corridoio ed entrare in bagno mano nella mano. Nonostante fossero ragazze e ciò portasse spontaneamente a pensare che fossero più “tranquille” dei rappresentanti del sesso opposto, lui aveva imparato a ricredersi.
Jennifer Blake camminava impettita ad ogni ora del giorno, disegnandosi addosso un’aura di superiorità; dietro movenze aggraziate e occhioni da cerbiatta, si celava in realtà una ribelle in piena regola, sprezzante della gerarchia da cricca delle cheerleaders e soprattutto dell’autorità dei professori.
Kali era la sua migliore amica, l’alunna più promettente del coach McCall: la ragazza-prodigio correva i cento metri in tredici secondi e mezzo e stracciava molti dei ragazzi in quasi tutte le discipline sportive. Era velocissima, passionale e vibrante di potenza, una ragazza calda su cui si infrangevano parecchi cuori; ma lei amava in silenzio solo Jennifer, la sua Jennifer che invece aveva una pseudo-cotta per il professor Hale.
«Tesoro, apri la finestra. Sbrigati». Disse la Blake mentre schiudeva con cautela un involucro. Fra le pieghe della stagnola faceva capolino il suo ultimo acquisto.
Kali spalancò le imposte e si sedette sul davanzale. Il vento le ballava fra i capelli scuri, scuotendoli in tutta la loro selvaggia bellezza. Estrasse dalla tasca della giacca in denim delle cartine un po’ stropicciate e una bustina targata Camel Light, poi mischiò il tabacco all’erba in grembo a Jennifer. Passò a lei la prima canna e ne rollò subito un’altra. La sua amica richiuse la stagnola su se stessa e si appollaiò sul davanzale accanto a lei.
Kali tirava intensamente, arrivando a confondere ben presto l’effetto del fumo con quello della vicinanza di Jennifer. Dio, la sognava la notte, la sua piccola, sfrontata J. E si toccavano, a volte, nascoste dal buio e dalla frescura delle lenzuola, la domenica sera prima di addormentarsi aggrappandosi alla coda del week end. Eppure Jennifer non smetteva di torturarla parlando del prof Hale, di quanto fosse sexy e di quanto fosse perfetto come una scultura d’età ellenistica. “E io? Io non sono perfetta?” le domandava, per sentirsi poi rispondere “Oh, sì, tu sei la migliore!”. Kali riceveva quei complimenti con un velo di frustrazione, perché se davvero J pensava di lei quelle cose, come mai allora faceva il filo al professore? Era solo un uomo. Altero e con quella perenne aria da macho che, a suo giudizio, faceva solo venire voglia di strappargli via la faccia ad unghiate.
«Sai, credo che il professore oggi mi abbia notata!»
“E ci risiamo…” Kali digrignò i denti senza farsi vedere.
«Quando mi sono avvicinata per consegnargli la giustifica, mi ha guardato la scollatura!»
Kali scosse la cenere fuori dalla finestra, dietro di sé. Pulviscolo bruciato che planava a cinque metri da terra. Audacia che pompava nelle vene. Afferrò Jennifer dalla gola e la tirò a sé, famelica come un lupo. Le rubò un bacio arroventato e J scoppiò a ridere fra le sue labbra, mentre i sapori danzavano sulle lingue umide e il fumo si librava attorno a loro.
«Ragazze! Cos-… Cosa sono quelle?»
Jennifer trasalì e per poco non perse l’equilibrio. Kali l’afferrò saldamente impedendole di cadere. Il professor Stilinski, con le guance scarlatte, tremava di incredulità davanti a loro.
«Questo è il bagno delle donne». Puntualizzò Kali, per niente atterrita, continuando a tenere Jennifer stretta a sé. Quest’ultima gettò furtivamente la canna fuori dalla finestra per non incorrere in pedanti tirate moraleggianti dal parte di quello sfigato d’un professore. Sfortunatamente, ancora su di giri, aveva dimenticato di avere l’incarto del misfatto sulle ginocchia.
Stiles si avvicinò a passo spedito tirandole giù dal davanzale. «Prima di tutto, scendete da qui. Potevate cadere! E si sentiva puzza di erba perfino in corridoio!» Soffiò, alterato per la mancanza di rispetto da parte delle due ragazze. Sequestrò il pacchettino di stagnola e la canna rimasta fra le dita di Kali. «In presidenza. ORA.» Sillabò, con fervente decisione, facendo strada verso l’ufficio del preside. Non poteva credere di aver beccato le sue alunne a pomiciare e fumare roba in bagno. Contemporaneamente! Cos’era? Un videoclip trash di qualche cantante rap? Era sicuro di non essersi mai sentito tanto in imbarazzo in tutta la sua vita, ma doveva comunque attenersi ai suoi doveri di insegnante, ed impedire la totale perdita di moralità da parte di due minorenni rientrava fra questi!
«Il professor Hale non avrebbe piantato grane. Anzi, si sarebbe unito a noi». Sussurrò Jennifer, indispettita, durante il tragitto. Kali le mollò una gomitata e non disse nulla, le bruciavano gli occhi e cominciava ad incazzarsi.
Stiles finse di non aver sentito e si cacciò nella tasca della giacca l’erba sequestrata. Avrebbe detto al preside che se ne sarebbe sbarazzato lui.

* * *

 



«Professor Stilinski!» Lo chiamò un ragazzo nerboruto del terzo anno, appena uscì dalla sala insegnanti.
«Boyd!» Sorrise, togliendosi gli occhiali mentre lui si avvicinava con le sue spalle larghe e l’espressione scalcinata.
«Professore, mi dispiace disturbarla