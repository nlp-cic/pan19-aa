Afferrò la maniglia, stringendola con forza, sentendo di nuovo il fiato corto, il sudore lungo la schiena, i capelli in disordine, ogni cellula che gli gridava di non andare, di tornare nella stanza da letto e parlare, parlare fino a non avere più fiato nei polmoni, eppure non fece nulla di tutto quello.
Aprì la porta e se la richiuse silenziosamente alle spalle.

Mike si trovava stravaccato su un tavolo di Starbucks, in attesa di andare a lavoro. Era una di quelle rare mattine in cui non doveva attaccare ore e ore prima e rimanere chiuso negli archivi fino a non riuscire più a distinguere le parole sui fascicoli.
Era una di quelle mattine dove avrebbe potuto rimanere a poltrire e invece non lo aveva fatto. Una di quelle mattine dove sapeva che sarebbe uscito all'ora giusta, senza problemi e senza imprevisti.
Invece erano da poco passate le sette del mattino e aveva ancora due ore da occupare, in una maniera o nell'altra.
Senza muovere la testa abbandonata sul proprio braccio, Mike fece ruotare stancamente la tazza di caffè, senza nemmeno sapere il perché.
Doveva fare qualcosa. Qualunque cosa per tenersi occupato, per non pensare.
O, al massimo, trovare una soluzione per il proprio cervello incasinato, per la propria confusione, per i flash e i lampi che si susseguivano senza riuscire a dargli una visione chiara di ciò che lo circondava.
Se chiudeva gli occhi pensava a quel muro liscio e perfetto, a quei mobili perfetti. Pensava alle mani di Harvey e alla sua lingua e a tutto quello che era seguito ed era proprio quello mandargli in corto circuito la testa.
Sospirò, alzandosi a sedere. Bevve un sorso di caffè (l'ennesimo caffè in quei tre giorni), ammonticchiando poi i piattini su un lato, quelli che con intasavano il tavolo e che fino a poco prima erano pieni di cibo e adesso tristemente vuoti.
Avrebbe voluto sentirsi in colpa per quanto aveva mangiato, ma la realtà era che non gliene fregava nulla.
Aveva fame e aveva mangiato.
E poi mangiare lo aiutava a distrarsi, a non fissarsi su un punto, a non focalizzarsi sempre ed esclusivamente su un lato del problema.
Lo aiutava a non impuntarsi sulle sciocchezze.
Prese lentamente il cucchiaino, girandolo nella tazza, facendo sciogliere di nuovo lo zucchero ormai addensato sul fondo e bevve un lungo sorso di caffè.
Non era male. Meglio del caffè solubile che aveva bevuto negli ultimi giorni perché Harvey si era rifiutato categoricamente di fargli bere il suo, quello che comprava appositamente da qualche parte del mondo e che pagava una cifra mostruosa solo perché lui poteva permetterselo.
Si passò nervosamente una mano fra i capelli, scompigliandoli ancora di più e socchiuse gli occhi.
Tutto si accartocciava su sé stesso, tutto si rompeva solo per poi riprendere di nuovo forma. Un pensiero che si tramutava in un altro ancora e poi un altro ancora e così via.
« Pensavo di essere io quello che se ne andava dopo aver fatto sesso. » commentò sarcastica una voce alle sue spalle.
Mike sussultò e alzò gli occhi verso Harvey. Il perfettissimo Harvey con i capelli sistemati, il viso curato, il completo senza la minima piega, le scarpe lucide. Si tirò di istinto seduto, quasi allontanandosi ancora di più da lui, mentre l'altro si sedeva di fronte a lui, sul divanetto mezzo consumato.
« Cos... Come facevi... »
« Sei talmente prevedibile che mi fa quasi pena riuscire a comprenderti. » lo interruppe il più grande « Volevo semplicemente un caffè. » aggiunse poi indicando con lo sguardo il caffè a portar via.
Quello spazzò di nuovo la massa di pensieri che si stava formando dentro la testa di Mike e si lasciò sfuggire un verso quasi divertito
« Tu? Harvey Specter che non beve una miscela di caffè che viene direttamente dal Brasile e che non è stato triturato da bambini in schiavitù? Mi prendi in giro. »
« Volevo solo un caffè, Mike, accontentati di questa risposta e non farmi innervosire di prima mattina. » lo rimise al suo posto l'uomo, accennando un sorriso, più simile comunque ad un ghigno.
Mike inghiottì di nuovo, distogliendo lo sguardo.
« Comunque eravamo a casa tua. Anche volendo, non avresti potuto andatene prima di me. » brontolò poi, mentre il suo piede aveva ripreso a muoversi nervosamente.
Il ghigno di Harvey si allargò ancora di più e Mike era giunto alla conclusione che Harvey si svegliasse la mattina solo per il puro gusto di vederlo o metterlo in difficoltà.
« E comunque non è che sono scappato. » aggiunse « Avevo da fare. Sistemarmi e mangiare e... »
« E bere caffè immagino. Perché non ne hai bevuto abbastanza, mi è sembrato. »
Mike sospirò, lasciando cadere la testa all'indietro. E avrebbe voluto guardare Harvey invece e guardarlo fino a che non gli avessero fatto male gli occhi e di nuovo, parlargli fino a rimanere senza fiato e a non riuscire più a formulare le parole nella propria testa, ma ancora rimase in silenzio e si limitò a mordersi un labbro.
« Senti. » riprese Harvey accavallando elegantemente e perfettamente le gambe, e Mike poteva sentire il suo sguardo addosso, talmente intenso da mandarlo in fiamme « È stato un caso. È capitato, nulla di più. Non capiterà più