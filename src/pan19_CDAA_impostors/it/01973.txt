, Matti, Matti »
lo chiamò con aria sconsolata, scuotendo la testa.
« Non si fa così però ».

Stephan caracollò
verso l’auto, sostenuto da un Mattia sempre più
convinto della sua prossima beatificazione. Arrivati nel grande
parcheggio esterno del locale, dopo vari metri di camminata a zigzag in
una specie di prato che assomigliava vagamente a una selva, raggiunsero
la piccola Golf. Appoggiò Stephan alla portiera per cercare
in tasca le chiavi, ma quando le ebbe trovate, l’altro si
oppose.Sperò per il suo
compagno di squadra che non ci fossero graffi sulla carrozzeria,
altrimenti gliel’avrebbe fatta pagare cara in allenamento.
Non sapeva ancora come, ma un modo l’avrebbe sicuramente
trovato.
« Rimaniamo un po’ qua » lo
pregò con uno sguardo a metà strada tra un
cerbiatto e il gatto con gli stivali di Shrek.
« Sei senza ritegno! » esclamò Mattia,
facendolo ridere. Per non perdere l’equilibrio e rischiare di
scivolare dalla portiera, Stephan gli passò le braccia sulle
spalle e appoggiò il mento nell’incavo del suo
collo.
« Matti, Matti, Matti » sussurrò,
provocandogli dei piccoli brividi di freddo nel punto in cui le sue
labbra gli sfioravano il collo. « Sei ingiusto
però. Io volevo solo divertirmi ».
« E mi pare che tu ti sia divertito abbastanza »
rispose Mattia, cercando di staccarselo di dosso, ma l’altro
sembrava non volerne sapere di allontanarsi. « Sì che si
fa così. Stavi cominciando a diventare ridicolo e ti ho
salvato da una colossale figura di merda. E la ragazzina che stavi
abbracciando a momenti moriva d’infarto. Crudele da parte tua
non accorgertene ».
« No, non è vero » si lagnò,
iniziando a strusciare la testa sulla sua mandibola. A Mattia
sembrò un piccolo gatto e quasi quasi si aspettava di
sentirlo fare le fusa.
« Sì, Ste. Ora però se ti stacchi ce ne
torniamo a casa. Che ne dici? » gli parlò come se
si fosse trattato di un bambino piccolo e capriccioso, che pesta i
piedi pur di non andare a letto.
« No, voglio stare qui per sempre » si
lamentò ancora. A Mattia la situazione stava iniziando a
diventare stretta. Con tutto il rispetto per il compagno di squadra, ma
reggere quasi ottanta chili di ragazzo non era il suo passatempo
preferito. Non era solito passare il tempo con un ragazzo che non vuole
scollarsi di dosso e la situazione – o forse che i brividi
che continuavano ad attraversarlo – stava iniziando a farlo
sentire a disagio.
« Non possiamo stare qui, ci sono gli allenamenti domani
» replicò.
« Matti, Matti, Matti » Stephan sussurrò
di nuovo il suo soprannome, tornando a nascondere il naso vicino alla
sua clavicola. « Sei noioso » gli disse, soffocando
le parole sulla pelle morbida del collo dell’altro. La
situazione per Mattia ora stava diventando decisamente ingestibile.
Senza nemmeno capire come – non si ricordava il momento
esatto in cui aveva chiuso gli occhi – si ritrovò
posizionato tra la portiera della macchina, lì dove prima
era Stephan, con il suo corpo premuto addosso.
Non fece in tempo a lasciarsi sfuggire un gemito di sorpresa, che
subito l’altro si era praticamente avventato sulla sua bocca
in quello che sembrava un goffo tentativo di mangiargli la faccia.
Avrebbe voluto ridere tanto perché Stephan che da ubriaco
baciava come se più che voglia avesse fame, non se lo
sarebbe mai immaginato.
« Io credo che andrò a vomitare. Senza offesa,
Stephan » fu la prima frase che riuscì a
pronunciare. Si sentiva tremare le mani, ma non voleva dare la
soddisfazione all’altro di vederlo in un qualche modo provato.
« No, credo che ti imiterò anche io »
rispose Stephan prima di sparire nel sottobosco, facendo sospirare
Mattia.



*



Il primo pensiero di Stephan la
mattina è sempre rivolto alla sveglia che, come ogni giorno,
decide di interrompere sul più bello qualche sogno
– l’ultima volta stava baciando la coppa della
Champions League che all’improvviso si trasformava in un
Pallone d’Oro. Quella mattina, diversamente dalle altre, non
c’era nessuna sveglia a tirarlo giù dal letto
costringendolo ad aprire gli occhi, ma la luce insistente che entrava
dalle persiane che la sera prima si era dimenticato di chiudere. Si
tirò a sedere sul letto districandosi dalle coperte avvolte
attorno alle sue gambe. Pensò distrattamente che avrebbe
fatto meglio a calmarsi durante il sonno perché non poteva
continuare a ritrovarsi il giorno seguente praticamente arrotolato nel
letto per colpa delle lenzuola. Forse avrebbe dovuto abolirle e dormire
solo col piumone. Il freddo della notte a Carnago non era
così pungente da dover dormire sepolto sotto strati di
coperte. Allungò le braccia verso l’alto cercando
di risvegliare un po’ i muscoli intorpiditi e poi si
alzò rendendosi conto di avere un vago cerchio alla testa e
una sete fuori controllo. Si sarebbe scolato volentieri due litri di
acqua, ma quando arrivò in salotto e vide la testa di Mattia
sbucare fuori da un bozzolo di coperte sul suo divano, si
dimenticò completamente di quello che doveva fare. E da
lì a fare mente locale su quello che era successo la notte
prima fu un attimo.
« Che hai da fissare? » gli domandò
Mattia, acido come sempre la mattina. « Mai visto una persona