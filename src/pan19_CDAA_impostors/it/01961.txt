si radunavano; aveva perfino protetto le loro riunioni nella Stanza delle Necessità tenendo i Mangiamorte lontani dal settimo piano. Chissà come lo avrebbe guardato la Weasley se avesse saputo che l’odiato pipistrello era là solo per proteggere lei e i suoi amici!In quel momento, però, ben altra era l’espressione del viso della ragazza: si rivolgeva a lui – al maledetto pipistrellaccio nero – con un ampio sorriso, grata per tutto ciò che all’insaputa di tutti aveva sempre fatto per proteggere Harry e tutti loro studenti. Sembrava aver compreso solo ora che la terrificante punizione, inflitta per il tentativo di furto della Spada di Grifondoro, era stata solo una finzione magistralmente realizzata dal preside, con una perfetta riuscita: ai Mangiamorte era parsa molto severa e pericolosa – avevano perfino accarezzato l’idea che qualche temibile creatura magica della Foresta Proibita facesse il lavoro sporco al posto loro! – mentre gli studenti, che il mago sapeva perfettamente a quali ben peggiori pericoli avevano saputo far fronte, si erano invece fatti quattro risate alle sue spalle insieme a Hagrid!Severus chiuse gli occhi e di nuovo si concentrò sulla Sala Grande, all’inizio della cena.Dal tavolo dei Corvonero, la Lovegood lo fissava con gli occhi azzurri spalancati e il solito sorriso sognante che aveva sempre la fastidiosa capacità di metterlo a disagio: non riusciva proprio a capire cosa si annidasse nella testa della ragazza e frugare con attenta delicatezza nella sua giovane mente non si era mai rivelato utile.Luna portava dipinta sul volto una strana espressione: era un sorriso particolare, sospeso tra realtà e fantasia ma, almeno, del tutto scevro dalla fastidiosa aria d’imbarazzo misto a vergogna che molti altri studenti invece mostravano in considerazione degli orridi auguri di morte che avevano indirizzato con tutto il cuore al loro preside l’anno precedente. Quel sorriso stava istillando in Severus il fondato dubbio che la ragazza non avesse mai del tutto scartato l’improbabile ipotesi che lui potesse essere sempre rimasto dalla loro parte. Chissà, magari chi militava dalla parte del “bene” possedeva una particolare aura individuabile solo con quei ridicoli occhiali con cui aveva spesso sorpreso l’originale studentessa ad osservarlo con attenzione l’anno prima. O forse, più semplicemente, Luna, che fin dal primo anno di scuola sapeva vedere i Thestrals, aveva anche la capacità di leggere il dolore che albergava nella profondità dei suoi occhi neri, imperscrutabili per chiunque altro…Ad ogni modo, lo sguardo trasognato che la ragazza gli rivolgeva in quel momento assomigliava in parte al sorriso con cui alcune volte lo aveva squadrato anche l’anno precedente. Sì, una ragazza interessante, davvero difficile da interpretare.Il mago mise a fuoco un nuovo punto della Sala Grande, ancora perfettamente vivida nella sua memoria.Scrutava davanti a sé con lo sguardo attento, frugava tra tutti i volti cercando una persona in particolare, il ragazzo per il quale ancora una volta aveva lacerato la propria anima uccidendo il suo unico amico. Possibile che non fosse venuto, quella sera, proprio lui?Infine lo trovò, relegato in fondo al tavolo dei Serpeverde, quasi a volersi nascondere, ma c’era, invece, e il suo volto aguzzo si aprì in un luminoso sorriso quando gli occhi chiari incontrarono l’oscurità profonda dei suoi: un sorriso che era davvero un premio per Severus.Draco aveva infine compreso quale tremendo sacrificio il mago avesse compiuto per proteggere l’innocenza della sua anima, dannando un poco di più la propria. Quello del ragazzo era un sorriso colmo di gratitudine, che brillava dell’innocenza che Severus alla sua età aveva già perduto per una tragica scelta sbagliata. Il figlio di Lucius ora si rivolgeva a lui come al proprio mentore, l’uomo cui affidarsi e confidarsi con totale fiducia. Era ben conscio, Draco, dello straziante dolore che Severus si era volontariamente inflitto per impedirgli di compiere gli stessi errori che da ragazzo l’avevano trascinato nel baratro dell’oscurità, tra le crudeli spire dell’Oscuro Signore.Avevano parlato a lungo, più volte e a cuore aperto, per quanto al mago fosse stato difficile aprirsi – ma Elyn lo aveva molto aiutato in questo, con il suo incoraggiante sorriso – quando Draco era andato a trovarlo al San Mungo durante la sua convalescenza, per ringraziarlo di quel tremendo gesto, di quell’Avada che il giovane non sarebbe mai riuscito a pronunciare, di quell’orrenda maledizione che aveva graziato l’anima del ragazzo per dannare ancor di più quella del mago.Severus sospirò profondamente, per un attimo rivedendo ancora tutti i volti che poco prima gremivano fino all’inverosimile la Sala Grande, con i loro sorrisi carichi di rincrescimento e di implicita richiesta di perdono.Ma il mago non aveva nulla da perdonare, a nessuno di loro!L’anno precedente aveva solo recitato al meglio la sua orribile parte di doppio e triplo  giochista, riuscendo ad ingannare alla perfezione anche tutti coloro per i quali ancora e sempre lottava, ben conscio che la sua vita sarebbe valsa meno di quella d’un elfo domestico se davanti a Voldemort, anche solo per un istante, avesse abbassato le proprie difese lasciando la mente senza protezione davanti al suo sguardo d’ardente rubino.Ma a loro, a tutti loro che adesso gli sorridevano cercando il suo perdono, Severus non aveva proprio nulla da perdonare: l