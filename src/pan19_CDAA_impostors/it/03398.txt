Ronald…

O forse, a ripensarci, era meglio così: in questo modo, in fondo, avrebbe potuto sfogarsi su quella fottuta donnaccia senza ripercussioni, e senza il pericolo che Will lo venisse a sapere…

Sogghignò a quel pensiero, ma presto la sua mente tornò a Madame Red – la sua Madame Red – e un leggero lamento si liberò dalla sua gola prima che riuscisse a controllarlo.

Era in notti come quella, con degli incarichi come quello, che gli tornava alla memoria quell’effimero amore di – già – tre anni prima e, come ogni dannatissima volta, con quei ricordi tornava alla luce in tutta la sua potenza anche il suo rancore verso il marmocchio Phantomhive.

Quel dannato moccioso non solo aveva monopolizzato il suo Sebas-chan, ma l’aveva anche privato dell’unica creatura sulla faccia della Terra che avesse mai condiviso i suoi pensieri e le sue sensazioni così totalmente, dell’unica donna che, invece del suo disdegno, si fosse guadagnata il suo amore, e che l’avesse mai amato di rimando.

Ma ancora, quando lei si era ritrovata a dover scegliere tra lui – che aveva dato via tutto per lei, che aveva infranto tutte le leggi degli Shinigami per amor suo – e il moccioso, Ann aveva scelto il moccioso.

Perché mai tutti stravedessero per quel dannato ragazzino viziato davvero era qualcosa che andava oltre ogni sua comprensione!

Nel frattempo, nella strada sottostante, la prostituta aveva finalmente fatto la sua comparsa in compagnia di un uomo incappucciato.

Poi, pochi istanti dopo, un coltello comparve tra di loro, e sparì l’istante successivo nel ventre di quella vacca, aprendola in due.

Quando l’uomo scomparve nel dedalo di strade sotto di lui, Grell saltò giù dal tetto.

Accese la sua motosega e infilzò la donna, liberando così la Pellicola della sua vita.

“Bene bene bene!”, commentò a ciò che vide con melodrammatico sdegno. “Sembra proprio che te lo meritassi, mia cara!”

La sua Pellicola mostrava che, dopo aver scoperto di essere incinta, quella sporca puttana aveva avuto la malsana idea di provare a ricattare il suo cliente più abbiente, facendo passare la creatura che stava crescendo nel suo grembo per il figlio bastardo di costui…

“Vedi: questo è il motivo per cui non sopporto le donne!”, riprese con la sua predica rivolta alla cagna morente, un ampio e feroce ghigno stampato in faccia che metteva in mostra i suoi denti appuntiti in tutta la sua avversione per lei.

Poi, quando la Pellicola giunse infine al termine, sputando da un lato in un gesto davvero poco femminile mentre imprimeva il timbro “Completo” sul suo file, improvvisamente e senza pietà Grell infilò la sua mano libera all’interno della profonda ferita mortale nel ventre di quella baldracca e ravanò tra le sue viscere con macabro e perverso piacere finché non trovò ciò che cercava.

“Ora, femmina. Guarda!”, gridò all’involucro ormai vuoto di quella che era stata una donna fino a pochi istanti prima. “Questa povera creatura non nascerà mai per causa tua e della tua sconsideratezza!”, sibilò con sdegno e risentimento mentre continuò a sventolare il feto in faccia alla già morta puttana, la povera deforme creatura ancora connessa al corpo di lei tramite il cordone ombelicale.

Ma quella feccia umana di una donna, fortunatamente per lei, non dovette assistere alla scena.

Strillando il suo odio e la sua riprovazione, Grell riaccese la sua Motosega Della Morte e, in una furia e frenesia montanti, impalò la troia con tutte le sue forze nell’esatto punto in cui aveva già infierito con la sua mano guantata solo pochi istanti prima.

Ma questo non era ancora abbastanza per saziare la sua sete di sangue, così colpì il cadavere ai suoi piedi ancora e ancora finché la sua vittima non fu irriconoscibile e finché lui non fu coperto di sangue dalla testa ai piedi mentre la pioggia pensava a dilavare ciò che restava del rosso fiume che era fluito dentro di lei.

Stranamente, nonostante le grida strazianti di poco prima della donna e il suo stesso urlare, non era ancora passato nessuno a controllare cosa stesse succedendo.

Tuttavia, anche fosse, un normale passante avrebbe visto solamente una donna a terra e il suo cadavere dilaniato da una forza sconosciuta… cosa che avrebbe spaventato a morte qualunque povero sfortunato cristiano che si fosse malauguratamente trovato a passare di lì in quel momento!

Poi, improvvisamente, il suono di una risata sguaiata fece bloccare Grell di colpo, la motosega ancora rombante a mezz’aria.

Lentamente abbassò il braccio armato e, altrettanto lentamente, si voltò. L’ombra del ghigno che sembrava aprirgli in due la faccia aleggiava ancora sul suo viso, ma i suoi occhi erano già diventati lo specchio perfetto della sua irritazione: la cosa che detestava di più al mondo dopo le donne in generale era venir interrotto.

“Mi hai rovinato il divertimento, vecchio strambo. Sei contento, adesso?”, si lamentò, ma le sue parole non fecero altro che far ridere ancora più forte l’altro uomo, appollaiato sul tetto alle sue spalle.

“E piantala di ridere, pazzo dinosauro! Non sono in vena di avere a che fare con te oggi, quindi saresti così carino da voltare i tacchi e tornare da dove sei venuto, ovunque fosse?”

Improvvisamente la risata morì così com’era