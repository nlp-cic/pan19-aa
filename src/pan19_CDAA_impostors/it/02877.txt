probabilmente. D'altra parte in quel periodo avevano bisogno di me a casa.»Grisha sospirò, abbozzando un sorriso accennato alle parole dell'altro: sapeva di non dover insistere su quel discorso, sapeva bene che non era stata una scelta del ragazzo, che le circostanze avevano poi voluto che scegliesse un altro tipo di carriera, piuttosto che quella medica; ma non poteva fare a meno di dispiacersi, perché era veramente un gran peccato. «D'accordo, ma rimango della mia idea. Ora devo andare, mi ha fatto piacere rivederla.»Erwin lo osservò allontanarsi, prima di rilassarsi nuovamente: ricordare quel determinato periodo della sua vita non era mai piacevole, aveva sempre così tanti rimpianti sul passato, che avrebbe finito per non sentirsi appagato con quello che aveva in quel momento.«Professore...?»Sobbalzò appena nel sentirsi chiamare in quel modo in quell'istante, voltandosi leggermente per notare chi gli stava alle spalle e riconoscendolo come un suo studente all'ultimo anno. «Ackerman, buon pomeriggio.»Il giovane indossava un completo senza una cravatta colorata, quanto piuttosto un fazzoletto bianco legato in modo da assomigliare a un fiocco – anche se non ci azzeccava minimamente. Stava bene, anche se Erwin non lo aveva mai visto vestito in quel modo, per ovvie ragioni. «Parente di qualcuno?»«Mia madre è la cugina dello sposo.» Si limitò a dire il ragazzo, avvicinandosi al buffet, prendendosi un piatto e due stuzzichini, mettendosi in modo piuttosto sicuro di fianco al proprio insegnante. Non aveva esitazioni, il biondo lo aveva già notato da tempo: era sicuro di sé, tanto che a volte avrebbe potuto mettere in soggezione, ma lo trovava uno studente poco costante. Se c'era qualcosa che gli piaceva allora riusciva a prendere il massimo dei voti, se al contrario lo considerava noioso, non si sforzava neppure di raggiungere la sufficienza. D'altra parte, aveva dimostrato ampiamente di non sapersi dare per vinto quando c'era qualcosa che gli interessava.«Lei invece?»«Compagni di scuola, di entrambi.»«È così vecchio?» Aveva un tono sarcastico, ma il viso era pacato, calmo, come aveva notato essere negli ultimi cinque anni. Lo aveva avuto fin dal primo anno, a pensarci, del resto Storia era una materia che si insegnava per tutto l'arco scolastico, senza alcuna eccezione e, sebbene lo vedesse circa tre volte a settimana, aveva imparato a comprendere quando qualcosa lo interessava e quando no. Il suo viso, sebbene apparentemente incolore, in quel momento gli suggeriva che era interessato alla conversazione – in caso contrario non si sarebbe mai affiancato a lui, né tanto meno avrebbe iniziato a porre quesiti; non era un gran chiacchierone.«Direi che porto bene i miei anni, allora.» Avrebbe dovuto dirgli di essere più rispettoso nei suoi confronti, ma non lo fece: avrebbe rovinato l'atmosfera e probabilmente anche quell'inizio di conversazione con il ragazzo, che si limitò a un assenso col capo.«Ti è piaciuta la cerimonia?»«Non molto. Trovo tutto questo molto stupido, in realtà.» Erwin si voltò leggermente, in modo da poterlo guardare di lato, assumendo un'espressione interrogativa che venne intercettata dallo studente. «Credo che un pezzo di carta non faccia la differenza, dato che tra qualche anno il loro legame sarà già perso.»«Io non lo penso. Se ci si ama ogni giorno, perché non prometterlo in via ufficiale? Io trovo sia una cosa molto romantica.»«Prof, lei è un romantico?» La domanda lo colse impreparato: associare quel genere di discorso a qualcuno come Rivaille Ackerman era, decisamente, qualcosa di pericoloso. «Direi di sì. Ma se si ama qualcuno lo si vuole dimostrare in qualche modo, no? Confessandosi, per esempio, dichiarando il proprio amore anche nei momenti meno indicati talvolta. È una cosa che dovrebbe venire naturale, se ci si tiene.»Lo vide esitare un secondo, con le labbra socchiuse, gli occhi argento – che probabilmente aveva visto da così vicino solo durante le interrogazioni o le consegne dei compiti, quando il giovane si chinava per ascoltare le sue spiegazioni alle correzioni – appena assottigliati, prima di abbassare lo sguardo verso il piattino che teneva tra le mani.«Volerlo non basta, a volte. Ci sono persone che non possono essere raggiunte solo volendolo.»«Sono d'accordo, ma d'altra parte non tutti provano le stesse cose.»«Per esempio io e lei?»«... Probabilmente.» Rivaille tenne lo sguardo ancora abbassato per qualche istante, prima di sollevarlo nuovamente, volgendolo direttamente negli occhi azzurri di Erwin. «Ma io non voglio arrendermi.»L'uomo dai capelli biondi posò il piatto, invitando il più giovane a fare lo stesso e a seguirlo: erano in mezzo alla gente, non gli andava di rimanere fermo, mentre altri si facevano gli affari suoi; per quanto fosse disinteressato all'opinione altrui, era pur sempre un matrimonio.«Camminiamo, Ackerman, non voglio rovinare matrimoni oggi.»«Come se mi importasse di questa-»«Quando ti sposerai non credo vorrai che qualche pazzo si metta a gridare nel bel mezzo del ricevimento, no?»«Io non voglio sposarmi. Ma se fosse con lei...»«Ne abbiamo già parlato, Rivaille. Io e te non siamo-»Il più giovane gli prese prepotentemente un lembo della giacca gessata