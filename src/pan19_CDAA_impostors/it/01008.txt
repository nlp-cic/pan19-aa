due potesse dire qualsiasi cosa, Sherlock li raggiunse. 

“John?” Chiamò, con lo sguardo però fisso sul volto di Victor. Sembrava rilassato, turbato per niente, anzi a tratti sollevato. Quando finalmente il medico si voltò verso di lui fu il suo turno di essere studiato. John era molto più teso dell’altro, spalle contratte e postura eretta. Era in guerra il soldato. 

“Vogliamo andare?” Chiese Sherlock rivolto al suo compagno adesso, mentre con una mano si chiudeva il bottone della giacca nera. Erano lì da circa un’ora e mezza ed erano riusciti a girare per la galleria indisturbati, tranne qualche coppia di ottantenni simpatica che si era avvicinata a loro per chiedere una consulenza veloce, cosa che Sherlock era riuscito ad evitare con un po’ di finta cortesia. 

“Con piacere,” rispose l’altro alzando le sopracciglia e cercando di evitare lo sguardo di chiunque.

“È stato… interessante.” Disse Sherlock rivolto verso Victor che serrò le labbra e annuì.

“È stato un piacere per me avervi qui oggi. Vi ringrazio per essere venuti.” Era sincero, Sherlock poté dedurlo con facilità, la sua postura ancora rilassata e il sorriso sincero, quello che lui conosceva così bene, gli dissero che l’uomo era veramente felice della loro visita. Forse non si era aspettato di trovare John una volta tornato, ma al tempo stesso non sembrava così scosso. 

Sherlock ne fu sollevato e sperò solo che non si fossero scambiati qualche battuta di troppo.

Non appena furono fuori, in attesa del taxi, Sherlock incrociò le braccia al petto per il freddo, senza nessuna intenzione di allungare una mano per toccare John che era silenzioso da quando lo aveva trovato con Victor. 

“Tutto bene?” Gli domandò lui all’improvviso. John ci mise un po’ a convincersi a rispondere, mentre la sua mente cercava di mettere ancora insieme tutto il discorso di Victor di qualche minuto fa. Non aveva idea di come interpretarlo, non riusciva a dire se quell’uomo volesse tornare con Sherlock o almeno se volesse provarci; se quella sua voglia di parlare con il detective sarebbe dovuto essere motivo di preoccupazione o l’opposto. 

John era confuso.

“Non lo so,” rispose sinceramente, alzando appena le spalle mentre le mani si stringevano in un pugno prima di rilasciare la presa un istante dopo.

“Cosa ti ha detto?” Chiese sperando che la sua preoccupazione non venisse fuori dal suo tono. Fece un passo verso di lui. John si voltò a guardarlo, indeciso sul da farsi. Se glielo avesse detto avrebbe scoperto le carte di Victor e questo non sapeva se gli avrebbe facilitato le cose o meno. Non poteva saperlo.

Ma si fidava di Sherlock, giusto? Con la vita e con il cuore.

“Ti ama ancora.” Pronunciò, mentre il cellulare di Sherlock vibrava per un messaggio in entrata.

 


Mi farai mai sapere per quell’uscita?


“Ti ama ancora.” 

 

Le labbra di Sherlock si schiusero quando sospirò nel sentire quelle parole.

Quello se lo aspettava, sarebbe stato bugiardo ad affermare il contrario, ma non si aspettava certo che l’altro lo confessasse proprio con John. 

Poteva rappresentare un problema? 

Per tutto il tragitto fino a casa non parlarono, ma nemmeno si evitarono completamente. Sherlock riusciva a vedere come il suo compagno cercasse comunque il contatto con lui, seppur minimo e per lui era un enorme sollievo che lo facesse. Quando il ginocchio del medico sfiorò il suo, sui sediolini posteriori del taxi, Sherlock si permise di voltarsi per guardarlo. Era lì, con il petto che si alzava e abbassava regolarmente e le luci gialle della strada che lo illuminavano un attimo sì e l’altro no. John guardava fuori dal finestrino, con il gomito appoggiato alla portiera e un pugno chiuso a sorreggergli il mento.

“A che pensi?” Osò chiedere dopo averlo osservato per alcuni secondi. Sherlock si sentiva agitato e non riusciva nemmeno a capire bene perché. Il suo cellulare ancora pesava nella tasca della propria giacca con un messaggio al quale chissà quando avrebbe risposto. Doveva rispondere? 

“Non dovrei essere io quello più pensieroso tra i due.” Sospirò l’altro. Era Sherlock quello che aveva appena ricevuto una notizia sconvolgente, perché non era sconvolto? Sorpreso? Agitato? Sembrava l’uomo di sempre, solo più apprensivo nei suoi confronti e questo non faceva altro che confondere John. Perché Sherlock si preoccupava per lui quando il suo primo amore aveva appena confessato d’amarlo ancora? Sospirò. La riposta sembrava così palese, ma John non si permise di crederci nemmeno per un attimo. 

Non avrebbe abbassato la guardia così facilmente. 

“Eppure…” si lasciò sfuggire in risposta il detective, con un’espressione tormentata disegnata in viso.

“Eppure.” Fece eco John, tornando a guardare Londra fuori dal finestrino.

Perché era lui così pensieroso e non Sherlock? Avrebbe preferito che Victor gli avesse risposto di no, mentendo spudoratamente? Stava giocando a carte scoperte, cosa c’era di sbagliato? Il fatto che quell’uomo non avesse nulla da perdere forse lo spaventava più di qualsiasi altra cosa.

Rimasero in silenzio per il resto del viaggio e quando arrivarono a destinazione, John pagò il taxi e poi, con una mano appoggiata leggera dietro la schiena di Sherlock, lo guidò verso