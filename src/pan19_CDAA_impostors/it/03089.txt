perché Sabo riuscì a raggiungere la cornetta verso il ventesimo squillo. «Chi è?» domandò immediatamente. Non erano molte le persone che potevano contattarlo a quel numero privato, ma erano comunque più di una per cui non sapeva mai con quanta urgenza lo chiamassero.

«Sono Marco.»

«Ciao!» Il tono di voce era uscito un po' troppo entusiasta e faceva emergere tutto lo stupore nel ricevere una sua telefonata. In effetti, nonostante ormai si conoscessero da diverso tempo, Marco l'aveva chiamato solo un'altra volta, quando gli aveva chiesto se fosse stato interessato a incontrare anche gli altri membri della ciurma, che sarebbero venuti assieme per la commemorazione del compleanno di Barbabianca: avrebbe compiuto ottant'anni. Tra l'altro, Sabo non aveva fatto in tempo. «Tutto bene?»

«Rufy è qui» tagliò corto Marco. Una risposta alla sua domanda non sarebbe stata positiva, a meno di non mentire. Ma sarebbe stato inutile dato che lì a poco avrebbe dovuti dirgli la verità.

«Come sta?» La domanda di Sabo era uscita esitante e tremante. Marco poteva quasi vedere i brividi che gli agitavano la mano, mentre si passava la lingua sulle labbra per calmarsi.

«Abbastanza bene.» In questo caso non aveva avuto bisogno di mentire. «È molto forte, come sai.»

«Già.» Non sembrava nemmeno lui convinto di quello che stava dicendo, probabilmente perché nella sua mente non riusciva a non vedere Rufy in maniera diversa dal bambino piagnucoloso che aveva lasciato al Monte Corbo, e questo nonostante avesse una grande fiducia nelle sue capacità e fosse fiero dei risultati che aveva ottenuto. «Dovrei riuscire a venire là, domani.»

«Non è necessario» lo interruppe subito Marco. «Ho bisogno di te per un'altra cosa più urgente.»

Sabo se ne stupì: non solo Marco non l'aveva mai chiamato prima, ma non avrebbe mai pensato che sarebbe arrivato a chiedergli un favore. «Dimmi tutto.» Se possibile, però, non gliel'avrebbe negato: era stato un compagno di ciurma di suo fratello e aveva fatto tutto il necessario per farlo sentire amato e protetto. Era un debito che Sabo non avrebbe mai potuto saldare.

«Qualcuno ha rubato il corpo di Ace per ricattare Rufy.» Marco aveva lasciato uscire tutto di fretta perché non c'era un modo gentile per spiegare la situazione.

«Cosa?» Sabo non era certo di aver sentito bene.

«Rufy ha ricevuto una lettera» spiegò allora Marco, con più dettagli. «Per lo meno, avrebbe dovuto riceverla, perché l'ho intercettata io.» La prese dalla tasca dei pantaloni dove l'aveva momentaneamente riposta e gliela lesse. «Non ci credevo, così sono andato a controllare, ma è tutto vero. La bara col corpo non c'è più.» La sua voce risuonava molto più tranquilla di quanto non fosse in realtà. Temeva che Sabo gli avrebbe chiesto com'era possibile che si fossero fatti sfuggire una cosa così semplice da sorvegliare da sotto il naso, perché decisamente non aveva una risposta.

Ma Sabo non lo fece: era troppo accecato dalla rabbia e dalla tristezza che Ace non venisse lasciato in pace nemmeno da morto. «Bastardi!» mormorò, fra i denti. «Li troverò e gliela farò pagare. Oh, se la pagheranno.» Ciò che lo irritava maggiormente era quanto tutti cercassero di arrivare a Rufy sfruttando il fatto che suo fratello fosse morto. Tutti tiravano fuori quella storia, Doflamingo era persino arrivato a procurarsi il Foco Foco pur di avere un vantaggio disonesto su Rufy.

Sabo sapeva meglio di chiunque altro quanto Rufy dovesse sentirsi in colpa per la morte di Ace, quanto pensasse che era stata unicamente colpa sua e della sua debolezza. Nonostante non lo credesse vero e nonostante sapesse che al contrario aveva fatto tutto ciò che era in suo potere per aiutarlo, Sabo sapeva che una parte della sua mente, un piccolo tarlo all'interno avrebbe continuato a tormentarlo per sempre.

E i bastardi là fuori lo sapevano. Sapevano esattamente dove e come colpire per fargli più male possibile. Ma Rufy era più forte di tutti loro e non si sarebbe lasciato spezzare così facilmente. Proprio per Ace, non avrebbe permesso a nessun altro di ridurlo in quelle condizioni com'era successo a Merineford. Ciò non toglieva che Sabo avrebbe voluto proteggerlo a tutti i costi da quella sofferenza, proprio perché lui stesso ne provava una egualmente dolorosa.

«Rufy lo sa?»

«No, non gliel'ho detto» rispose Marco. «E non ho intenzione di farlo. Voglio recuperare il corpo di Ace prima che si accorga che è sparito.»

«Grazie» mormorò Sabo, sollevato. Era estremamente grato di aver potuto contare su Marco in quella situazione. E che Marco fosse una persona che capiva come era meglio trattare la faccenda. «Dalla lettera mi pare chiaro che si tratta di una trappola» continuò. «Ma se si aspettano Rufy e la sua ciurma, potremo avere comunque un vantaggio, dato che non ci aspettano.»

Sveva parlato al plurale, per cui a Marco fu subito chiaro che intendeva unirsi alla sua spedizione per il recupero del corpo. «Non è necessario che tu venga» disse subito. «Posso occuparmene da solo.» Lo diceva anche perché sapeva bene quanti impegni avesse, considerando la