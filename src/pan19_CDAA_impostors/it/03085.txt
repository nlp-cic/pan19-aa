l'ho uccisa, se è questo che pensi."

"Mi pare ovvio, questo" ribatté Bibi, considerando che le urla continuavano. Finalmente le guardie si fecero vive, iniziando a spingere le detenute lontane dalla scena che si stava svolgendo, e le urla iniziarono a diminuire man mano che la malcapitata veniva condotta in infermeria. Poi le guardie accesero le luci e tornarono a fare un controllo nelle celle, per verificare che nessuna avesse approfittato della confusione per scappare da qualche parte, quindi Bibi tornò nel suo letto.

Quando le luci furono spente di nuovo, Nami parlò: "Le ho solo messo una polvere urticante nel letto, creata grazie al mio orto. Starà bene, ma almeno ha avuto la sua lezione."

Bibi tirò un profondo sospiro. Era una vendetta con un minimo danno e la cosa la rilassava, perché significava che Nami non era ancora disposta a superare un certo limite, ma aveva comunque commesso un'infrazione e Bibi non sapeva quanto questo potesse incidere nella sua missione. O nella salvezza di Nami.

Lentamente, una luce di una torcia si avvicinò all'entrata della loro piccola cella. La torcia fu tenuta bassa, in modo da non accecarle, ma permise loro di vedere che era tenuta da Tashigi. Uno sguardo dispiaciuto era sul suo volto.

"Nami..." mormorò. "Alzati. Lo sappiamo che sei stata tu."

Nami obbedì senza protestare. Sembrava che se lo aspettasse e il suo viso era rassegnato.

"Perché lo hai fatto?"

"Lo sai perché."

Tashigi sospirò ancora. "Smoker ti ha assegnato due settimane di isolamento" le spiegò. "Spero di poterle far ridurre."

"Non importa" rispose Nami. "Vorrei solo assicurarmi che Margaret stia fuori da questa storia. E anche Bibi."

"No!" Fu allora che Bibi balzò fuori dal letto, ma Nami allungò la mano per fermarla.

"Loro non c'entrano" convenne Tashigi.

Un'altra torcia si avvicinò a loro e non era altrettanto delicata come quella di Tashigi, perché fu sparata di fronte a loro, in viso. "La accompagno io..." La voce sinuosa di Sadychan, un'altra guardia carceraria ma certo non del livello di comprensione di Tashigi, si sentì chiara nell'oscurità.

"No, lo faccio io" ribatté Tashigi, decisa, ma Sadychan scosse la testa.

"Questa è anche colpa tua, perché sei troppo permissiva." Allungò la mano in avanti e afferrò Nami, che non oppose resistenza. "Andiamo, sono sicura che ci divertiremo in queste due settimane."

Tashigi non le guardò allontanarsi. Bibi si risedette di schianto sul letto: non poteva intervenire in alcun modo per far cessare la sua pena, come non aveva potuto impedirle di compiere quell'azione, ma ciò non significava che si sentisse meno in colpa per l'intera questione.

Nonostante avessero parlato tutti a voce molto bassa, i vicini di cella avevano sentito tutto ed era chiaro che erano incuriositi da ciò che era successo. I loro sussurri mentre si scambiavano informazioni erano chiaramente udibili nel silenzio.

"Silenzio!" esclamò Tashigi, e i sussurri immediatamente cessarono.

Poi Tashigi spense la luce e si sedette di fianco a Bibi, mettendole una mano sulla spalla. "Vuoi dirmi cos'è successo?"

Bibi non era una vera detenuta. Bibi era una poliziotta a cui una collega stava chiedendo informazioni e, incredibilmente, era facile parlarle e dirle le cose. Non tutto, ovviamente, perché non poteva assolutamente permettersi di far cadere la sua copertura, nemmeno con un collega, ma abbastanza perché capisse la situazione.

Quindi iniziò dal fatto che avrebbe voluto avere un posto nella cucina, a quello che Margaret gli aveva chiesto e a quello che era successo nel bagno, fino alla doppia vendetta che era successa. Un singhiozzo le scappò dalla gola, più sincero di quello che pensava.

"Non finiranno nei guai, vero?" domandò.

"Hanno commesso molti reati" affermò Tashigi. "Avere rapporti in prigione è vietato e naturalmente lo è anche attaccare le altre detenute, non importa con che cosa."

E Bibi rabbrividì. Davanti a lei c'era un membro della forza dell'ordine, il cui scopo era rispettare le regole e farle rispettare. Così come lei era stata costretta a dire la verità in quell'aula di tribunale, anche se significava mettere in rischio Robin. Aveva commesso un errore grossolano, dimenticando che non era più da quel lato della barricata.

Ma Tashigi si limitò ad alzarsi e ad accendere di nuovo la sua torcia. "Lasciamo le cose come stanno, per stavolta." E se ne andò.

Bibi si lasciò cadere sul letto, improvvisamente sollevata. Sollevata dal fatto che un agente non stesse facendo il suo lavoro. Era dentro da appena due giorni e stava già diventando qualcosa che non le piaceva. Così com'era stato per la Baroque Works, quando si era trasformata praticamente in una killer.

Certe volte odiava il suo lavoro.

 

***

 

Alla fine, era riuscita ad addormentarsi, qualcosa che non aveva previsto. Così fu molto meno reattiva quando Domino la scosse per svegliarla fino a farla quasi cadere dal letto.

"Che c'è?" protestò, con la voce ancora impastata, poi si accorse che si trattava di una delle guardie e balzò in piedi, attenta. "