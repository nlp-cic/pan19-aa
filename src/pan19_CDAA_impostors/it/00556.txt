, e ogni suo movimento cessò all'istante: smise di muovere il proprio bacino, di accarezzare quel fondo schiena, di respirare. Sollevò solo lo sguardo verso il volto del partner, ora voltato verso di lui: gli occhi scuri dalla passione che inghiottiva entrambi, il volto arrossato dal fuoco che animava tutti e due.

Aveva sentito bene? Era impossibile. Makoto era— un angelo. Era incontaminato.

«Makot—»

«Sculacciami.» il ragazzo ripeté con un sospiro, muovendosi verso di lui, stringendosi attorno a lui. «S…Sì, ti… prego—»

“Oh mio Dio.”

Il povero encefalo di Sousuke andò severamente in cortocircuito. Il demone, sicuro di essere un lupo che si approfittava di un piccolo agnellino, si sentì improvvisamente proprio quell'agnello – magari un po' voglioso – tra le grinfie del lupo. Un lupo che a quanto pare non era lui ad impersonificare, bensì l'angelo contro di sé, che non la smetteva più di muovere i fianchi davanti ai suoi occhi e che, dannazione, rischiava di farlo morire a causa di una sincope.

Sousuke Yamazaki, morto alla veneranda età di ventiquattro anni a causa di un attacco cardiaco, scatenato dalla rivelazione improvvisa della libidine del partner. Sarebbe potuta essere una notizia interessante per qualche giornaletto, e senza alcun dubbio per Rin, che lo avrebbe preso in giro fino a farlo rivoltare nella tomba. “Chi sarebbe quello che arrossisce per nulla?”, era come se potesse sentirlo.

«…Sou?»

A farlo ritornare con i piedi per terra e le mani su quei glutei fu il richiamo di Makoto, pacato e imbarazzato, quasi non fosse stato lui a fargli quella richiesta decisamente non angelica e micidialmente inaspettata – era un eufemismo ovviamente, perché se Sousuke avesse dovuto definire quel 'sculacciami', probabilmente avrebbe parlato di 'una meteora infuocata, gigantesca e mortale caduta a qualche centimetro dalla mia testa', o magari anche di 'un tuffo diretto negli inferi, con tanto di Satana che se la ride di gusto'.

Ok, in realtà non si trattava di nulla di particolarmente trasgressivo, per così dire, ma considerando l'aura divina e pura che Sousuke aveva sempre visto attorno alla figura del suo ragazzo, tutto ciò fu per lui un duro colpo.

«D—dimmi.» deglutì a vuoto, fissandolo.

«Per… favore.»

Anche parlare di 'un duro colpo' era un altro eufemismo. Sousuke si ritrovò costretto a rivalutare non solo la situazione, ma anche il corpo e il desiderio che scorreva nel suo dolce angelo. Ma era sempre un angelo, sul serio? Perché era impossibile che un essere teoricamente divino potesse guardarlo con quegli occhi, leccandosi le labbra, inarcando la schiena e—

«Sou…»

E… e diamine, implorarlo con quella voce, con ogni sospiro e con la mano che afferrò la sua e la spinse, delicatamente, contro un gluteo. Delicatamente, ma con sufficiente forza da far agitare la pelle, la carne, e da far deglutire nuovamente Sousuke, che si vide morire per una seconda volta.

E poi una terza, una quarta e una quinta volta, perché quello che aveva sotto di sé non era un angelo, o almeno, non uno qualunque: era Lucifero in persona. Un tentatore, un ammaliatore e—

«Sou—n- ah!»


 


 

Spalancò gli occhi al soffitto. Bianco, liscio, senza alcuna macchia.

Capì subito di trovarsi nel suo letto, in camera sua e sotto le lenzuola – e anche nudo, perché ricordava di aver portato a casa il suo compagno.

Ma— che razza di sogni faceva, ora?

Sconvolto e ancora un po' intontito, si massaggiò la fronte, come per scacciare i flash decisamente poco casti e puri che la sua mente gli stava regalando in quel momento; immagini veloci e frammentarie, ma incredibilmente realistiche e concrete di lui che colpiva quella pelle, che la arrossava e che allo stesso tempo si spingeva perdutamente in quel corpo ad ogni colpo più stretto, più rovente. Eppure, considerò Sousuke, era impossibile che fosse reale quel che aveva visto, perché Makoto era un angelo. Makoto era innocente, candido, terso e genuino. Il suo sorriso ingravidava le signore e il suo rossore delicato e perfetto faceva impallidire per contrasto il sole più brillante. Makoto era ingenuo, e di certo non gli avrebbe mai chiesto, come nel suo sogno, di essere sculacciato. Quella era senza alcun dubbio una sua fantasia, il desiderio del demone che dimorava nel suo corpo.

Certo, era sicuramente così.

“Un incubo. Un pessimo incubo.”

Sospirò, ignorando il formicolio delle sue dita e concentrandosi piuttosto sulla totale assenza di rumori nella stanza, come sulla mancanza del solito peso che, normalmente, si ritrovava contro il petto dopo una notte assieme al partner. Lentamente, togliendosi la mano dal volto, si voltò verso il lato del letto in cui generalmente dormiva Makoto, e lo trovò vuoto, ma con chiari segni di essere stato occupato.

Grugnendo, e stropicciandosi un altro paio di volte gli occhi, si portò dunque a sedere, guardandosi attorno; le persiane della finestra erano state aperte, ma le tende leggere erano rimaste chiuse, come per impedire a troppo sole di entrare e quindi di svegliarlo. In poche parole, Makoto si era alzato ed era ancora