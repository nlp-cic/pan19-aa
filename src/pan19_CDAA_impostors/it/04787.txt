poggia sulla sedia, genuinamente indignato e probabilmente anche deluso. Lance ha la mano a mezz'aria, insicuro se dargli una pacca sulla spalla o abbracciarlo.  Shiro inclina la testa e non se la sente nemmeno di fermare questa conversazione, visto che questa volta non si tratta di discussioni teoriche su quanto sia giusto portarsi dietro un coltellino.   Pidge annuisce lentamente, sistemandosi gli occhiali sul naso. “Non è una cosa che si può sistemare così, solo perché si trova ingiusto” commenta, grattandosi la guancia. “Non sto dicendo che come cosa sia sbagliata. Sto solo dicendo che come cosa è difficile.”  “Come cadetti iscritti alla Garrison” inizia Shiro, “dovreste creare legami proprio per non dover poi andare incontro a muri di questo genere.”  “Sì, ma la Garrison accetta soltanto terrestri” risponde Lance, scuotendo la testa. “La maggior parte della chiusura di cui parla Hunk deriva proprio dal fatto che non c'è comunicazione trai pianeti. Nel senso. C'è pregiudizio.” Si gira verso Hunk, che annuisce.  “La scienza di un pianeta è considerata la sua cultura. E molti sono gelosi della loro cultura. Guardate i galra.”  “E gli alteani. Anche gli alteani sono abbastanza gelosi di tutte le loro scoperte, o di come funzioni la fisica sul loro pianeta.” Pidge arriccia le labbra. “Un po' anacronistico. E ipocrita, visto che loro invece sanno adattarsi in tutte le culture dei pianeti che visitano.”  “Coran è alteano” borbotta ancora Lance. “Ma non ho capito che ci fa in questa biblioteca.”  “Quando è arrivato eravamo tutti così eccitati.”  “Alcuni lo erano più degli altri.”  “E poi ci è capitato il tipo che ci racconta dei gran bei vecchi tempi andati. Su Altea. La loro storia rimane la loro cultura, vero?”  “Eh già.”  “In un certo senso è un traditore del suo stesso pianeta...?”  Shiro sospira ed ecco come una conversazione dei suoi studenti, da seria e impegnata decade in qualcosa di assolutamente inutile. I quattro ragazzi intorno al tavolo aggrottano le sopracciglia, ognuno con una posa da pensatore che dovrebbe far invidia ai grandi filosofi del passato. Poi iniziano a parlarsi uno sopra l'altro e non si capisce più nulla di quello che sta succedendo, ma quella ragazza, quella che ogni tanto compare in biblioteca e che Shiro guarda casualmente, lei, la ragazza che Shiro non fissa assolutamente, si avvicina al bancone del bibliotecario e, passando tra i tavoli, si gira verso di lui e gli sorride.         La ragazza dai capelli bianchi, inclina la testa e gli sorride, sistemandosi dietro l'orecchio un ciuffo per essere sicura di poter leggere, una volta che il suo sguardo torni al libro, e Shiro pensa che questa cosa succederà presto, ma le ride piano e ruota gli occhi, mentre lui continua a fissarla e non spiccicare nemmeno una parola. “Mi chiamo Allura” dice lei, con la testa inclinata. Shiro aggrotta le sopracciglia e cerva di parlare, ma non lo fa, cosa che fa sorridere ancora di più lei. Dovrebbe dirle che non la stava fissando. Ugh. O il suo nome. O qualcosa. “Ti posso aiutare?” chiede ancora, posando i gomiti sul bancone e tirandosi in avanti.  “Pensavo che Coran...”  “Oh, ah, no, Coran,” Allura ruota ancora una volta gli occhi con un'espressione di affettuosa stanchezza. “Ha detto che doveva andare a una specie di mercato nero e che sarebbe di ritorno in una settimana. Quindi, nel frattempo, dovrei coprirlo io. Non so esattamente cosa faccia, ma...” Si guarda intorno e alza le spalle. “Questo dovrebbe aiutare con i miei studi.”  “I tuoi studi” ripete lui, annuendo lentamente, mentre lei arriccia le labbra.   “Già. Hai un nome?” chiede con un sorriso.  “No.” Shiro sbatte velocemente le palpebre. “Cioè, sì. Sì, ho un nome. Che sarebbe Takashi, ma tutti mi chiamano Shiro.” Si schiarisce la gola e si tocca la base del collo, con fare nervoso. “Per il cognome, Shirogane. Quindi, okay. Shiro.” Prende un respiro e cerca di sorridere. Lei gli sorride di rimando.  “È bello sapere un nome tra tutte le persone che passano di qui. Dovrei studiare la cultura terrestre ma, ugh, mi distraggo continuamente e...”  “Cultura terrestre” ripete di nuovo lui, e lei inclina la testa, sistemando dietro le orecchie i ciuffi di capelli che le coprivano e Shiro apre la bocca e annuisce. “Ah” esclama. “Okay, adesso ha senso” mormora a se stesso e Allura scuote la testa. “Nel senso, pensavo tu fossi nata e cresciuta qui sulla Terra, ecco non capivo.” Si schiarisce di nuovo la gola. “Per quanto tu dica di non avere studiato la cultura umana, sembri poterti adattare senza problemi.”  Allura assottiglia lo sguardo. “Buon salvataggio” commenta, scuotendo leggermente la testa e Shiro sospira. “Takashi Shirogane che tutti chiamano Shiro” ripete, posando il viso tra le mani.   “Di solito sono anche bravo a parlare.”  “Oh, sì, ci credo” risponde lei, ridendo piano. “Ci credo con tutta