, il suo corpo rigido mentre si abbassa. Seduto con la schiena dritta e le braccia distese in un linea dritta che collega il suo busto alle sue ginocchia, il suo sguardo non incontra quello della ragazza.

Chiyuki muove distrattamente i piedi, osservando i frammenti di quella che una volta aveva creduto essere la sua pelle. Non le faceva più alcuna impressione vederla sgretolare, scoprendo le giunture del manichino che ospitava la sua anima.

“Chiyuki-san?”

La ragazza alza lo sguardo sul suo compagno, distendendo le labbra in un sorriso.

“Dobbiamo andare?”

“Prenditi pure tutto il tempo che...”

“Credo di averne preso già abbastanza.”

Decim la osserva, le sue pupille si spostano ora sul suo viso, ora sulle sue mani, dita intrecciate e unghie che grattano via la copertura che le riveste.

“Chiyuki-san.”

Questa volta il suo tono non è interrogativo, non è incerto. Chiyuki si trova costretta a incontrare direttamente il suo sguardo.

“Non hai paura?”

Ci sono ancora delle cose che Decim non comprende, e non può biasimarlo. Lei ha dovuto morire prima di capire. Ma lui è fortunato. In fondo, avrà tutto il tempo che potrà servirgli e magari anche un po' di più. Per lui è ancora troppo presto, le emozioni che gli sono esplose nell'anima non hanno avuto il tempo di stabilizzarsi, prendere il loro posto, e ora rimangono in superficie, accavallate l'una all'altra.

“No.” risponde Chiyuki, cerca di riversare nella sua voce tuta la serenità che è riuscita a metter insieme. “E tu?”

In fondo, non sta mentendo. Decim, al contrario, vorrebbe farlo. Lo vede dal mondo in cui l'increspatura tra le sue sopracciglia emerge, le sue palpebre premono per nascondere i suoi occhi alla vista della ragazza.

“...Sì, è così. Ho paura per te. Ho paura per me.”

“Non devi, Decim. Sai come funziona. Farai la scelta giusta.”

“Ma quando...quando tu non ci sarai più--”

“So cosa stai per dire. Non pensarci neanche. Tu sei un bravo giudice, Decim.”

Chiyuki prende la sua mano, spera che il significato del gesto lo raggiunga. Sembra di sì.

“Mi mancherai, Chiyuki-san.”

“Ti ringrazio. Ma non pensarci. Dopotutto, mi dimenticherai presto.”

Decim abbassa lo sguardo.

“Ho paura anche di questo.”



****

E così si lascia andare. Ed è come dormire.

E poi si sveglia e c'è un uomo e un bar.

Non era così che si aspettava l'aldilà.



****

“Nona-san?” la chiama Decim, attirando la sua attenzione. La donna si volta, i suoi occhi di ghiaccio trafiggono Chiyuki nel petto come la prima volta che l'ha incontrata.

“Ah, Decim. Ho provato a fare da sola un Memento Mori; credevo ne sarei stata capace dopo averlo visto così tante volte.” si passa la lingua sull'angolo delle labbra, aggrotta le sopracciglia “Beh, capita anche a me di sbagliare.”

“Sono desolato.”

“Oh, non importa, Decim! Ci ho visto giusto su una faccenda molto più importante, perciò sono di buon umore.”

Questa volta il suo sguardo si sposta su Chiyuki, furbo, indagatore.

“Che ne dici di un ultimo drink, Decim? Se Chiyuki vuole unirsi a me.”

Decim le rivolge lo sguardo e lei si sforza di mostrare un sorriso quantomeno cordiale.

“Ma certo.”

Si siede accanto a Nona, Decim prende posto dietro il bancone, lavorando veloce.

“Allora, Chiyuki” la voce di Nona arriva immediata, melliflua, si chiude attorno alla sua mente come una mano fredda “Sei pronta per qualsiasi giudizio Decim abbia in serbo per te?”

Decim poggia i due drink di fronte a loro, incrocia le braccia dietro la schiena e attende.

“Certo, Nona-san.”

“Oh? Non sei per niente spaventata?”

Chiyuki sorride, scrolla le spalle. Prende un sorso del drink prima di rispondere. È davvero buono.

“Sono soddisfatta, Nona-san. Non è che non abbia rimpianti, ma ho vissuto pienamente. Anche quando sono morta, ho vissuto pienamente.”

Sente lo sguardo di Nona puntato su di lei, quegli occhi che scrutano l'anima degli uomini eppure sono così ciechi.

“Se potrò riprovarci, ne sarò felice. Altrimenti, ho fatto quel che ho potuto.”

Prende un respiro e butta giù ciò che è rimasto nel bicchiere. Decim la guarda con qualcosa simile all'ammirazione e forse anche all'affetto.

“In ogni caso” aggiunge, voltandosi a guardare la sua compagna e offrendole un sorriso il più sincero possibile “non so quanto ancora sarei potuta resistere qui dentro.”

Questa volta è Nona ad abbassare lo sguardo, muove il polso facendo agitare il liquido rimasto nel bicchiere. “Davvero? Beh, in fondo le emozioni umane non sono fatte per questo luogo, uh...”

Nona ha un aspetto pensieroso per qualche istante, solo pochi attimi, poi butta giù d'un sorso il suo drink e torna a sorridere, furba e vagamente inquietante.

“Beh, ora ho delle faccende da sbrigare. Chiyuki cara, spero tu abbia gradito la tua permanenza qui