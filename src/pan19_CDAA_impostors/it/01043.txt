







Midousuji non provava una sensazione simile dalla morte di sua madre.
Dopo aver dato il tutto per tutto e aver vinto, aveva continuato a correre, stavolta per i corridoi di un ospedale; ed una terribile realtà gli era stata sbattuta in faccia con una violenza non sopportabile da solo un bambino.
Ora, anni dopo, Ishigaki lo guardava dal letto di fianco con un’espressione che mai gli aveva visto addosso. Midousuji si ritrovava nella stessa situazione a parti invertite ed una sensazione simile ad un buco nero gli si allargava nello stomaco.
Non staccò gli occhi dal soffitto, Midousuji, mentre Koutaro si issava su dalla lettiga tra spasmi di dolore e arrancava faticosamente fino alla sedia di fianco alla sua. Dentro di sé ovviamente  si ripeteva quanto fosse disgustoso il viso di Ishigaki-kun e quanto fosse estremamente interessante percorrere con lo sguardo le linee di cucitura che tenevano insieme la tenda della loro squadra; ma quando Koutaro si lasciò cadere con spezzata grazie sulla sedia Midousuji non poté evitare di arricciare nervosamente le dita sul lenzuolo.
Non gli era mai importato del peso che le persone attribuivano al contatto visivo e non si era mai sprecato a guardare negli occhi qualcuno, i suoi occhi vacui e apparentemente puntavano sempre e solo avanti, verso la vittoria, verso ciò che importante e contava davvero; eppure in quel momento sentiva di stare evitando apposta il viso di Ishigaki.
Per la prima volta l’idea guardare in faccia qualcuno lo turbava.

“ Ciao. “ 

La voce di Ishigaki arrivò terribile, inaspettata, dolorosa. Midousuji non sussultò, rimase a fissare il soffitto con la chiostra di denti bene in vista ed immobile. Non rispose.
Sentì del peso affossare un lato del sottile materasso.
Midousuji se lo poteva immaginare, Ishigaki, con i gomiti piantati di fianco al suo braccio, le mani a sostenere il capo e le dita probabilmente immerse nei capelli spettinati ma ancora intrappolati dal gel, il viso contorto in espressioni disgustose, con cose disgustose che gli correvano per tutta la faccia sin sulla punta del naso. Fu per questo che, per la prima volta da quanto era stato trasportato nella tenda su quella lettiga troppo corta, ebbe il coraggio di girarsi e guardarlo.
Non si aspettava di trovare gli occhi di Koutaro piantati nei suoi. Per un secondo, Akira fu nudo alla mercé dell’altro; un secondo brevissimo, anzi forse addirittura nemmeno un secondo completo, ma a Ishigaki bastò. Tornò a piegare la testa, esponendo il collo alla vista del minore, l’attaccatura dei capelli ancora umida di sudore, come un fiore appassito che si piega bagnato dalla pioggia.
Midousuji cercò di non affrettare i movimenti mentre ritornava alla sua posizione precedente, perché Midousuji Akira non si affretta e non è affrettato; nessuno può influenzarlo. 

Il capitano espira con il naso. Il soffio d’aria che ne esce, tremolante e sofferente, solletica i pochi peli dell’avambraccio del minore ma sulla sua pelle risuona come uno schiaffo.
Il suono si ripete due, tre, quattro volte e Midousuji sente come se ognuno di quei sospiri andasse ad opprimere e ad alimentare la disgustosa sensazione che gli serpeggia nelle viscere.

“ È finita. “ 

Arriva come una cannonata improvvisa.
Midousuji non sa cosa gli prende tutto ad un tratto, che finalmente capisce cosa lo sta tormentando così a fondo, come se quella dichiarazione dell’ovvio gli avesse in qualche modo illuminato la risposta. 

“ Ishigaki-kun, “
“ Non dirlo! “  Il tono fermo e duro della sua voce mentre lo interrompe non è abbastanza alto da essere classificato come un urlo, ma lascia trasparire la voglia ed il bisogno di lasciarne uscire uno. Lo ripete, mormorando, ringhiando sommessamente mentre la sua fronte trova spazio tra i suoi pugni stretti, sul suo avambraccio. Akira sente il corpo del maggiore tremare per gli spasmi ancora freschi e per il dolore mentre continua a contare le cuciture del soffitto.

“ Sei disgustoso Ishigaki-kun. “

Ancora, uno sbuffo d’aria viene soffiato sulla sua pelle, ma diverso dai precedenti. In esso c’è anche una risata amara, crisalide di quella sguaiata che avrebbe dovuto essere lanciata dalla cima del podio.
Piccole gocce di liquido caldo gli cadono come acido sulla pelle.
Midousuji non sposta il braccio.