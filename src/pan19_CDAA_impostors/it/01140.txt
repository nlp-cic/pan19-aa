contempo, lo stuzzicava, e non soltanto nelle sue parti basse, una volta tanto. Era testardo, irriverente, dannatamente curioso e amava cacciarsi nei guai da solo – inconvenienti da cui, tra l’altro, era lui a doverlo liberare. Aveva quel tipico atteggiamento che nessuno dei suoi subalterni avrebbe mai osato assumere verso di lui, ma neppure qualsiasi persona sana di mente che avesse avuto idea chi Asami Ryuichi fosse in realtà. Con la differenza che Takaba ce l’aveva, eccome.Spesse volte si era ritrovato a chiedersi se quella del fotografo fosse semplicemente incoscienza, piuttosto che innocenza; o forse, a pensarci bene, un po’ tutti e due.Eppure, con il passare del tempo e dei loro incontri, si era reso conto che quello che provava per quel ragazzo non era più semplice curiosità; c’era qualcos’altro che non riusciva ancora a identificare.Takaba era come quella brezza che in quel momento stava filtrando attraverso le tende della finestra ancora aperta e gli stava scompigliando i capelli, pensò chiudendo gli occhi e ricordando agli ultimi avvenimenti che li avevano visti coinvolti. Leggera, dolce e un po’ strafottente. Un breve attimo che si era concesso una volta, per gioco, e che improvvisamente era diventato talmente importante per lui, da fargli avvertire la necessità di sentirlo sulla propria pelle sempre più spesso. Piacevole e dolce, quando gli sorrideva in quel modo così ingenuo e puro; violento come una bufera, quando i loro corpi si univano, e lui riusciva a dimenticare tutto il resto annullandosi completamente nel piacere che solo lui riusciva a dargli. Sfuggente, quando cercava di ritrarsi dalle sue carezze, o quando scappava via, verso la sua vita e la sua macchina fotografica.Una droga.E come qualsiasi droga, Takaba gli dava dipendenza.E lui odiava dipendere da qualcosa, e soprattutto, da qualcuno.Per questo, inizialmente, aveva pensato semplicemente che quella strana sensazione alla bocca dello stomaco che aveva provato quando se l’era visto portar via sotto il naso da Fei Long, era stato semplicemente il pensiero – molto infantile, a dire il vero; ma del resto, ad avere a che fare con un bambino come Akihito, prima o poi si viene contagiati in qualche modo, no? – che il suo giocattolo preferito gli fosse stato portato via.E lui detestava che qualcuno toccasse ciò che era di sua proprietà, forse più di quanto odiasse dipendere da qualcuno.Tuttavia, più il tempo passava, più il desiderio di poter giocare ancora con il suo giocattolo si faceva impellente. E a poco gli bastavano le rassicurazioni che aveva ricevuto sul fatto che Takaba fosse sano e salvo.Che fosse vivo. Non che stesse bene. Due concetti che non erano necessariamente sinonimi. E a lui dava fastidio – di più, lui odiava, detestava - che qualcosa che gli appartenesse di diritto non stesse bene, per una volta, non solo nella sua concezione del termine. E che, soprattutto, restasse lontana da lui troppo a lungo.Era stato quando l’aveva visto sul ponte di quella nave, che aveva finalmente capito. La brezza marina soffiò su di lui esattamente quando i suoi occhi incrociarono la sua figura, alta e snella.Quel ragazzo era la sua droga e quella dipendenza la desiderava tutta.“Tak-”Il rumore sordo di un proiettile che taglia l’aria e il tonfo di un corpo che cade per terra, privo di sensi, li aveva avvertiti quasi contemporaneamente e, una frazione di secondo dopo, quando si era reso conto di cosa era davvero successo, era già lì, accanto al suo corpo.Il vento aveva smesso di soffiare e per un attimo aveva temuto che non l’avrebbe più sentito accarezzare la propria pelle.Non era possibile. La brezza marina soffia sempre. E Takaba era suo. Non gli avrebbe mai perdonato se fosse morto senza il suo consenso. Non gliel’avrebbe mai permesso, a costo di seguirlo, ovunque fosse andato, e di riportarlo indietro, quell’idiota che faceva sempre tutto di testa sua.Il vento tornò a scompigliargli dolcemente i capelli, ma Asami quasi non se ne accorse, troppo concentrato a sbirciare ogni movimento proveniente dal corpo del ragazzo.“Sta bene. Il proiettile l’ha solo ferito.” Commentò, più a se stesso che a Fei Long, ancora con lui, e non poté fare a meno che tirare un sospiro di sollievo.E tuttavia fu solo quando lo vide aprire gli occhi, fissarlo a metà tra lo sconvolto, il sorpreso e il sollevato e lo sentì fra le sue le braccia urlargli contro e rimproverarlo di non essere andato prima a prenderlo, che avvertì tutto il suo corpo rilassarsi completamente.Sì, adesso sì, stava bene.Benché fossero trascorsi alcuni giorni, a quel pensiero, sentì un brivido lungo la schiena e si chiese se non fosse il caso di chiuderla, quella maledetta finestra, ignorando deliberatamente che, quando il pensiero di quel momento lo sorprendeva, non sempre la brezza marina soffiava come quella volta; ma del resto, lui non era un tipo che amava ammettere le proprie debolezze.E nonostante questo, mentre accarezzava dolcemente i capelli di un Takaba ancora addormentato e il vento leggero continuava a spirare indifferente, si rese conto che, forse, non era soltanto il ragazzo ad essere