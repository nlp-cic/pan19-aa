un pizzico di nostalgia per l'esplosione di spezie che il cibo qatarino gli aveva regalato per una settimana. 

La sua permanenza nel Medio Oriente gli aveva lasciato piacevolissimi ricordi del luogo, delle persone e soprattutto era stato il teatro dell'indimenticabile primo gran premio della sua carriera in MotoGp (che nel suo sogno era diventata GPotom).Purtroppo il tempo, soprattutto durante gli eventi di quel weekend, aveva deciso di accelerare come se fosse niente, e dal comfort dell'hotel Derek si era trovato sballottato su una pista a trecento cinquanta chilometri, senza capire bene perchè. I giorni di prove e la gara erano volati, e Derek, mentre pranzava con la sua famiglia una settimana dopo, un po' rimpiangeva il fatto di non essersi goduto completamente l'esperienza come voleva. 

Tutta colpa delle botte di adrenalina, alla fine.

«Non posso mica tenere sotto controllo tutti i tuoi spostamenti...» rispose Cora, dopo un tempo interminabile, mentre masticava con gusto il tacchino. 

«Va bene, parliamo del vero caso della settimana, Derek e non prendiamoci in giro: Stiles ti sta davvero così tanto sulle palle? Ok la rivalità, ma voi due secondo me state esagerando...» domandò dopo qualche minuto Laura, con quello sguardo serio e curioso tipico della sorella maggiore che veste i panni di Sherlock Holmes.

Il sospriro frustrato di Derek accompagnò l'occhiataccia che il ragazzo diresse verso la sorella: maledizione, stavano mangiando così tranquillamente, c'era bisogno di tirare fuori quel nome?Per Derek stava diventando una rovina, la persecuzione di un fantasma che si intrufolava in tutti i suoi discorsi senza essere presente davvero. 

«Hai letto le interviste? Non posso dire altro, se non che è tutto vero. Purtroppo non ci capiamo. Io gli ho teso una mano tante volte all'inizio, e lui me l'ha sempre rifiutata. Adesso la convivenza tra noi è praticamete impossibile. E mi dispiace per James, perchè è lui quello che soffre più di tutti...»

Cora sbattè le posate contro il piatto, soddisfatta del proprio pranzo:« Eppure è un ragazzo così simpatico. Io non capisco, è gentile con tutti, sarcastico, divertente, e ha legato anche moltissimo con Isaac e gli altri, o sbaglio? E' palese che ce l'abbia a morte solo con te, anche se chiaramente me ne sfugge il motivo.»

«Non è che magari gli hai fatto un dispetto senza accorgertene in questi mesi e lui se l'è legato al dito?» ipotizzò Jordan con una scrollata di spalle. 

«No Jor, io non ho mai visto Stiles prima della presentazione della nostra moto a gennaio. Lo conosco solo perchè è nel giro del motomondiale e ha vinto tanto. Adesso da quanto ha detto ad Erica, abita a Londra, quindi non abbiamo nemmeno la possibilità di vederci. E in più non credo di aver mai avuto nulla a che fare con lui nella mia vita. Ora però basta parlare di Stiles, mi sta tornando su tutto il pranzo!» 

Derek sorvolò sul fatto che c'era qualcosa di magnetico e interessante nelle iridi di quel ragazzo, e che non riusciva a fissarle per più di un secondo, senza poi abbassare lo sguardo come uno stupido. Stiles l'aveva sempre messo in soggezione, senza far capire a Derek se quello che provava fosse solo un tipo di disprezzo un po' forte, o peggio, imbarazzo. 

Imbarazzo per cosa, poi? 

-

L'idea di Derek e Jordan di regalare a Laura per il compleanno un biglietto, per una giornata alla spa più famosa di Los Angeles, aveva avuto i suoi pro, ovvero la mancanza della Hale maggiore - sempre pronta a nominare Stiles e per questo diventata insopportabile - il giorno della partenza di Derek per Jerez della Frontera. 

C'era solo Cora presente al LAX a salutarlo -  dato che lo stesso Jordan era in servizio - quando mancava solo mezz'ora al check in, e il resto del gruppo sembrava stranamente scomparso dalla faccia della terra. 

«Ah Derek, ti sei ricordato delle mie calamite, vero? Non ti ho chiesto altro! Hai avuto una settimana di tempo per comprarmele a Doha, non dirmi che te ne sei dimenticato? »

Derek ridacchiò, estraendo una piccola miniatura delle decine di grattacieli della città araba, consegnandola alla sorella con un pizzico di malinconia. Si era trovato davvero bene lì, e più ci pensava, più gli mancava l'atmosfera del primo gran premio: il fatto che corressero di notte, il momento in cui si palesava il cielo arancione del tramonto e rendeva la pista color del fuoco. Il sole e la luna si incontravano, entrambi brillanti e splendenti, col rosso e il bianco perlaceo che combattevano per chi dovesse prevalere nella volta celeste.Forse era per quello che la bandiera qatarina era bianca e rossa - seppur il rosso fosse in realtà porpora. 

«Ma è splendida! Sei il fratello maggiore migliore del mondo!»

«Cora smettila di adularmi, tanto lo so che il tuo fine è un altro, ma l'ombrellina in pista come lavoro te lo sogni. I piloti in MotoGp sono tutti occupati, mi dispiace per te. E quelli delle categorie minori sono troppo piccoli.»Cora mise una mano sul petto con fare melodrammatico, la bocca spalancata in un gesto di stupore: «Uno