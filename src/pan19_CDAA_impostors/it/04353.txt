è difficile parlarne." 

"Perché è difficile?" Sì avvicina ancora di più a te. Cazzo, questo non va bene, ti fa mandare in confusione. 

"Perché tanto tu non daresti retta a nessuno, quindi perché dovrei dirti che fa male e che non dovresti nemmeno toccarla quella roba, se tu non mi ascolteresti?." Sai che con questo hai deposto ogni tua arma e abbandonato ogni tua improbabile e futura battaglia. Sai che gli ha praticamente detto: "Scusa, ma la vita è tua, quindi fanne quel che cazzo vuoi, non mi riguarda.". E sai anche che non è giusto, che è troppo presto. Sherlock, davanti a te, si allontana bruscamente come se qualcuno avesse cercato di colpirlo in faccia e tu ti senti una merda ancor più di quanto non ti ci sia già sentito prima.

"Non mi hai ancora risposto. Le mie deduzioni erano giuste? Oh, ovviamente che lo erano, fa come se non te lo avessi chiesto." Cambia argomento e inizia a camminare nuovamente e tu devi affrettarti per stare dietro a quelle sue due lunghe gambe.

"E tu non mi hai ancora detto come fai a sapere tutto questo su di me." Riesci a raggiungerlo ma devi fare qualche sforzo per mantenere la sua stessa andatura. In quel momento senti di odiarlo dal profondo del tuo cuore perché appena gli sei fianco a fianco, lui aumenta ancora di più, se possibile, il passo, ben sapendo che tu hai le gambe molto più corte.

Come risposta ottieni soltanto una leggera risata e un'occhiata divertita.

"Ahhh, sei impossibile!" Questa volta tocca a te sbuffare, ma non ti arrendi a quell'inseguimento. Ti sembra tanto di essere il gatto che insegue il topo. Almeno fino a quando non si ferma all'improvviso e tu quasi cadi rovinosamente su di lui.

"Non hai mangiato."

"Cosa?"

"Tu, John, non hai mangiato. Il tuo stomaco ha brontolato esattamente" si guarda l'orologio con fare teatrale e tu roteii gli occhi davanti a quella bizzarra scena,"un minuto e trentasei secondi, quindi... Tu hai fame."

"Oh, che brillante deduzione, e con questo?" chiedi perplesso. 

"C'è un caffè a pochi metri da qua e se ci muoviamo potremo anche trovare un posto libero all'interno" e detto questo si volta e torna a camminare prestando poca attenzione al fatto che tu lo segua o meno perché, ne sei sicuro, avrà previsto anche questo.

Scuoti la testa con fare esasperato e ritorni a quella specie di inseguimento che inizia a piacerti forse un po' troppo.

 

                                                 oOo

 

Il caffè in cui sei stato portato da Sherlock è quasi completamente pieno di persone e non te ne stupisci perché 1) è mattina e 2) quel posto è davvero bello e l'atmosfera è serena e rilassante. Una cameriera è appena passata al vostro tavolo per portarvi le ordinazioni - tu un Earl Grey e un cornetto alla marmellata di albicocche e lui un caffè nero su cui ha affogato due bustine di zucchero-, quando ti decidi a rompere il silenzio.

"Allora..." inizi, ma Sherlock ti interrompe nuovamente.

"Vuoi sapere come ho fatto a dedurre quello che so su di te? Mi chiedevo quando me l'avresti chiesto."

Prende un sorso dalla sua tazza e poi torna a puntarti gli occhi addosso.

"È ovvio che tu voglia diventare un medico dalle lezioni che segui, già il fatto di aver condiviso la lezione di anatomia è una prova, se non fosse che ne sei affascinato e lo si può facilmente capire guardando tutti quei appunti che hai preso sul tuo quaderno; inoltre, quando ti ho chiamato "dottorino" non mi hai corretto, quindi mi sembra logico che tu voglia proprio fare quello nella tua vita. Come so che ti servirà una borsa di studio? Semplicemente da come vai vestito in giro. Quel maglione beige che indossi è orribile, ma è il tuo preferito ed è per questo continui ad usarlo nonostante sia sciupato e un po' sbiadito ai bordi delle maniche e del girocollo a causa dei continui lavaggi. E anche il resto dei tuoi vestiti sono stati indossati più e più volte perché a causa del lavoro di tua madre non te ne puoi permettere di nuovi. Hai una sorella alcolizzata e questo l'ho capito dal telefono che avevi in mano quel giorno a lezione. Tutte le volte che ho visto un telefono con quei graffi-dovuti alle mani tremolanti di chi beve troppo-vicino all'interruttore della carica, quello apparteneva a qualcuno con gli stessi problemi di tua sorella. È un regalo perché prima apparteneva a lei e ancora prima a Clara, il nome inciso sul retro, la sua evidente ex ragazza. È stata lei a lasciarla altrimenti non te lo avrebbe dato, e comunque un telefono nuovo di certo non te lo saresti potuto permettere. Come faccio a sapere che hai una sorella e non un fratello? Quando avevi il telefono in mano qualcuno ti aveva appena inviato un messaggio, ma non te ne eri accorto perché era silenzioso e perché eri impegnato a parlare con me, e il nome apparso sullo schermo era "Harriet", quindi dato che il tuo unico amico è il ragazzino che ho visto insieme a te fin dal primo giorno di scuola, non poteva che essere tua sorella.".