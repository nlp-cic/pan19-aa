scuro.



*



Doveva
essere davvero freddo quella notte, ma per
lui non faceva alcuna differenza; spiccò un balzo,
lasciandosi trascinare dal
vento verso l’alto, sempre più su, una scia di
fiocchi di neve dietro di lui e
le nuvole davanti.



Una
luna enorme illuminava la città sottostante.
Jack si fermò a mezz’aria, osservando lo
spettacolo che gli si presentava; era
una notte troppo bella per passarla da solo. Scese in picchiata verso
una
piazza, dove l’acqua della fontana era rimasta congelata nel
getto. Opera sua,
ovviamente. 



Il
ragazzo sorrise, compiaciuto, ma un improvviso
movimento in una stradina secondaria catturò la sua
attenzione. Appoggiò i
piedi nudi sul terreno e si guardò attorno, il bastone
stretto in mano. Per un
istante credette di essersi inventato tutto, ma poi una figura corse da
dietro
un bidone giù per la strada, un paio di lunghe orecchie
pelose che ciondolavano
ad ogni salto.



Jack
fece per chiamarlo – era il Coniglio di Pasqua,
giusto? Ricordava di avergli fatto un bello scherzo qualche anno prima
– ma si
bloccò di colpo. La voce non gli usciva, la sua bocca non
rispondeva ai suoi
comandi.



Bunnymund
si fermò all’improvviso, annusando
l’aria,
guardandosi attorno. Vide quegli occhi verdi su di lui, lo stavano
fissando, lo
vedevano, sapeva che lui era lì, a pochi metri di distanza,
davanti a lui, era
lì, era lì… eppure niente. Il coniglio
distolse lo sguardo, come se avesse
semplicemente guardato il vuoto, e con un paio di balzi
sparì dietro un angolo.



Un’ondata
di rabbia e dolore irruppe nel petto del
giovane, mentre il suo corpo tornava ad obbedirgli e la luna veniva
lentamente
oscurata dalle nubi. C’era mancato talmente poco, era
lì, a pochi passi…
dannazione!



Fuori
di sé, Jack prese la rincorsa e tornò a
librarsi in aria, deciso a mettere più chilometri possibili
tra lui e quella
città. Il paesaggio sotto di lui continuava a cambiare, ma
il dolore al petto
non accennava a diminuire, fino a che, dopo quelli che parvero secoli,
si
ritrovò in un luogo dall’aria terribilmente
familiare.



Un
piccolo villaggio in mezzo al bosco, le case ancora
in legno, tutto illuminato a festa. La gente sfidava il freddo e usciva
nella
piazza, scaldandosi accanto ad un grande fuoco comune, ridendo,
scherzando.



Jack
conosceva quel villaggio. Atterrò in mezzo a
tutti, osservandoli uno per uno, scavando nella memoria per scoprire
dove lo
aveva già visto. Un ragazzino corse dietro ad un cane e,
senza neanche
accorgersene, andò addosso al giovane, passandogli
attraverso come se fosse
fatto d’aria.



Frost
si portò le mani al petto, mentre un ricordo
gli tornava in mente: era il primo luogo che aveva visitato dopo aver
conosciuto l’Uomo sulla Luna. Il primo luogo in cui nessuno
si era accorto di
lui. Aveva una gran voglia di urlare, ma sapeva che, anche se lo avesse
fatto,
nessuno lo avrebbe udito; rimase in silenzio, allontanandosi da quel
posto,
cercando di dimenticare tutto.



Poi
l’oscurità. Si ritrovò ad annaspare
sott’acqua,
il bastone dimenticato chissà dove e tutto attorno a lui il
buio più totale.



Aveva
paura, ma non poteva gridare, non poteva
chiedere aiuto. Aveva paura, ma non c’era nessuno con lui,
non un volto amico,
non uno solo che potesse vedere cosa gli stava accadendo.



Aprì
la bocca e l’acqua gli entrò in gola,
agitò le
braccia fino a che ne ebbe la forza, ma queste diventavano sempre
più pesanti
ad ogni movimento mentre una forza sconosciuta lo trascinava a fondo,
sempre
più giù.



Un
urlo riecheggiò da qualche parte, ma c’era solo
una parola che riusciva ancora a pensare.



“Aria…
aria…”



*



Ci
sono delle braccia a trattenerlo, braccia forti
che non hanno intenzione di lasciarlo andare. Sta ancora cercando di
respirare,
di prender aria nei polmoni, quando se ne rende conto e, il
più piano
possibile, apre gli occhi. 



E’
ancora buio lì, ma l’acqua è scomparsa
assieme a
buona parte della paura, eppure Jack non riesce a smettere di tremare.



<
Si può sapere come ti è saltato in mente di
giocare con i miei incubi?>



Vorrebbe
dire a Pitch che non è stata colpa sua, che
è inutile che sia così furioso, che non
accadrà mai più, ma non ha le forze per
replicare. Si limita a prendere delle grandi boccate d’aria,
costringendosi a
tranquillizzarsi un poco alla volta.



Quando
si sente abbastanza calmo, lancia un’occhiata
oltre alla sua spalla e nell’oscurità scorge il
viso pallido dell’Uomo Nero. Ha
un’espressione furente e inflessibile, ma al momento non
gliene importa più di
tanto. Torna a chiudere gli occhi, concentrandosi sul calore che il
corpo
dell’altro emana. Per distendere i nervi, per il momento,
basterà questo.



*



Avrebbe
dovuto accorgersi subito che qualcosa non andava
nel momento in cui si era allontanato dal suo nuovo ospite: Jack Frost
sembrava
un pesce fuor d’acqua, così intento a guardarsi
intorno, a cercare qualcosa da
fare in un ambiente che non era assolutamente il suo. Ma di