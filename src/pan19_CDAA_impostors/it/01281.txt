per rimanere lì.

Dopo un mese mi fece un’altra proposta: avrebbe pagato tutti i debiti presenti e futuri di Harry, se io mi fossi trasferito in una casa del centro di Londra ed avessi accettato sette clienti fissi, uno per sera.

Sarebbero state persone particolari, con esigenze particolari, ma, con quello che avrebbero pagato, avrei saldato i debiti in poco tempo.

Naturalmente accettai, pensando che tutto sarebbe finito velocemente.

Pagati i debiti, avremmo lasciato Londra per sempre, per andare … che ne so … in Cornovaglia, ad esempio.

Non sapevo che Irene avesse contattato Harry ed, approfittando della sua debolezza e dell’alcool che aveva sempre in corpo, l’aveva fatta precipitare in un baratro sempre più profondo.

I debiti non finivano mai.

Ed io mi ritrovai prigioniero del 221B di Baker Street.

 

La casa è bella.

Ci sono due camere da letto, un bel salotto, sempre illuminato dal sole, una piccola cucina.

La signora Hudson si occupa della casa ed è una brava donna.

La mia stanza è al piano superiore, mentre quella più grande la uso per ricevere i miei clienti.

Uno per ogni giorno della settimana.

Non so mai a che ora si presenteranno, ma ognuno di loro sa che quello è il suo giorno e che può venire quando vuole.

La signora Hudson riferisce ad Irene chi sia venuto, quanto tempo si sia fermato, se fosse solo od in compagnia, se sia stata una serata normale o con giochetti speciali.

Perché il prezzo cambia a seconda di quello che fanno, quando Irene presenta loro il conto.

Dei soldi che i clienti pagano ad Irene, io vedo pochissimo.

Giusto qualcosa per comprare gli abiti che uso per ricevere i clienti.

Tutto il resto lo tiene Irene, per pagare la signora Hudson, per saldare le bollette della casa, per riempire la dispensa con tutto quello che può servire ad intrattenere gli ospiti, per liquidare i debiti di Harry.

Del resto, non posso praticamente uscire perché devo sempre essere pronto a ricevere il cliente della giornata, quindi a cosa mi servirebbero dei soldi?

 

Come dicevo, Anderson è l’uomo del lunedì.

Quello che è arrivato con lui, è il cliente del mercoledì.

Si chiama Gregory Lestrade ed è un ispettore di Scotland Yard.

È il capo di Anderson.

È lui che chiama sempre il consulente investigativo che fa arrabbiare tanto Anderson.

Greg è una brava persona.

Non so come sia finito nella lista dei miei clienti, ma non ce lo vedo a vendersi a Irene.

Ha dei problemi con la moglie e trascorre il tempo con me per non tornare a casa da lei.

A volte non facciamo altro che parlare.

A volte vuole che sia a prenderlo.

Spesso è lui a prendermi.

Però è sempre gentile e dolce.

Se tutti i miei clienti fossero come lui, potrei anche fare questo lavoro per tutta la vita.

Greg mi guarda con un misto di compassione e rimpianto.

 

Come dicevo, non tutti i miei clienti sono gentili ed Anderson non è nemmeno il peggiore.

L’uomo del martedì è crudele e perverso.

Si chiama James Moriarty ed ha la fissa di voler essere obbedito in tutto e per tutto.

Gli piace fare male.

Ed a volte tanto.

Anche lui mi parla del consulente investigativo.

Anche lui si sfoga su di me, quando quell’uomo gli rovina i piani.

 

L’altro cliente di cui farei a meno è quello del giovedì.

Si chiama Charles Augustus Magnussen e gli piace umiliare la gente.

Non è particolarmente violento né crudele, ma non so cosa sia peggio, se la violenza o l’umiliazione.

Ho tentato di convincere Irene a mandarlo da qualcun altro.

Almeno qualche volta.

Sono un ex-militare e posso sopportare la violenza, isolando la mente dal corpo, fingendo di non essere dove sono, che non mi stiano facendo nulla.

Invece, non riesco a fare l’abitudine all’umiliazione.

Non c’è modo di dimenticare, di isolare la mente da quello che sta avvenendo.

Irene mi ha detto che Magnussen chiede espressamente di me e che paga bene.

Su questo non ho dubbi.

Chissà quanto gli chiede.

È l’unico che, spesso, non si presenta da solo.

Gli piace guardare e lo vedo sempre con quel suo ghigno soddisfatto dipinto sulla faccia.

 

Mi piace il cliente del venerdì.

Si chiama Sebastian Moran ed è gentile, anche se non come Lestrade.

Lui deve essere sempre quello che prende e che comanda, gli piacciono anche giochetti un po’ particolari ed a volte dolorosi, ma gli importa che anche io provi piacere.

Quando mi chiede se sto bene, so che lo fa perché vuole sinceramente saperlo.

È l’unico che si fermi a passare la notte con me.

Di solito, dopo aver consumato, vanno tutti via.

Ed io posso salire nella mia stanza e rimettere insieme i pezzi della mia vita, fino al cliente successivo.

Sebastian, invece, si ferma spesso a trascorrere la notte al 221B di Baker Street.

Fuma una sigaretta.

Chiacchiera.

Dorme.

Mi prende ancora.

Potrei abituarmi a lui.

Mi sono abituato a lui.

 

L’uomo del sabato è veramente bizzarro.

Si chiama Mycroft Holmes ed è il governo di sua maestà.

Lui si presenta