anni il prossimo maggio, e non ha ancora proferito una sola par...”  “E cosa dovrei fare secondo te, eh!? Abbandonare i miei figli in un istituto per handicappati e dimenticarmene?!”  Sbottò, quando si rese conto che l’alternativa sarebbe stata quella di cominciare a strappare pezzi dal motore e scaraventarglieli addosso, ad uno ad uno.

 Non vi era cellula del suo corpo che in quel momento non desiderasse afferrare i propri figli e scappare lontano. Non da Bobby, o da Sioux Falls, o dal South Dakota – neppure via dagli Stati Uniti d’America, in realtà. Desiderava scappare in un luogo in cui non vi erano demoni, o cacce, o mogli che bruciano sui tetti sopra le culle dei propri figli né fetidi motel a far da case per settimane; in un luogo in cui i propri figli sarebbero potuti crescere in una famiglia, una di quelle vere, andare al pre-school senza ritrovarsi a dover lottare con i servizi sociali per riaverli indietro a fine giornata, e dove la voce petulante di Dean avrebbe fracassato le sue orecchie giorno dopo giorno, istante dopo istante. Ma tutto ciò non lo avrebbe trovato certo in questo universo, John.  E così, tutta la sua frustrazione venne espressa attraverso l’immagine di un uomo che, ringhiando come un cane, afferra una bottiglia di whiskey  mezza piena poggiata a ridosso delle ruote dell’auto, e ne trangugia in un sol colpo persino le gocce sul fondo.

Bobby non riuscì a reggere quell’immagine. Preferì volgere lo sguardo verso i due bambini nascosti nella carcassa arrugginita del vecchio furgone in fondo alla recinzione.  “Sei disgustoso, John. I tuoi figli hanno bisogno di aiuto e tu cosa fai?”

“Faccio l’unica cosa che permetterebbe loro di arrivare al decimo compleanno sulle loro gambe, Bobby. E non credo sia necessario che sia io a ricordartelo!”  “E come!? Lasciandoli da soli in un motel per sette maledetti giorni!? Puntando un fottuto fucile contro gli assistenti  sociali chiamati dal direttore quando si è reso conto che hai lasciato un bambino muto di sei anni ad occuparsi da solo del fratello minore per un’intera settimana?! Lo sai che torneranno armati sino ai denti la prossima volta, vero John?! Lo sai cosa accadrà!?”

“Accadrà che cambierò così tanto i loro connotati che persino quelle puttane delle loro madri stenteranno a riconoscerli. Nessuno porterà via i miei figli.”  John schiumava di rabbia come una di quelle bestie che era solito a cacciare, ma non urlava. Non più. L’alcol aveva cominciato a svolgere il suo lavoro, e non tardò a suggerire alla sua mente alternative più creative agli urli e ruggiti fuori misura.   “Anzi.” Disse d’improvviso  gettando a terra la chiave inglese con cui stava lavorando. “Sai cosa ti dico? Per oggi basta lavorare. Ho deciso. Porterò Dean allo zoo adesso. Se lo merita di passare un po’ di tempo da solo insieme a suo padre, no?”

Strofinò le mani unte sui jeans, e si allontanò sino a raggiungere il furgone arrugginito. Bobby non disse nulla. Tirò solo un profondo respiro.   Dean fece appena un paio di passi, prima di scuotere il braccio divincolandosi dalla stretta di suo padre, e tornare indietro come un magnete attratto dal polo inverso. Non vi era forza in quei movimenti; sapeva che suo padre non avrebbe opposto resistenza. E infatti non disse niente. Si limitò ad osservarlo mentre si arrampicava silenziosamente sulla carrozzeria arrugginita del furgone, e raggiungeva il fratello accucciato sui sedili anteriori polverosi tra piccoli pezzi di lego disseminati in ordine sparso.  “Non vuoi venire allo zoo con tuo padre, Dean?”  Dean distese il petto sullo sterzo, e allungò le braccia sino a stringerne con le dita sottili la parte più alta. Chiuse gli occhi, chinò il capo. Sam aveva lentamente cominciato ad accatastare quadratini di lego per ordine di colore circondato da un silenzio disarmante. Nessuno dei due sembrava notare la presenza del padre.  A nessuno dei due sembrava importargliene nulla, ad essere sinceri.  “Lasceremo Sammy qui da Zio Bobby a riposare e noi due ne andremo allo zoo, ti va? Come due veri uomini.” Le labbra di John si riempirono di un sorriso così patetico, così sfigurato.  “Da quanto tempo io e te non andiamo allo zoo? L’ultima volta non avevi nemmeno un anno, probabilmente non ti ricorderai neppure. C’era anche la mamma...”  Senza muoversi di un solo centimetro, Dean riaprì gli occhi, e lo guardò. Sam aveva appena terminato la torre rossa.

 “Coraggio, andiamo.” Fece la mossa di prenderlo tra le braccia, ma Dean si sottrasse a quelle mani come un pesce che sfugge a un bambino che immerge le proprie nell’acquario.  “Non vuoi proprio venire?”  Dean raccolse i mattoncini gialli caduti sul cruscotto.

“E allora dimmelo!” Fu un istante. Dean venne trascinato giù da mani forti – questa volta veramente forti – e posto in piedi lì, faccia a faccia con il padre. Rigido come un soldato.  Sam sgranò gli occhi con un’espressione di ingenuo stupore, quando la brutalità dei movimenti fecero crollare tutte le torri che aveva costruito. “Vuoi venire o non vuoi venire con me allo zoo, Dean?” Lo strattonò. Una, due, tre volte