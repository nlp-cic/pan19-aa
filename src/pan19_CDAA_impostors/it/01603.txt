Forse ti stai accorgendo che avevi bisogno di uno psichiatra più di quanto credessi,” ribatté Hannibal.

“Può darsi,” ammise Will, “Invece ho trovato te.”

Will guardò alle sue spalle, verso la porta d’entrata, con gli occhi persi nel vuoto.

“Credevo davvero di aver trovato la mia…anima affine,” proseguì Will, “Fra milioni di persone l’unica che capisse…”

“Sono tuo amico, Will, se solo ti lasciassi aiutare…”

Will scattò in avanti col busto, le mani protese verso di lui. Hannibal capì in quell’istante di aver detto una frase di troppo. Si ritrovò le mani di Will strette alla gola.

“Non è di amicizia che parlo, figlio di puttana!” ringhiò Will, “Ti senti? Ti sto dicendo che conosco il tuo gioco eppure continui a fingere! Non c’è niente che ti importi più della tua salvaguardia, niente che valga più del tuo culo. Hai paura che si sappia che la tua terapia è meno ortodossa di quella di Chilton?”

Le mani allentarono la presa, pur rimanendo attorno alla sua gola. Will lo sovrastava, le gambe ai lati della sedia, il mento alto e gli occhi puntati verso il basso. Se Hannibal non fosse stato chi era, avrebbe avuto paura, questo glielo riconosceva.

“Cosa vuoi da me, Will?”

“Voglio che ammetti quello che hai fatto,” rispose pronto Will.

“Ok, ammetto quello che ho fatto,” acconsentì Hannibal.

“Bene,” Will annuì.

“Non credo sia una confessione di una qualche utilità, Will,” gli fece notare Hannibal, vista la soddisfazione negli occhi del giovane uomo.

“É utile a me, questo è tutto ciò che deve essere,” disse Will, “Dov’è Abigail?”

Hannibal lo fissò serio, si mosse all’interno della presa di Will, “Non ti dirò dov’è.”

“Mi sembra giusto.” Will ci pensò su, “Abigail sta bene?” riformulò.

“Benissimo,” rispose Hannibal, “Non sente la mancanza di ciò che ha volutamente offerto,” specificò, così che Will non dovesse chiedere anche quello.

Will scoprì i denti, “Questo lo vedremo, pazzo bastardo. L’hai convinta a farsi amputare un orecchio per cosa? Incastrare me? Lei lo sapeva?”

Hannibal rimase in silenzio, mentre Will si faceva via via più serio.

Chiuse gli occhi. “Non… Non mi vedrà mai come qualcosa di più dell’assassino di suo padre, vero?” chiese in un mormorio.

Le dita attorno al collo avevano perso la loro presa da tempo anche se Will continuava a tenergli le mani sulle spalle.

Era nel bozzolo, pronto ad uscire, ma non ancora completo. Will era una potenziale furia, distruttivo e indomabile, ma non ancora pronto ad ammetterlo, ad abbracciare la sua natura. Avrebbe urlato e minacciato, ma non gli avrebbe fatto del male; nemmeno dopo essere stato manipolato, torturato e portato quasi alla follia, nemmeno dopo essersi ritrovato a vomitare pezzi di colei che aveva adottato come figlia.

Cos’avrebbe fatto Will alla fine della loro forzata conversazione? L’avrebbe liberato con un monito? L’avrebbe al massimo costretto a riportare Abigail nel mondo?

“Abigail non sapeva cosa avrei fatto del suo orecchio,” si ritrovò a dire Hannibal senza avere la benché minima idea del perché lo stesse facendo. “È stata una mia decisione.”

Seppe perché aveva puntualizzato quel particolare quando vide il viso di Will distendersi un po’; il fatto che Abigail non fosse coinvolta nel tentativo di incastrarlo lo rincuorava.

“Quindi sei solo tu che vuoi liberarti di me?” chiese ancora Will. “Sono diventato scomodo? Inutile? Noioso? Ti conosco troppo bene?”

“Volevo vedere fino a che punto la corda si sarebbe tesa senza rompersi,” rispose Hannibal.

Ce l’aveva fatta. Will l’aveva messo in ginocchio.

Will inarcò un sopracciglio. “E se avessi retto senza spezzarmi?”

“Avresti scoperto altre cose di te, che ancora non sai,” concluse Hannibal.

Will si abbassò fino a sedersi in grembo a lui. Appoggiò gli avambracci sulle sue spalle avvicinandosi al suo viso fino quasi a sfiorargli il naso col suo.

“Cosa vuoi da me, Hannibal?” domandò.

“Vedere come sei veramente.”

Will annuì con un sorriso sbilenco sul viso. Se possibile si avvicinò ancora di più. Hannibal sentì il suo respiro sul viso. Poteva essere la febbre, che con tutta probabilità era salita nelle ultime ore, o l’agitazione del momento, ma era sudato, ansimante e sapeva di lotta e sangue. E Hannibal non aveva mai sentito un odore più buono del suo.

“Per vedere come sono veramente,” sussurrò Will guardando altrove, “Ti basta sapere che non ho intenzione di denunciare la tua terribile condotta come psichiatra?”

Hannibal distese le labbra in una linea neutra che poteva passare per indifferenza.

“Oppure vuoi anche sapere cosa ne penso del fatto che sei lo Squartatore di Chesapeake?”

A questa frase Hannibal provò a mantenere l’aria impassibile, ma si rese conto di essersi irrigidito. Rimediò con una risatina. “Addirittura?” domandò sarcastico.

“Già, addirittura,” confermò Will.

“E da cosa deriverebbe questa tua conclusione?”

Will si appoggiò con le labbra