stava infilando un marshmallow per sé e uno per il pyro su dei bastoni per arrostirli sul fuoco, finalmente apparve lo sniper, con l’aria super combattuta, vestito da… Cacciatore di vampiri. La spia gli stringeva forte il braccio, e lo scout scoppiò a ridere a guardarlo. 

“Ma come cazzo ti sei conciato? Non avevamo detto che avrei fatto io la mummia?” La spia gli rivolse uno sguardo penoso, lasciando lo sniper e prendendo un cioccolatino da una delle ciotole disposte in posizioni strategiche. 

“Io non sono una momie, garçon. Je suis l’homme invisible.” E si piazzò il cioccolatino in bocca. Scout alzò le spalle, porgendo al pyro il suo marshmallow, che preferì far bruciare completamente. 

“Contento te.”Borbottò, ma quindi, con fare circospetto, lo tirò un attimo per il lembo della veste. La spia alzò gli occhi al cielo, accucciandosi accanto a lui. 

“Cosa vuoi ora.” Scout era un po’ imbarazzato ma glielo chiese lo stesso. “Te che sei, tipo, poliglotto no? Non parli una marea di lingue? Comunque, per caso, sai di che stanno parlando il medico e il grosso?” 

La spia diede loro un’occhiata, e poi rispose. 

“Oh, oui, stanno facendo una piacevole chiacchierata sul fatto che devi farti gli affari tuoi.” Lo scout mise un broncio infinito mentre la spia si allontanava, stringendo sempre la manica dello sniper per fargli fare un giro. Dopo un po’, l’ingegnere arrivò con in mano una chitarra, e si sedette proprio avanti al fuoco. 

“Forza, ragazzi, qualcuno racconti una storia di fantasmi.” Scout si strinse le ginocchia, tremando appena. “Uh… si… doppiamo proprio?” Il demolitore si mise a fianco a lui, tirandogli una pacca sulla schiena che quasi non lo fece finire in mezzo al fuoco. 

“Scherzi, ragazzo? Ad Halloween è tradizione raccontarsi storie di fantasmi! E io ne conosco una bellissima!” “Se è quella dove perdi l’occhio quando eri ragazzino puoi anche tenertela! Non fa nemmeno paura” Esclamò il soldato, che si stava ingozzando di caramelle. Il demolitore sbuffò, e poi lo fissò con aria da sfida. “Allora, amico mio, prova tu a raccontare una storia di fantasmi.” Il soldato appoggiò di lato le caramelle, pulendosi la bocca con la mano aperta, e si piazzò un po’ più vicino al fuoco, sorridendo da sotto il cartone che gli copriva la testa. 

“Oh si, la conosco una storia. Andai a prendere del cibo per procioni una volta, ma il locale era pieno zeppo di fantasmi! Allora li presi uno alla volta e li picchiai fino a quando non tornarono in vita! Fine!” 

Lo scout si spalmò la mano sulla faccia, mentre il pyro applaudiva contento. Quindi, lo sniper appoggiò una mano sulla spalla del soldato, sedendosi lì accanto a lui. 

“Mate, tu non sai come raccontare le storie. Ci vuole classe. Quindi.” Prese fiato. E iniziò. 

“Tempo fa, che ero ancora a casa, in Australia, lavoravo come bracciante in tutte le fattorie che circondavano la nostra. Dato che noi allevavamo soltanto pecore, ogni autunno ruotavo a seconda del bisogno. Raccogliere mele, patate, ogni fattoria era specializzata in qualcosa. Quindi facevo giri piuttosto lunghi, prima di tornare a casa in tempo per la tosatura delle pecore. Mi muovevo col mio camper, proprio quello lì, la mia Sheila. Comunque, finita la stagione del raccolto, mi misi a fare un giro un po’ più lungo, quella volta, perché dovevo andare a fare rifornimento. Era notte, e guidavo in mezzo al deserto, e vedevo la croce, e accidenti. Quante stelle.” Si fermò un attimo a guardare il cielo, questo cielo, che era così diverso da quello che conosceva in Australia. Quindi continuò. “ Ad un certo punto, fermai, perché vidi qualcosa. Sembrava un animale che si dibatteva, e miseria, non cacciatori di frodo anche qui, pensavo. Va bene che i dingo son bestiacce, ma questo non giustifica il catturarli con quello schifo di trappole a tenaglia. Insomma, scesi dal camper, e con il fucile andai verso la bestia che aveva iniziato ad uggiolare. Era buio, buio pesto, e vedevo solo questa cosa che si divincolava nella trappola, rischiando di finire addosso a qualche cespuglio spinoso. Gli piazzai un braccio intorno alla testa e strinsi, strinsi forte, non per fargli male, giusto per fargli perdere i sensi per un po’, e quando la bestia smise di dimenarsi, ficcai il fucile, feci leva, e gli tirai fuori la zampa da quella trappola. Ovviamente, mi ero ben reso conto che non fosse un dingo. No, non  lo era.” Si accese una “sigaretta” e subito un odore dolciastro pervase l’aria. La spia lo imitò con una delle sue, e gli occhi di tutti erano puntati sul cecchino, aspettando il continuo della storia. Dopo un paio di boccate, lo sniper sorrise, continuando a raccontare. 

“Era un accidenti di Bunyip. Con un occhio enorme in mezzo alla faccia, e dei tentacoli dietro. Ok, era ancora svenuto quando lo liberai, però poi si riscosse,