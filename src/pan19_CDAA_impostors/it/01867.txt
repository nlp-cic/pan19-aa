ci fosse qualcosa sotto che l’umano non aveva ancora detto o forse non aveva ancora avuto il coraggio di ammettere neanche a se stesso. Ad ogni modo, qualunque sviluppo ci fosse stato in quella storia, sperava che il suo migliore amico ne sarebbe uscito tutto sano. Sebbene fosse alquanto improbabile.             «… e io sono stufo! Ho chiuso, basta!», concluse Stiles, che non si era accorto di non essere stato ascoltato.             Scott lo guardò con espressione vacua. Poi si alzò dal proprio divano. «Altra Sprite? O preferisci una birra ghiacciata?».             «Acqua e cianuro», borbottò tetramente il figlio dello sceriffo. «Magari se mi levo di torno sarà finalmente felice».             Il giovane licantropo ruotò ancora gli occhi al cielo per la melodrammaticità dell’altro, poi si diresse in cucina.             Stiles si ficcò altre patatine in bocca. Avrebbe voluto annegare in quelle dannate patatine, crepare affogato e chi si è visto si è visto. Era arrabbiato, triste, confuso, era… era maledettamente depresso! Non ci si comportava a quel modo! Okay, magari era solo un inutile umano, ma un minimo di cortesia?! Tsé! Probabilmente Derek Hale neanche sapeva dove stesse di casa, la buona educazione!             Scott tornò pochi istanti dopo nel salotto buio illuminato solo dal bagliore tremolante del televisore. Brandiva pacchi di patatine e di popcorn, due lattine di limonata frizzante e due bottigliette di birra dal vetro appannato, così fredde che emanavano lievi spirali di vapore.             Stiles lasciò perdere il suo snack al formaggio pulendosi le mani strofinandole tra di loro e si accaparrò la sua birra, bevendo con tanta foga da versarsene una generosa quantità sul collo e sulla maglietta. «Oh, maledizione!», imprecò.             «Aspetta, ti aiuto io». Scott andò alla sua velocità sovrumana in cucina a recuperare uno strofinaccio asciutto e tornò in men che non si dica per aiutare il suo amico, inginocchiandosi sul divano di fianco a lui e sporgendosi per asciugargli il petto. Ma qualcosa attirò la sua attenzione e, mentre era proteso verso Stiles, si fermò per ascoltare oltre le voci soffuse provenienti dalla TV: c’era un terzo battito cardiaco in quella stanza… e un respiro piuttosto nervoso. Immediatamente, i suoi muscoli scattarono all’erta, ma poi il suo olfatto captò un odore alquanto familiare: «Derek?!».             Due occhi rossi lampeggiarono nel buio, facendo sobbalzare i due ragazzini. L’Alfa uscì allo scoperto, i lunghi capelli legati in una coda disordinata e la canottiera di quello stesso pomeriggio un po’ scomposta sulle spalle, mentre le gambe snelle e toniche erano fasciate da un paio di jeans femminili dal colore indefinito per via della scarsa illuminazione.             Stiles deglutì, distogliendo lo sguardo imbarazzato. Da quanto tempo stava lì? Aveva sentito le sue lamentele? Be’, in tal caso non gliene importava proprio niente!             «Tu». Sibilò la calda voce femminile. «Che ci fai qui?».             I due amici si guardarono confusi. Scott fu il primo a parlare: «Se intendi me, io qui ci abito…».             «Non parlavo di te», disse Derek. «Mi riferivo a lui». Indicò l’umano.             Che razza di domanda era? Ora non poteva stare neanche a casa del suo migliore amico che mister Capo del Mondo si indispettiva? «Ah! Devo dare conto a te di dove vado?», sbottò piccato.             Gli occhi del licantropo più grande lampeggiarono ancora di rosso. L’espressione, seppur addolcita dai delicati lineamenti, era sempre la solita torva e arrabbiata. «Cosa. Ci fai. Qui», scandì lentamente.             Quella reazione era oltremodo assurda. Era come se a Derek desse realmente fastidio che il giovane umano fosse in compagnia del Beta. Ma perché?             «Sto assieme al mio migliore amico, non si vede?».             «E perché?».             «Sei impazzito, per caso?!».             Derek rispose a quella domanda retorica con un ringhio basso che fece vibrare il seno.             Se Stiles non l’avesse conosciuto bene, avrebbe detto che fosse geloso. Ma che motivo aveva di esserlo? Perché mai avrebbe…             Scott.             Stiles perse il suo sguardo sul pavimento di casa McCall, riflettendo velocemente.             Derek era geloso di Scott… Perché la causa scatenante della sua trasformazione era stato il Beta. Quale altra spiegazione al fatto che fosse andato in quella casa a quell’ora di sera? Probabilmente aveva avuto intenzione di parlare con Scott e dichiararsi o qualcosa del genere, ma la presenza di Stiles doveva avergli scombinato i piani. Derek non voleva che lui, o chiunque altro, toccasse il suo personale desiderio. Aveva agito secondo i suoi istinti, senza frenarsi. L’Epithymía portava a questi momenti impulsivi. Lui l’aveva letto…             Ingoiando quel boccone amaro, Stiles si alzò dal divano in tutta fretta. «Ci vediamo domani, Scott. È meglio che vi lasci soli». La sua voce suonò monocorde e piuttosto fredda. Si diresse alla porta d’ingresso e la spalancò, uscendo mentre la voce del suo migliore amico lo richiamava confuso. Si poggiò contro il fianco sinistro della sua Jeep, portandosi due dita alle tempie e massaggiandole piano a occhi chiusi.             Oh, infondo che gli importava? Se Derek provava attrazione per Scott, non era certo un suo problema. Avrebbe continuato a mangiare, bere e dormire come sempre, grazie tante. Che si