quasi divertito.Lindsey mosse di nuovo la mano come per scacciare una mosca “No. Lascia perdere. Scusami. Sono ancora un po’ scosso…” disse sparendo in cucina. Tornò poco dopo con un paio di birre e si lasciò cadere sul divano allungando una mano a porgerne una ad Angel che lo guardò perplesso.“Ehi, senti, non ho riserve di sangue in casa, ok?”Il vampiro prese la bottiglia più per cortesia che altro – cortesia?? Quando mai era stato cortese con Lindsey?? – e si sedette sul bracciolo del divano.“Alla salute” disse con voce strascicata l’avvocato facendo tintinnare le bottiglie “Stronzi” sibilò poi scuotendo la testa.Angel allungò una mano e la appoggiò sulla spalla di Lindsey, smuovendolo appena . “Immagino cosa provi… E spero che ora ti deciderai a mollare la Wolfram & Heart.”“Sì, assolutamente. Parto stanotte.”Angel sussultò leggermente. Lindsey McDonald partiva. Non che la cosa gli dispiacesse più di tanto. O sì? No, decisamente. Forse.“Oh, bene. Saggia decisione.” rispose poi alzandosi dal divano.“Dove vai?” chiese l’avvocato con tono perfettamente neutrale ma lo sguardo era diverso da poco prima. Era acceso.“Dove vado? Torno a casa. No?” Che diavolo di domanda era?“Non lo so… tu vuoi tornare a casa?” continuò Lindsey sorseggiando la sua birra.Angel corrucciò le sopracciglia e cercò di trovare una risposta. Non che fosse difficile dire “sì”, ma in quel momento non gli riusciva.A distoglierlo completamente dai suoi tentativi tornò la voce dell’altro “Credo che mi mancherai”.Se non fosse stato già morto, probabilmente ci sarebbe andato vicino in quel momento.“Eh?” sbottò con voce strozzata.L’avvocato appoggiò la bottiglia a terra e si alzò fronteggiando il vampiro. “Hai capito bene, credo che mi mancherai.”“Che stupidaggine!” rispose Angel con un tono che voleva essere allegro ma che suonò solo enormemente imbarazzato “Dimentichi che siamo nemici?”“Hai mai pensato che a volte si lotta strenuamente contro qualcosa o qualcuno solo perché lo si desidera troppo?”.No, non ci aveva mai pensato. E no, non voleva iniziare a farlo proprio ora.“Meglio che vada, Lindsey. Ti auguro buona fortuna.” Riuscì a rispondere il vampiro sfuggendo lo sguardo dell’avvocato.“Resta.” mormorò quest’ultimo avvicinandosi ancora un po’, forse troppo perché le sue intenzioni non venissero capite.Angel alzò le mani e fece un passo indietro. “Qui c’è qualcosa di strano… sicuro che era birra quella nella bottiglia?”Lindsey ridacchiò e fissò Angel con i suoi occhi luminosi “Posso chiederti un favore? In nome di… qualsiasi cosa ci sia tra noi…”.Il vampiro assottigliò lo sguardo e deglutì facendosi serio. “Tra noi non c’è proprio niente. Comunque sia…Cosa?”“Mordimi.”“Co-come? Scusa? Cosa?” Angel era più che sbigottito. In quei pochi secondi nella mente gli erano passate mille domande che Lindsey avrebbe potuto fargli, comprese alcune che non aveva voglia di analizzare ma… morderlo?“Mordimi.” Ripetè l’altro con una strana luce negli occhi.“Ok, tu sei evidentemente sconvolto da quello che è successo. Posso capirlo… Del resto, sono io che faccio l’eroe di solito e tu… tu ti limiti ad essere un avvocato e…”“Mordimi.”“La vuoi smettere???” Angel si infilò le mani nei capelli e ruotò su se stesso. Lui non beveva sangue umano, era una questione di principio, e si era sempre rifiutato di prestarsi a giochetti del genere con chi aveva la passione per i vampiri. Eppure con Lindsey la cosa si stava rivelando più difficile del previsto.La sua richiesta gli martellava nelle tempie e gli sembrò di avere degli spilli in gola per l’arsura.“Tu mi disprezzi, Angel. Che problema hai a mordermi?”Il vampiro si voltò con uno scatto verso di lui. “Non c’entra niente il disprezzo! Io non voglio e basta!”Per un istante un velo di tristezza passò negli occhi di Lindsey “Quindi confermi che mi disprezzi…” fece un rapido sorriso e tornò a sedersi sul divano “…. Talmente tanto da non darmi ciò che desidero…”.Il vampiro restò senza parole.“Ok, senti…” cominciò riavvicinandosi al divano “Io non so veramente cosa ti stia succedendo. Né sono sicuro di volerlo sapere ma… non funziona così. Non è che puoi venire da me e chiedermi di morderti! Dai! Non si fa!”. Ma chi voleva darla a bere? Sentiva la gola urlargli di attaccarsi alle vene di quell’uomo.Lindsey si alzò di scatto e afferrò Angel per la maglia, ben consapevole che con uno spintone avrebbe potuto mandarlo a sbattere con la parete opposta.Si sollevò sulle punte e si avvicinò al suo orecchio “Ti prego… Una sola volta… Voglio sentire i tuoi canini duri contro la mia pelle…”Quell’immagine si fece talmente vivida nella mente di Angel che il vampiro ebbe un sussulto.La sua voce si fece bassa “Non posso…”“Ma vuoi… vero?” sussurrò di nuovo Lindsey.La sua pelle aveva un profumo particolare e Angel si sentì quasi invadere dalla sua essenza, sentiva come un cerchio alla testa, come un leggero capogiro.“Lindsey…”