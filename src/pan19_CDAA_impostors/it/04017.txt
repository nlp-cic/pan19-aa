suo compagno che gli accarezzavano il collo ed un braccio lo spinse a riaprire gli occhi: era scivolato in un dormiveglia pieno di ricordi coerenti ma vaghi, col capo che ciondolava poco dolcemente su una spalla. Silenziosamente, lasciò che l’altro lo guidasse a sé con gentilezza, finendo per poggiare la tempia contro una spalla ben muscolosa e rilassarsi; l’odore che saliva da lui era piacevole e forte come la sua sola presenza, Queen lo trovava irresistibile.

Con un sorriso, lasciò che la mente vagasse ancora, ricordando come non si fosse vergognato di svelare il proprio corpo, per la prima volta, a qualcuno che potesse comprendere davvero cosa si provasse a non essere accettati. Un essere contemporaneamente uomo e donna non era gradito alla società umana, era considerato un mostro, qualcosa da correggere e medicalizzare: Queen, dal canto suo, per motivi pratici aveva scelto di presentarsi come una ragazza, cercando di dissimulare quel poco di mascolino che aveva in sé, pur essendo e sentendosi anche uomo; per questo, non avrebbe mai creduto possibile che qualcuno potesse trovarlo bello, men che meno sentirselo dire senza tanti giri di parole.

“Non dovresti vergognarti.” Aveva asserito, senza un solo momento d’esitazione, Rhadamanthys, mentre le sue grandi mani carezzavano i fianchi appena accentuati di Queen. “Io ti trovo bellissimo…”

Queen non avrebbe saputo spiegarne il perché, ma aveva annuito alle parole dell’altro e gli aveva davvero creduto. Non aveva più provato alcun imbarazzo con lui, neanche quando si era trovato a baciarlo appassionatamente, schiudendo le cosce per fargli spazio e lasciare che Rhadamanthys si sistemasse tra di esse.

Rabbrividì di piacere al solo ricordo di cosa fosse venuto dopo: non si trattava soltanto di una questione di piacere fisico, ciò che scatenava in lui dolci brividi era soprattutto la connessione che lo univa al suo compagno e li rendeva così simili. Si erano ritrovati ancora una volta, due amanti che attraversano il corso del tempo per separarsi con la certezza di tornare l’uno dall’altro: guerre sante, secoli e luoghi di rinascita diversi non erano abbastanza per poterli tenere lontano, prima o poi riuscivano sempre a ritrovarsi.

Nonostante Queen avesse compreso, a grandi linee, chi fosse, il resto non gli era ben chiaro. Sì, aveva seguito Rhadamanthys non solo per amore, c’era un certo senso del dovere in quel che andavano ad affrontare, ma i ricordi erano ancora confusi, la sua vera coscienza doveva ancora affiorare pienamente.

“Dove stiamo andando?” gli aveva chiesto, preparando un piccolo bagaglio per un viaggio breve. Non gli sarebbero serviti altri vestiti, gli aveva assicurato il suo partner.

“Ti porto a casa. Prima, però, dovremmo passare per il Belgio: andremo a prendere un nostro vecchio amico. Sono sicuro che ricorderai tutto appena vi rivedrete.”

E Queen si era fidato.

Si portò una mano davanti alla bocca e sbadigliò, mentre i suoi pensieri perdevano di coerenza e scivolavano poco a poco in uno stato di puro inconscio. Pur volendo fare ancora mille domande a Rhadamanthys, si addormentò poggiando il capo sulla sua spalla, facendosi coccolare da lui e riscaldandosi con la sua vicinanza.

Non sentì nemmeno il bacio sul capo che ricevette dal suo compagno, ormai immerso in un vero e proprio sonno.

 

~

 

Le lenzuola del letto matrimoniale erano fresche e morbide, il corpo del suo amante caldo e sodo, muscoloso; l’unica luce conosciuta era fredda e scura: era impossibile che il sole arrivasse proprio in quel luogo, non a casa loro. C’era un elegante lampadario appeso al soffitto, una serie di cristalli neri ad adornarlo: era davvero una dimora lussuosa, pensò vagamente, al risveglio.

Alla fine, gli era stato tutto chiaro senza alcun bisogno di spiegazioni.

Sylphid viveva in una piccola città cordiale che lo trattava con garbo, pur se con distacco; quando si erano incontrati, Queen si era sentito sciocco a dubitare, sebbene solo per un breve lasso di tempo, di Rhadamanthys, che non aveva risposto alle sue domande: non avendo ricavato più di qualche risposta evasiva, l’impressione che aveva avuto era stata quella di un compagno poco attento. Quando tutto era diventato chiaro, Rhadamanthys aveva ammesso di essere stato molto vago per non confondergli ulteriormente le idee.

“So che hai bisogno di tempo, per recuperare.” Aveva asserito, sebbene con un sorriso tenero che sembrava fare a pugni con i tratti decisi del suo volto.

Queen, annuendo, aveva pensato vagamente che l’altro si stesse prendendo gioco di lui, ma non vide traccia di malizia nelle parole e nel sorriso sincero del compagno – aveva concluso che forse l’altro non aveva avuto tutti i torti, ma solo dopo averci pensato su con intensità.

Erano andati a prendere un Sylphid già cosciente, che, con piglio convinto, li aveva apostrofati: “Capo, Queen… finalmente! In realtà non ci speravo più, credevo voleste lasciarmi qui.”

“Tra gli umani? Non sono così crudele. Non con i miei sottoposti.”

Chiacchierando amabilmente, Syphid aveva preso un piccolo bagaglio e lo aveva agitato sotto il naso di entrambi. “Su, su, andiamo! Ci sarebbe anche Gordon, sai…”

Gordon era già stato contattato ed era già arrivato a destinazione, perciò non dovevano fare altro che