la ricordi ho cercato di renderla bella almeno come lo era prima.”

“Vorrei vederla” se lo immagina, ancora una volta, Derek seduto sugli scalini del porticato mentre osserva il bosco.

“Finiresti per innamorartene.” Vero, poi non vorrebbe più andarsene.

“Amerei qualsiasi casa se la dovessi condividere con te”  parla ancora prima di averlo pensato davvero.

Derek sta per aggiungere qualcosa quando Stiles sente la voce della bambina che ha risposto irrompere nelle loro confessioni.

“Deeeeeee! Mi sto annoiando. Voglio giocare con te”

Vorrebbe dire a Derek di andare a giocare con lei, che loro hanno tempo di parlare ma sa che non è così. Se non parlano adesso non lo faranno mai e Stiles preferisce vivere con le lacrime di una bambina sulla coscienza che senza finire questa conversazione.

Ha bisogno di Derek, della sua voce e dei suoi abbracci. Non gli è permesso toccarlo, ora che sono a più di mille miglia uno dall’altro, ma può farsi bastare la sua voce.

“Hèlen ora non posso, perché non vai a svegliare Peter e giochi con lui?”

“Ma.. lui è..”

“Se gli fai gli occhioni dolci tutto andrà bene, okay? Non posso proprio rimandare questa chiamata”

Stiles sorride, non dovrebbe, è pur sempre una bambina, dannazione.

Sente Hèlen sbattere i piedi per terra prima di andarsene.

“È tua figlia” non sa nemmeno perché lo chiede, non vuole davvero saperlo. Nononono Derek non può.. è ipocrita pensarla così.

“No, è la figlia di Isaac e Lydia. Ha quattro anni. Isaac è tornato sei mesi dopo che te ne sei andato” la sua voce si incrina appena, le lacrime di Stiles tornano a scendere imperiose e prepotenti.

“Oh, non lo sapevo. Scott non me lo ha detto”

“Scott non dice più niente a nessuno Stiles” suona come una verità scomoda e sa di  cose che avrebbero potuto risolvere se solo lui fosse stato presente e non avesse voltato le spalle a tutti dopo il Messico.

“Comunque Isaac è tornato dalla Francia con Chris Argent e Lydia gli si è praticamente buttata addosso. Cora ha detto che si stavano praticamente spogliando in aeroporto. Poi uhm, è arrivato il cattivo di turno, Scott ha fatto la sua stronzata, Lydia e
Isaac hanno fatto sesso e benvenuta al mondo Hèlen Lahey, un metro di capelli rossi e occhi chiari che si comporta da regina e mette i piedi in testa a tutti.”

“È decisamente la figlia di Lydia, già” ridacchia perché avrebbe voluto esserci per vederla crescere.

“Loro dove sono?”

“Isaac e Lydia in luna di miele, Scott lavora da Deaton, Cora e Malia hanno iniziato l’università qui a Beacon Hills, Liam e Mason hanno aperto un negozio di fumetti da poco e Peter continua a stare in mezzo ai piedi e io..mi occupo a tempo pieno di Hèlen e insegno in un asilo.”

Stiles vuole tutto quello, ha sempre voluto tutto quello. Derek che diventa parte integrante del banco, che inizia a lavorare riempiendo le sue giornate, che torna a casa la sera e gli prepara la cena oppure che s’addormenta sul divano aspettandolo con la magli sporca delle tempere che ha usato quel giorno per far disegnare i suoi allievi.

Dio.

“E tu, Stiles?”

“Io? Ho finito l’università l’anno scorso e ho iniziato un master qui a NY sulla mitologia e folclore. È.. interessante sentire parlare di cose che già so senza rischiare la vita ogni quattro secondi.”

“Altrettanto divertente, immagino” ironizza il suo interlocutore “Ho saputo dallo Sceriffo che ti sei fidanzato.”

Suo padre ha l’innata capacità di dire ciò che non dovrebbe e tacere su cose che invece andrebbero dette.

“Sì, ma non è una cosa.. lui è troppo attento ai gesti plateali ma mai nulla di davvero importante. Si dimentica costantemente che non mangio le cipolle e ordina cibo cinese per se stesso e mai per me. Occupa sempre il bagno per ore e non ricordo l’ultima volta che mi ha detto qualcosa di carino senza risultare volgare. Con te sarebbe stato diverso”

“Stiles..”

“Lo so, lo so Derek solo che..nemmeno mi piace. Solo che ti assomiglia così tanto che mi illudo che sia tu e allora va tutto bene,
posso passare sopra tutte le stronzate che fa e pensare di essere felice. Anche se fa male. Fa ancora male?”

Derek sospira:”Lo farà sempre Stiles, non importa quando cerco di non pensarti e continuare ad andare avanti con la mia vita. Il posto nel letto di fianco a me è vuoto, come nella mia vita,  e certe mattine il dolore è così forte che preferirei strapparmi il cuore che continuare a respirare per un solo secondo in più.”

“Lo so, lo so, lo so. Provo lo stesso” sbatte i piedi per terra e digrigna i denti. Sa cosa significa sentire i polmoni svuotarsi quando qualcuno dice il suo nome o quando suo padre gli parla del branco e non lo nomina.

 

“Ogni tanto fisso la luna” lo fa spesso, tutte le sere. Non importa dove si trovi o con chi sia.

“Lo so, lo percepisco” Derek ricorda distintamente la prima volta, un mese dopo il