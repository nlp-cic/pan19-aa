cosa. Non mi importa. Mi importa solo di te."

Finalmente Genn sorride. Gli lascia un bacio caldo sulla guancia e lo aiuta a rialzarsi.

Lo guida più avanti, dove l'acqua non cade, prende la giacca che Alex gli offre per coprirsi e si siede sotto un pino, portandosi Alex con lui.

 

Si lascia stringere e Alex è così felice.

 

Sorride con gli occhi pieni di lacrime.     

 

 

Il giorno dopo lo trovarono i paramedici.

Aveva la giacca stretta addosso, inutile contro il freddo gelido della nottata.

Rischiava di morire, gli dicono.

Non gli importa in realtà.        

 

 

 

Questo è l'ennesimo psicologo che vede. Non gli parla di Genn.

Non gli dice niente, se non che era un amico immaginario della sua infanzia. Ora sta bene, va tutto bene.

Cerca di non guardare proprio alle spalle del dottor Feltrinelli.

Genn è in piedi dietro di lui, ridacchia.

Lui ha ragione. Non hanno bisogno di niente.

Hanno solo bisogno di stare insieme.           

 

 

 

Hanno passato tutto il giorno nella casa sull'albero.

Ci hanno sistemato dei vecchi materassi, hanno coperto le buche del tetto e del pavimento come potevano, il legno è marcio, ma il papà di Alex non la vuole fare aggiustare, perché non vuole farlo diventare più alienato di quello che è.

Sì perché il dottor Feltrinelli dice che soffre di Sociopatia. Una lieve forma di depressione anche. Gli ha dato delle pillole e Alex le prende.


Le prende.


"Chi ti ha detto di smettere?"

Ma Genn non scompare.

Anzi.

"Mmmhh..."

Si stringe di più al suo corpo e ricomincia ad accarezzargli i capelli chiari, le spalle, la schiena.

Non scompare.

Diventa più solido, vero, vivo.

Ogni giorno che passa. 

 

"Sono stanco."

"Siamo rimasti tutto il giorno al letto."

"Lo so. Sono stanco."

Lo scosta il necessario per alzarsi a fatica.

Si sente sempre stanco a causa dei farmaci. Genn si arrabbia perché dice che non fa altro che dormire e fare i compiti e gli dedica sempre meno tempo.

"Stai andando via?"

Ecco.

"Devo andare a dormire, non mi sento bene."

"Mi lasci da solo."

Genn parla fra i denti, la rabbia trattenuta a fatica.

"Devi imparare anche a stare solo, siamo grandi ormai."

Gli da le spalle, ma sente perfettamente Genn alzarsi e camminare fino alle sue spalle per poi spingerle con forza.

"Non ci riesco! Non voglio stare da solo lo sai! Voglio stare con te!"

Alex sospira. Si volta ma si sente svuotato. Non ha voglia di discutere.

"Tu esisti grazie a me.  Non saresti qui altrimenti, perché non esisti per nessun altro."

Sa che quello che sta dicendo è sbagliato. Lo sa. Ma non si sente in se. Si sente fluttuare, il corpo vuoto chissà come ancora in piedi.

"Io esisto!"

Genn lo spinge rabbioso, e Alex fa un passo indietro barcollando.

"Io esisto, io esisto!"

Le orecchie gli ronzano, e gli dispiace.

Sì ora gli dispiace.

La voce stridula di Genn è l'ultima cosa che sente prima di chiudere gli occhi. 

IO ESISTO!           

 


Alex...



Alex ti prego...



Scusami.



Mi dispiace.



Alex...


Lo so che non è colpa tua. 

Sente le mani fredde di Genn accarezzagli le braccia e il volto. Non apre gli occhi.

"Mi dispiace tantissimo."

Si lascia stringere, cullare.  Per una volta lascia che Genn lo coccoli. Si sente circondato da affetto, come non capitava da un po' col biondo.

Tiene gli occhi chiusi e un po' si spaventa della voce roca che gli esce dalla gola.

"Mi vuoi bene?"

"Certo che te ne voglio. Sei la persona più importante per me."

"Sono l'unica che hai."

Genn lo stringe forte e lo ripete sibilando: "Sei la persona più importante per me" 

Stavolta gli occhi li apre. Si solleva a fatica aiutato dall'altro e barcolla verso le scale traballanti della casetta di legno.

"Dove vai?"

"Lo psicologo dice che devo provare fare amicizia con le persone."

Scende piano, la testa gli gira ma alza comunque il capo quando si allontana dalla casetta.

"Chi se ne frega di quello che dice! Stiamo bene qui."

Ride stanco, sempre stanco, stanco e basta.

"Pensi che vivere in una casetta di legno mi aiuti a farmi degli amici?"

Genn sta zitto, così Alex gli volta le spalle e cammina traballando verso il limitare della foresta.

"Dove vai?"

"A cercare di vivere come una persona normale."

"Ma di che parli!?"

"Penso sarebbe meglio non vedersi per un po'."

 

Non si volta.

Riprende a camminare ignorando il suo nome che rimbomba in ogni sasso, in ogni albero, in ogni filo d'erba, in ogni minuscolo anfratto del suo cranio.

 

A L E X !             

 

 

 

Ha i brividi.

Ha i brividi.

Ha i brividi.

"Alex vuoi un'altra coperta?"

La voce di sua madre gli arriva ovattata, sente ogni brivido scuoterlo.

"La febbre dovrebbe abbassarsi, ti lascio riposare ok?"

Grugnisce vago. È sicuro che se apre la bocca i denti gli si spacceranno per i