esserci.

Nel frattempo però era quello che era.
Ultimamente si accontentava delle briciole, diciamo.
Prima o poi ci arriverà anche lui, un po' di pazienza, dai. 
Genn chiude gli occhi e stringe i denti.
"No, stavolta non mi andava con te." Alex prende la giacca e con tranquillità esce dalla loro stanza lasciandolo sul pavimento, circondato dai pensierini dei fan.
Sente la mandibola scricchiolare da quanto forte la sta serrando. 


Ho preso quello di cui avevo bisogno.
Perché tutti quanti mi volete addosso.


"Genn! Genn, aspetta! Sono una vostra grande fan, dovevate assolutamente vincere a X-Factor!"
"Siete grandi, Urban!"
"Alex, mi firmi le braccia?"
Quando vanno via alla fine degli eventi programmati cercano sempre di sgattaiolare il più in fretta possibile, ma certe volte Genn pensa che la calca è talmente forte che avrebbero davvero bisogno di un bodyguard.

Quando era piccolo e vedeva le grandi star attorniate da fan e con uno stuolo di guardie del corpo, pensava che doveva essere davvero fantastico essere così famosi da non riuscire neanche a fare i pochi metri fino alle auto.

Adesso si sente mancare l'aria e cerca di tenere lo sguardo basso, la frangia a coprirgli gli occhi che roteano frenetici tra le orbite.
Avverte le mani di Alex che gli prendono la vita da dietro e lo indirizzano verso la macchina, evidentemente si è accorto dello stato del biondo e vuole portarlo via il più in fretta possibile.
In un primo momento Genn si rilassa nel suo tocco e si lascia guidare, ma poi si ricorda. 
"Lasciami, Alessio." I commenti della sera precedente gli bruciano nel petto.
Scaccia le sue braccia e si porta avanti a spintoni, non gliene frega niente di essere beneducato, vuole allontanarsi il più possibile dalla folla e da lui.

Una volta in macchina Alex gli urla addosso: "Oh, ma si può sapere che cazzo ti è preso?"
Genn guarda fuori dal finestrino il paesaggio già in movimento.
"Mi sentivo asfissiare peggio, con te appiccicato." Cerca di mantenere lo sguardo lontano da Alessio.
"Non è mai stato così." Alex invece lo guarda fisso, sente il suo sguardo sottopelle.
"Sì beh, oggi era così."
Il resto del viaggio lo passano in un silenzio tombale.

I manager hanno concesso loro una settimana di vacanza perché li vedevano un po' off ultimamente.
Niente cara e vecchia chimica Made in Urban come ai tempi andati.
Forse qualche giorno a casa li avrebbe fatti riprendere.

Genn non si sente per nulla meglio però. Da quando è tornato è sempre chiuso in camera sua.
Esce solo per mangiare e usare il bagno, la sua stanza è diventata una cappa di fumo e nervosismo.
I suoi genitori hanno pensato bene di girare al largo e lasciarlo sbollire.
Le cose potevano essere tre: o era lo stress o era Alex.
O erano lo stress e Alex.

L'idiota gli aveva mandato una serie di messaggi perché aveva capito che non era solo lo stress, forse qualcosa qualcosa c'entrava anche lui, ma sfortunatamente per Genn, Alex era davvero, davvero un ananas idiota perché la sua ultima uscita geniale era stata:


Dai Genn, vieni da me e la risolviamo.


Il coglione pensava che il sesso avrebbe aiutato e poi amici come prima.
Patetico.
A dir la verità non sapeva chi era più patetico tra loro due.
Probabilmente Genn dato che erano le 4,30 di notte e lui era ancora davanti al computer a vedere i videodiari della Baell Squad.
Il Genn inquadrato sembrava totalmente un'altra persona.
Avevano creato una piccola famigliola con Gio e Davide, non si sentiva così a suo agio da tanto tempo, forse da Alex.

"Mi hanno dato questa, perché dicono che non rido mai!" Stava dicendo il se stesso dello schermo.
"Risatina!" Intervenne Alex.
"Esatto, Risatina. Qualche volta vai 'ehhhh!' Qualche volta no."

Genn scoppia a ridere.
Quel video in particolare l'avrà visto un centinaio di volte nei giorni precedenti, ma è sempre divertente.
Si è anche accorto che i video su di loro sono riusciti a immortalare tutti i suoi sguardi persi per Alex.
Il bello è che certe volte anche Alex si perdeva a guardarlo.
Forse era la convivenza forzata, forse era perché la sera prima di girare quel videodiario (su concessione di Gio e Shorty che avevano lasciato loro la stanza libera) avevano fatto l'amore dolcemente per ore.
Lui cercava di non farsi illusioni in quel periodo, ma per Alex non poteva essere solo uno sfogo.
Sentiva che anche lui provava qualcosa.
Dopo l'iniziale chiusura del suo carattere, con il tempo nel loft aveva imparato ad aprirsi e a sorridere e ridere molto di più.
Il tutto da qualche mese a questa parte pareva solo un ricordo vago.
Era tornato il ragazzino sempre triste e serio di prima. 


La verità, se non sorrido mai,
è che non riesco a scordarmi di te.


Ma stanotte Genn sta sorridendo.
È illuminato solo dallo schermo del computer ma i suoi denti brillano nel buio.
Sorride, tra le lacrime.

Sono in una discoteca a Roma.
Sono lì per una tappa ovviamente, si sono presi la serata libera però.
Genn ha già perso Alex nella folla.

Diciamo che