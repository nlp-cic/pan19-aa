e quasi un conato.

“Non sono morto, come puoi ben vedere.”

“Beh, nelle mie stanze sicuramente c’è puzza di morto.”

Merlin si voltò, dandogli le spalle.


Era colpa della magia.



Era colpa della magia.


Ma non poteva proprio fare a meno di dare la colpa anche ad Arthur. In fondo, lui come poteva essere certo che fosse colpa della magia?

“Chissà perché,” rispose, acidamente.

La mano di Arthur afferrò energicamente il suo braccio e lo strinse così tanto da fargli male.

“Merlin. Smettila, ti conosco abbastanza bene da capire che hai qualcosa contro di me. Che è successo? Mi stai nascondendo qualcosa.”

“Oh, tu non sai quanti segreti io…” Merlin si bloccò, guardando gli occhi di Arthur per la prima volta dopo tanto tempo. Gli era mancato terribilmente e avrebbe voluto baciarlo, dirgli che lui era lì, e che Mordred lo stava ingannando. Lui conosceva il futuro, sapeva che Mordred lo avrebbe ucciso, non avrebbe dovuto amarlo.

Come poteva dirlo a lui, però?

“Merlin.”

Il suo tono autoritario gli fece perdere ogni briciolo di razionalità.

“Perché, Arthur. Dimmelo. Perché stai tradendo Gwen con Mordred? Io vi ho… sentiti l’altro giorno. So cosa sta succedendo tra di voi,” Merlin strinse i pugni, conficcandosi le unghie – benché corte – nella carne.

Arthur s’immobilizzò.

“Potevi scegliere chiunque, potevi avere me. Se volevi… se non volevi Ginevra potevi avere me. Io…” Merlin abbassò lo sguardo, mordendosi forte il labbro inferiore mentre sentiva il cuore battere sempre più forte a causa dell’ adrenalina e dell’ imbarazzo.

“Lo sai? Io non mi sono mai fatto avanti. Ero convinto che mi avresti respinto, perché dico… guardati. Tu sei Re Arthur, sei bellissimo e al fianco di Gwen la tua corona sarebbe stata imponente come non mai. Sposare una serva, mostrarti vicino al popolo, al prossimo, credere nei tuoi ideali e portarli avanti. Questo è il Re che ho creduto di avere davanti fino ad ora, non un Re che si fa soggiogare dall’ultimo cavaliere arrivato.”

Arthur indietreggiò, scuotendo appena la testa.

“Era giusto così, lo sai? Che tu vivessi con lei. Io sarei rimasto sempre al tuo fianco, come amico, come servo, come fratello. Ti avrei aiutato a crescere tuo figlio, avrei visto questo Regno tornare ad antichi splendori e avrei creduto sempre nel tuo buon cuore. Adesso, però, non riesco a vedere tutto ciò. Vedo l’oscurità che Mordred ha instaurato dentro di te, che ti ha spinto a tradire una persona che pensavo amassi…”

Merlin mantenne lo sguardo fisso su di lui e Arthur si avvicinò improvvisamente e con una mano lo colpì sulla guancia, schiaffeggiandolo.

“Ora… basta.”

Non c’era niente di amichevole in quello schiaffo, così come non vi era niente di buono nel suo sguardo.

“Basta,” ripeté.

Merlin si toccò la guancia: ardeva e non solo di dolore fisico, ma anche interiore.

“Non… tu non sai. Non sai cosa è successo, non sai perché sono stato con Mordred. Tu non…”

“Non so?!” il mago alzò la voce, sbottando, “allora spiegamelo! Spiegamelo perché pensavo di essere il tuo leale servitore, colui a cui avresti raccontato tutto della tua vita!”

“Tu non sai perché sei sciocco, Merlin! Sei semplicemente un idiota! Avresti dovuto dirmelo, avresti dovuto dirmi cosa provavi per me!” 

“Come avrei potuto? E perché? Tu amavi Ginevra, io ne ero certo. Non volevo distruggere ciò che c’era tra di voi e perché mai rovinare il nostro rapporto?”

Arthur abbassò lo sguardo.

“Sei ingenuo, come sempre. A volte credo che tu sia stupido e forse ho ragione.”

Quella volta, Merlin si sentì ferito dalla sua frase, ma rimase in silenzio. Voleva una spiegazione, perché Arthur sembrava perfettamente lucido e non sotto l’effetto di qualche magia.

“Io non amo Gwen. Io… ho creduto di amarla, e forse una parte di me lo fa. Sono confuso, perché ho sempre pensato di tenere a lei, di volerla con me. Tuttavia, quando mi sono reso conto che a ogni bacio, a ogni notte passata assieme, non riuscivo a provare niente di particolarmente forte, ho capito che forse poteva esserci qualcosa di… sbagliato. Forse amo Ginevra ma non come dovrei,” Arthur sembrava serio e concentrato, Merlin decise di non interromperlo, mentre provava un po’ d’agitazione. In parte avrebbe preferito che Arthur fosse davvero sotto l’incantesimo di Mordred.

“Un giorno, Mordred si è avvicinato a me. E sai, eravamo a caccia e lui… lui mi ha guardato negli occhi e mi ha baciato. Non sono riuscito a sottrarmi e non ho voluto, credo. Quel bacio era diverso da qualunque altro, sembrava speciale. Era come se non avessi mai baciato nessuno prima di quel momento, perché tutto ad un tratto sentivo qualcosa,” Merlin sentì lo stomaco contrarsi su se stesso. Gelosia. Sapeva cos’era. Era tremendamente geloso perché non avrebbe dovuto essere Mordred a far realizzare ad Arthur il suo amore nei confronti degli