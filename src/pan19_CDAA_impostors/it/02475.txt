
“Ridere e
scherzare non significa essere
felici. Qualche volta sorridiamo e scherziamo solo per
dimenticare!”



Eren ricordava
ancora quello che suo
padre gli aveva detto tempo fa, ancora prima dell’attacco al
Wall Maria. Una
frase ricevuto per caso ad una delle tante domande di un bambino che
sognava il
mondo oltre alle Mura, che sognava di arruolarsi un giorno e scoprire
il mondo
insieme alla Legione esplorativa. Il bambino aveva chiesto al padre
come la
gente poteva essere così felice e sorridente nel vivere
all’interno di quelle
mura come uccelli in gabbia con il volto un po’ corrugato
classico dei bambini
curiosi. Il padre gli aveva sorriso rispondendo con quella frase.



«Ma tu non
sei felice?» aveva domandato
subito dopo, strappando una risata al padre.



«Sono
felice di avere la mia famiglia qui
e di ritrovarla ogni giorno.»



Eren non aveva
compreso pienamente quelle
parole finché, quel giorno, non aveva perso tutta la sua
famiglia. Da quel
giorno, iniziò anche lui a sorridere e scherzare per
dimenticare; il sorriso
che indossò era dei più falsi che potesse creare
per nascondere quanto stesse
morendo dentro.



~~~



Nei mesi passati
all’esterno delle Mura
con la Legione Esplorativa e la squadra speciale del Caporale Levi,
Eren aveva
imparato a riconoscere quei sorrisi falsi quanto il suo; alcuni
nascondevano il
totale terrore, altri il sospetto e la diffidenza. Aveva visto quei
sorrisi
spezzarsi uno ad uno, morire insieme alle persone che avevano scelto di
indossarli; aveva visto, per brevi momenti, la disperazione farsi largo
attraverso le loro maschere e la loro falsa felicità. Solo
una maschera non
crollava davanti ai suoi occhi, nonostante i fallimenti e le continue
pressioni
della polizia militare. Il sorriso del Comandante era sempre
lì quando si
rivolgeva a lui o ad un qualsiasi membro della Legione; il suo sorriso
sembrava
quasi un barlume di speranza che riscaldava i cuori degli adepti della
Legione.
E soprattutto il suo!



Eren
scoprì ben presto che il suo cuore
non si scaldava solo per la speranza e la sicurezza che quel sorriso
era capace
di infondergli. Successe tutto per caso, in un corridoio silenzio se
non fosse
solo per loro due. Quando Eren incrociò lo sguardo di Erwin
sentì il suo cuore
bloccarsi prima che ripartisse con un battito accelerato; sul suo volto
nacque
un sorriso spontaneo e sinceramente felice che lasciò
sorpreso il Comandante.



«È
successo qualcosa, Eren?» domandò di
getto, pensando che fosse successo qualcosa per avere una reazione da
Eren.
Aveva notato molto spesso che la sua maschera di finta
felicità era più marcata
rispetto a quella di altri; la perdita della famiglia e la
consapevolezza di essere
un Titano avevano causato in lui una tale disperazione da farlo
sforzare a
fingere fino a quel punto.



Il più
giovane rimase spiazzato dalla
domanda improvvisa, tanto che si ritrovò ad arrossire un
po’. Aveva fatto un
sorriso così vero da suscitare l’interesse di
Erwin?



«Eren…
» sussurrò il comandante, il volto
vicino a quello del più giovane che fece istintivamente un
passo indietro
finendo con la schiena contro al muro. Erwin lo bloccò
subito appoggiando le
mani accanto a lui, limitandogli le vie di fuga.
«… Sei arrossito!» aggiunse
qualche secondo dopo.



Eren aveva perso
l’uso della parola; non
era nemmeno in grado di fare un pensiero coerente mentre sentiva il
corpo di
Erwin contro al suo. Deglutì a vuoto non sapendo difendersi
da una pura
constatazione come quella: lo sentiva che era rosso in volto e
più lui si
avvicinava più lo diventava.
«C-Comandante!» lo chiamò con voce
tremante, ma
Erwin gli fece solo cenno di non parlare prima di posare le labbra
contro le
sue. Per Eren fu come se il suo cuore stesse scoppiando; chiuse gli
occhi,
strizzandoli con forza, mentre si aggrappava alla giacca del maggiore.
Erwin
gli avvolse semplicemente la vita con entrambe le braccia per tenerlo
ancora
più vicino a sé.



Non fu un bacio
passionale; era solo
qualcosa di immensamente dolce e tenero che si scambiavano di sfuggita
due
amanti quando avevano tempo. E loro erano diventati due amanti che si
incontravano velocemente in un corridoio buio e decidevano di salutarsi
in modo
diverso.



«Prendilo
come un ringraziamento per il
tuo sorriso!» disse Erwin con un sorriso, accarezzandogli la
guancia rossa. «A
stasera!»



Eren rimase
semplicemente lì, le dita a
sfiorare le labbra che avevano ancora il sapore di Erwin; il cuore
batteva
ancora forte, mentre un altro sorriso appariva sul volto.



Se quello era il
ringraziamento per un
vero sorriso, allora avrebbe dato ad Erwin tutti i sorrisi veri che
poteva
fare!
