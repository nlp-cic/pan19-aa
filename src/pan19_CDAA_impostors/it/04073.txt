deglutì, stringendo poi le labbra per non ansimare, cosa resa difficile dai movimenti dell’altro.

Incrociò per un attimo i suoi occhi scuri che lo fissavano acquosi, la bocca impegnata a fargli dimenticare i giorni di silenzio, gli abbracci durante le partite, le pacche sulle spalle da semplici compagni.

Una mano lo sentì stringergli il fianco, mentre le sue dita andavano tra i ciuffi ossigenati, a stringerlo, ad avvicinarlo ancora di più, se fosse stato possibile. Un mormorio venne dall’altro, una vibrazione contro di lui che lo fece tremare appena e spingersi in avanti, mentre la presa di Uros contro il suo bacino si faceva più ferrea, le unghie lo graffiavano appena.

Gli passò una mano sulla nuca, accompagnando quei gesti, mentre Uros si muoveva con più foga e Simone chiudeva gli occhi, inarcava appena la schiena in avanti e si passava una mano sulla bocca, sopprimendo il gemito che minacciava di uscire, quando si perse nel piacere.

Sbatté le palpebre, Uros che piano si tirava su e gli si poggiava di fianco, strusciandosi appena contro di lui, la sua erezione contro la gamba di Simone.

Si risvegliò come da un sogno ad occhi aperti, e si ritrovò a scostarlo da sé, rivestendosi con scatti nervosi, prima di aprire la porta del cubicolo e sbattersi dietro quella del bagno, rientrando nel locale.

Prese un paio di respiri, gli occhi che si riabituavano alla penombra e la mente che correva a velocità folle su quello che era appena capitato, su quello che aveva appena lasciato che capitasse.

Si passò una mano tra i capelli, mentre tornava al tavolo e qualcuno chiedeva ridendo se per caso si fosse sentito male per quanto aveva bevuto. Simone fece un cenno con la testa in risposta, senza pensare se fosse o meno un’ammissione di colpa, ancora in piedi, con le mani che stringevano la spalliera della sedia.

Incrociò gli occhi di Luigi, l’espressione dura di prima si era rilassata in una tacita rassegnazione e lo vide alzarsi per raggiungerlo, mentre salutava il resto del gruppo.

Simone si sentì prendere appena per un gomito, trasportato verso l’uscita, mentre cercava di non incespicare tra la folla.

«Non voglio saperne niente.» aveva esclamato Luigi, una volta fuori dal locale, l’aria fredda della notte cominciava a schiarirgli appena la mente «Andiamo.»

Simone si fermò, in piedi accanto alla macchina, lo sportello aperto, mentre Luigi già avviava il motore e la radio riprendeva vita. Si strinse gli occhi con le dita, lanciò uno sguardo al locale dietro di sé, un gruppetto di ragazzi se ne stava fuori a fumare, stretti nei loro giubbotti. Non lui, non Uros.

Con un sospiro si voltò di nuovo, infilandosi nell’abitacolo, lo scatto della portiera che lasciava all’esterno il chiacchiericcio e la musica proveniente dal locale, ma le sensazioni, quelle sarebbero rimaste dov’erano ancora a lungo.

Schiacciato sul divano tra due compagni di squadra, Simone si allungò sul tavolo a prendere l’ennesimo trancio di pizza, mentre in tv la partita di basket stava volgendo al termine e sorrise, tra qualche fischio e qualche urlo d’incoraggiamento lanciato verso lo schermo.

Era una delle serate a casa di Luigi, con compagni di squadra e non, a guardare partite che non avessero a che fare col loro sport, o che almeno avessero un diverso pallone al centro. Il calcio, com’era prevedibile, era assolutamente bandito.

Ricordava ancora una discussione animata sulla finale di Champions che sembrava essere imperdibile per qualcuno dei presenti, ma al primo lamento i giocatori di Verona avevano fatto fronte comune con smorfie sui calciatori che tanto venivano più pagati rispetto a loro e per quello dovevano essere boicottati dall’intera categoria del volley.

Si alzò, dirigendosi in cucina e afferrando dal frigo una bottiglia di birra, prima di uscire sul terrazzo. Con un cenno della testa, salutò i due ragazzi che stavano fumando e si appoggiò alla ringhiera, sorseggiando la birra ghiacciata.

Uros non era lì. A dire il vero non partecipava mai a quelle serate.

Simone sorrise appena, pensando che lui preferiva invece quei ritrovi tranquilli a casa di qualcuno, rispetto ad una discoteca col preciso intento di ubriacarsi e finire in bagno con qualcuno.

A una settimana di distanza, quel ricordo era ancora troppo vivo, ogni volta che incrociava lo sguardo di Uros e lo voltava altrove, ogni volta che il suo telefono suonava per un suo messaggio. Ce n’erano stati parecchi, di messaggi. Sorpresa o disappunto, non era sicuro di cosa lo prendeva ogni volta che apriva Whatsapp e il nome del serbo spiccava in cima alla lista.

Simone si limitava a non aprire neanche la conversazione, non voleva leggerli. Dentro di sé sapeva benissimo che se l’avesse fatto, avrebbe ceduto. Non voleva, non poteva finire di nuovo in una situazione, come a Mantova. Non aveva ancora deciso come risolvere la situazione, evitava di pensarci in realtà. Cercava di tenersi occupato abbastanza da non rifletterci troppo, tranne quando riceveva occhiate preoccupate di Luigi, interrogative da Uros o quando qualche altro compagno gli chiedeva perché era strano. Inutile dire che alla fine erano più frequenti i momenti in cui il ricordo di quelle mani e di quella voce, di tutto di lui in verità