aggira da queste parti. Rimise la bussola nel tascapane, chiudendolo con cura e sfoderò anche la spada corta, riprendendo il cammino con estrema cautela, serrando la presa su entrambe le armi che aveva a disposizione. Protese in suoi sensi alla ricerca di forme di vita, ma trovò solo piccoli animali.

Magari è solo il territorio di caccia di qualcosa. Mentre avanzava quella sensazione fastidiosa, quel brivido che lo aveva perseguitato fin da quando aveva iniziato a costeggiare il lago, si fece sentire di nuovo. I suoi sensi erano allertati e ad ogni fruscio sobbalzava mettendosi in guardia o si spostava con un balzo, ma non vi era niente: attorno a lui c'erano solo alberi e piante. I rami, in questo luogo, non si intrecciavano a formare quelle strane piattaforme, ma restavano liberi di vagare formando comunque una spessa cupola di protezione dalla luce. La nebbia non lo aveva mai abbandonato e, quando una lieve brezza iniziò a spostarsi dal lago verso terra, si fece ancora più fitta. Il vento sembrò infittire quella spessa coltre, facendola diventare ancora più umida, sembrava quasi una pioggerella finissima che penetrava fino alle ossa. I suoi passi non producevano alcun suono, ma il silenzio opprimente della zona faceva sembrare il suo debole respiro fin troppo rumoroso.

Cosa cazzo sta succedendo adesso?! Si sentiva osservato, occhi attenti lo circondavano eppure non vedeva nulla e neppure percepiva alcun tipo di esseri viventi attorno a lui. Osservò gli alberi che lo circondavano sperando di scorgere qualche traccia, ma vedeva solo tronchi contorti che sembravano raffigurare umanoidi sofferenti, stritolati dai tronchi e dai rami. Si fermò dopo aver superato un albero antico dal tronco nodoso e coperto di muffe, tornò indietro osservandolo più da vicino; qualcosa lo aveva colpito. Non era una strana forma del tronco: avvolto attorno ad esso, stritolato dai viticci, c'era il corpo in decomposizione di un elfo. Raisskel poteva ancora riconoscere i tratti delicati della creatura attraverso i tessuti ormai putridi. Ricordò la spada abbandonata con ancora l'arto attaccato e iniziò a guardare con sospetto le piante.

Adesso che ci faccio caso sembrano quasi muoversi. Percepì un nuovo fruscio attraverso la nebbia, saltò e per la prima volta vide come un lungo serpente strisciare nella foschia. Il suono strisciante aumentò d'intensità, non proveniva più da una singola zona ma sembrava averlo accerchiato. La prossima arma la voglio incantata con del fuoco! 

Preparò un nuovo incantesimo dopo aver rinfoderato la spada corta, quella non sarebbe servita purtroppo. Forse l'ascia che conservava nel tascapane, ma non avrebbe fatto in tempo ad estrarla e non voleva correre il rischio di perdere qualche oggetto nella fretta. Un piccolo fuoco nero iniziò a prendere vita sul palmo della mano sinistra, il cuore pulsante delle fiamme era viola e brillava come gli occhi spettrali del incantatore, mentre attendeva il momento adatto, quell'attimo di stasi prima che lo attaccassero. Chiuse la mano attorno al fuoco nero, e la luce dell'incantesimo iniziò a risplendere tra le dita della mano serrata come tante lame di luce nera e viola. Il pugno stava assumendo delle tonalità sempre più fosche, come una nube temporalesca che si addensava. Appena fece il primo passo per affrontare gli alberi davanti a lui scagliò il globo di luce che stringeva nel pugno verso terra.

«Bost gar ees!» urlò nello stesso momento in cui le fiamme divamparono attorno a lui, avvolgendolo in una sfera di fuoco nero. I rami che si protendevano verso il Dymordra vennero fermati dallo scudo e iniziarono a seccarsi e marcire. Iniziò a correre attraverso la boscaglia semovente concentrandosi sull'energia della falce per catalizzare un nuovo incantesimo: avrebbe usato l'incanto della lama per amplificarne il suo. La falce iniziò a brillare di un’intensa luce rossa e Raisskel si fermò all'improvviso, in mezzo a quello che doveva essere un campo di battaglia: i morti lo avevano chiamato lì. Si piegò sulle ginocchia e affondò con tutta la forza che aveva la lama nel terreno, tra i cadaveri. Un po' alla volta gli scheletri iniziarono a muoversi, sollevandosi e brandendo le loro vecchie armi iniziando ad aprire la strada al necromante che li aveva risvegliati.

Gli alberi cercavano di ghermire i non morti, ma quelli erano inarrestabili; anche quando venivano mutilati continuavano ad attaccare imperterriti, non infliggevano gravi danni, ma permettevano al Dymordra di allontanarsi. Il tronco di uno di quegli alberi sembrò spaccarsi a metà, formando una serie di crepe a zig zag come indenti di una sega, ed infatti erano denti. I rami afferrarono uno scheletro avvicinandolo a quella crepa ed essa si spalancò. Il non morto venne frantumato in pochi istanti, ma Raisskel non si fece impressionare, non poteva perdere troppo tempo con quegli esseri, anche se da loro traeva l'energia per animare i morti. Il fuoco nero che lo proteggeva non bruciava la carne come il fuoco normale, assimilava energia vitale e poteva farlo da qualsiasi creatura vivente.

Non fu un'impresa semplice ma alla fine riuscì ad uscire da quel bosco maledetto assieme a due scheletri: erano gli unici due sopravvissuti se così si poteva dire. La prima cosa che controllò una volta al sicuro fu il tascapane, ma tutto era in ordine poi ordinò ad uno degli scheletri procurargli del cibo mentre cercava con l'altro un rifugio: aveva consumato troppe energie.


La