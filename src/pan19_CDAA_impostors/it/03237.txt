passò una mano sul viso, esausto. Allungò una mano tremante verso il computer e prese un film a caso.

"Uhm, Il Diavolo veste Prada" sussurrò. "Colpa di Imma, credo"

"Vuoi guardare un film, adesso?"

"Le patatine e il gelato li ho comprati, ormai" fece spallucce e infilò le dita nell'insalatiera. "Mi hai fatto venire fame, almeno. Così non ti lamenti che non mangio"

"Sei bipolare, cazzo" mormorò "Non vuoi manco sentire quello che ho da dire?"

"Beh, no. Non mi interessa. Sarebbe spreco di fiato, visto che ti conosco abbastanza bene per sapere che non sai come rifiutarmi, ma stai tranquillo. Non è che avessi messo in conto di poter essere il tuo fidanzatino adorato, perché non so fare il fidanzato e manco sono adorabile, perciò... niente. Mi sono sfogato. Sto meglio. Torniamo a fare musica e quello che ti pare, poi se vuoi dormire sul divano, cazzi tuoi" prese una manciata di patatine e prese a mangiare tranquillo, facendo partire il film.

Alessio restò a guardarlo sorpreso e in silenzio, che tanto Gennaro non gli dava retta nemmeno in occasioni normali. Non sapendo esattamente cosa fare, prese anche lui un pugno di patatine e cominciò a mangiare nervosamente. "Sei sicuro di non saper fare il fidanzato?"

"Abbastanza. Credo che Claudia mi odi ancora"

"A me sembri un bravo fidanzato, con me" si grattò la fronte e ridacchiò. "La mia cazzo di mogliettina, hai detto?"

"Ok, non ne dobbiamo parlare, ma manco puoi prendermi in giro" mugugnò Gennaro. "Ora stai zitto"

"Non ti stavo prendendo in giro, sei un ottimo fidanzato. Dobbiamo aggiustare un paio di cose, ma poi sei perfetto, giuro"

Gennaro annuì distrattamente e pescò altre patatine. "Seh, okay"

"Sono serio" s'intestardì Alessio. "Dobbiamo solo unire i letti, farci insieme la doccia e cercare di capire se per baciarci devo farmi la barba o no. Magari ti piace, che ne possiamo sapere?"

"Quando hai finito di sfottermi, chiamami"

"Non ti sto sfottendo. Se solo me l'avessi detto prima, o mi avessi dato il tempo di dire mezza cosa, ti avrei detto che ti amo" sorrise. "Vedi? A differenza tua, io ho il dono della sintesi. Ma sono troppo forte, che ne puoi sapere tu!"

Gennaro quasi soffocò con l'ennesima patatina e lo fissò di colpo. "Non mi stai prendendo in giro"

"No" con la manica del maglione, gli pulì un po' le labbra dalla paprika e gli diede un leggerissimo bacio a stampo. "Quella canzone la incidiamo"

Gennaro soffocò una risatina e poggiò i palmi freddi sulle sue guance. "Quindi stanotte dormi con me?"

"Dipende. Ti metti i calzini? Che poi sento freddo e mi scappa la pipì"

"Andata"

 

***

Gennaro si alzava sempre prima di Alessio, anche se dormiva di meno. Lo lasciò appisolato tra le coperte e scese in cucina a fare il té - a Glasgow pioveva e lui adorava la pioggia. Magari poteva appallottolarsi sul davanzale e scrivere qualcosa. Il secondo album era andato così bene, che avevano deciso di prendersi una pausa, ma Gennaro non avrebbe mai smesso di scrivere. Fedez ne era felicissimo, in ogni caso. Aprì Twitter, mentre l'acqua bolliva, e lesse una serie di menzioni che chiedevano ai due di ritornare in Italia. Gennaro sorrise, perché stavano in Scozia da un anno e no, non sarebbero più tornati, non ora che l'Europa si era accorta di loro e delle loro chitarre. Rispose a qualcuno che sarebbero tornati per Natale e che il terzo album sarebbe arrivato, ma non così presto. "Ehi, 'morning" Alessio arrivò in cucina più confuso che sveglio, gli baciò una guancia e osservò la schermata di Twitter. "Rispondi?"

"Sì, prima che ci diano per morti" gli accarezzò i capelli. "Sto facendo il té"

"Ugh, ti amo. I biscotti sono finiti, vero?"

"Sì, accontentati dei cereali"

Alessio sbuffò e si lasciò cadere al tavolo della cucina, mentre riempiva due tazze di té e due di latte. "Dobbiamo comprarci una macchina"

"Prima devi imparare a guidare al contrario, Alé" alzò un sopracciglio e gli fece segno di spostarsi, per sedersi sulle sue gambe. Alessio lo lasciò fare, perché cercava le coccole solo di mattina, o la notte, e cercava di collezionare più ricordi possibili.

"E dovremmo comprare casa, una più grande"

"Ma mi piace questo quartiere. Hanno la cabina del telefono a forma di Tardis" mugugnò e gli circondò il collo con le braccia. "E la signora Coleman ci porta la cena"

"Va bene, ma comunque ne cerchiamo un'altra più grande nei paraggi" gli afferrò il mento e lo baciò. "Oggi proviamo le basi nuove?"

"No, ti prego, piove" lo strinse più forte e Alessio rise.

"Non riesco a mangiare così, ti stacchi?"

"Ieri sera mi hai detto che volevi mangiarmi. Mangia me" gli morse la guancia,