nei guai.

Ad un tratto John  si stiracchiò piano, allungandosi per raggiungere una manciata di patatine per  poi tornare a poggiarsi allo schienale, e fu allora che Dave fece un’altra sconcertante  scoperta: il suo divano era scomodo, non piccolo, eppure ne stavano occupando  solo un minimo spazio. E con l’ultimo movimento John si era fatto palesemente  più vicino.
Il ragazzo si  prese un labbro tra i denti, forzandosi di non pensare al curioso tuffo che  aveva fatto il suo cuore. Non avrebbe dovuto pensare certe cose. Avrebbe dovuto  focalizzare tutta l’attenzione sul film e sul non incrociare i flussi. Perché  incrociare i flussi avrebbe causato... un inversione protonica totale, un  disastro!
Oh cielo stava  iniziando a ragionare come John...
Dave si sporse  leggermente, allungando lo sguardo ai suoi piedi. Quante lattine potevano  essere quelle che vedeva? Cinque. No, sei. Nemmeno tante, se contava che lui ne  aveva bevute soltanto la metà.
Se non avesse  temuto di rendersi ridicolo avrebbe anche potuto liberare un sospiro frustrato.  Ma i suoi movimenti inquieti furono più che sufficienti per attirare  l’attenzione di John, che si voltò a guardarlo, incuriosito.
Finalmente  Dave poté vedere i suoi occhi nel fioco bagliore della stanza. Erano talmente  scuri da sembrare neri, ma poi era sufficiente un guizzo di luce perché rivelassero  sprazzi di blu, lampi di colore in un mondo in bianco e nero.
In quel  momento a Dave non importava più seguire il filo dei suoi pensieri. Sapeva solo  che John si era soffermato a guardare la sua bocca, tormentandosi la propria  con i denti, prima di voltarsi verso la televisione in quella che parve più una  fuga da un pensiero troppo imbarazzante che un vero interesse per il film.  Perché John continuava a guardare lo schermo ma sembrava non vederlo. Ed erano così  vicini che Dave poteva sentire il suo respiro irregolare, quasi trattenesse il  fiato, in attesa.

Era come  trovarsi in bilico su uno strapiombo e aver paura di saltare, nonostante possenti  ali già dispiegate incontro al vento impetuoso. Un’immobilità innaturale,  frutto solo dell’incertezza. Finché John non accennò un piccolo movimento,  spezzando quel precario equilibrio. Forse voleva sporgersi per prendere altra  birra, o forse sgranchirsi una gamba, ma Dave si mosse prima ancora di  realizzare la sua intenzione, posandogli un bacio sul collo.
Nessuna  esitazione, semplicemente sapeva quale fosse la cosa giusta da fare.
Sentì John sussultare  e immediatamente si chiese perché non ci avesse pensato prima, perché avesse  fatto passare due terzi del film – e quasi tre anni della sua vita – prima di  capire quale fosse il posto giusto delle sue mani, della sua bocca, del suo  respiro. Ma la questione perse rapidamente importanza quando John piegò la  testa sporgendosi verso di lui, sospirando a mezza voce. Dave si incantò a  memorizzare il sapore della sua pelle sul collo, poi sulla mandibola, e fu vagamente  consapevole delle mani di John attorno al viso, quando raggiunse le sue labbra.
Il ragazzo sentì  la testa girare, leggera, domandandosi come potesse essere così bello baciare  qualcuno. Baciare il proprio migliore amico. Un fremito partì dal cervello arrivando  fino allo stomaco, travolgendo ogni sua convinzione. Stava baciando John e non avrebbe  potuto desiderare di meglio.

Allontanandosi  per riprendere fiato Dave poté notare il vago rossore sul viso dell’altro,  appena accennato alla fioca luce che li avvolgeva.
“Dave...  finalmente.”
John sorrise, pronunciando  quelle parole. E sorrise quando tornò a baciarlo, sfiorando con la lingua il  profilo delle sue labbra.
A Dave bastò  quello per precipitare nella confusione più completa.
“Mi stai chiedendo un appuntamento?” “L’idea era  quella, sì.”
La parte di  lui che avrebbe potuto provare a controllarsi doveva essersi smarrita da  qualche parte tra il momento in cui John l’aveva invitato ad uscire e  quell’istante, con le mani del ragazzo che si intrufolavano sotto la sua felpa,  fresche.
Dave sospirò a un bacio più profondo, sospingendo John per farlo stendere e sistemandosi sopra  di lui. Era già così eccitato che la sua erezione faceva quasi male, compressa  nei pantaloni, e John non era certo in una situazione migliore, mentre lambiva  le sue labbra e inarcava il bacino, gemendo al contatto. John che reclinava la  testa mentre lui scendeva a torturargli la gola; John che stringeva le mani  sopra il suo fondoschiena e se lo spingeva contro, fuori controllo.
Forse Dave  avrebbe anche potuto fermarsi, in qualche altra vita, senza il calore a infiammargli il ventre e la frizione tra i loro corpi ad annebbiargli la mente.  John si strinse a lui con un urlo strozzato e Dave non poté fare altro che  seguirlo nell’orgasmo, soffocando i gemiti nell’incavo della sua spalla.
Dio, era  venuto nei pantaloni come un ragazzino.

*^*^*^*^*^*^*

Quando  finalmente la testa smise di girare, Dave fece appello a tutte le sue forze per  sollevarsi sulle braccia, incontrando gli occhi dell’altro ragazzo, socchiusi e  lucidi di piacere. Gli sfilò gli occhiali, tentando di poggiarli sul divano ma  facendoli cadere rovinosamente a terra, con un tonfo secco. John ridacchiò,  ancora stordito, facendo scorrere le dita tra i capelli chiarissimi del  ragazzo.
“Abbiamo  dodici anni,” disse, alludendo alla poco piacevole sensazione di bagnato nelle  mutande.
“Decisamente,”  convenne Dave sogghignando, chinandosi