abbracciarono e lo riportarono a galla. L'ossigeno per un momento venne confuso con quell'assurda euforia di essere ancora fra le sue braccia. Era quella la sensazione di stare bene con qualcuno, di essere felice di rivederlo, di sentirlo ancora. Quella di essere salvato. Per un momento si confuse con qualcosa di più, molto di più. Si confuse con un altro tipo di salvezza, una più interiore. Quando si riassestò si diede dello stupido. - Dimmi che l'hai chiamato. - Stiles non rispose e capì che era stato inutile. Il telefono del ragazzo era sul fondo della piscina, ma non perchè gli era caduto, bensì perchè, nel chiamarlo, Scott gli aveva messo subito giù dicendogli che non poteva parlare. Così Stiles, invece di richiamarlo subito, capendo che Derek era giù da troppo tempo, aveva fatto cadere l'apparecchio e si era immerso per salvarlo. Non ci aveva mai pensato nemmeno di striscio a non farlo e a lasciarlo giù, ovviamente, ma quando si era sentito dire che lo aiutava solo per un tornaconto personale, si era ribellato. Gli aveva solo voluto dare una lezione. Ora però chiaramente non l'avrebbe certo mollato. Solo che le forze gli stavano mancando sempre più. - Pensavo non tornassi. - Ammise Derek. Stiles si girò a guardarlo a quella solita vicinanza e lo fissò davvero male. - Come potevi pensarlo? - Con un sottinteso bello grande. - Magari il mostro si era allontanato e tu eri potuto scappare via... - Stiles voleva ributtarlo giù, ma si trattenne perchè in fondo, molto in fondo, ci teneva a lui. - Sei uno stupido! - Disse alla fine senza aggiungere altro. - Vuoi dire che mi aiuti perchè tieni a me? - I momenti perfetti per parlare di quelle cose. No, Derek non li coglieva mai. Al contrario era bravo a trovare quelli sbagliati. Stiles ansimava, non ce la faceva più a tenerlo a galla e di certo non era in grado di ragionare sulle risposte. Se avesse parlato gli avrebbe detto qualcosa di imbarazzante esponendosi troppo e non era il caso. Non voleva. Però quel suo sguardo insistente non gli lasciò scelta. - Se io fossi nella stessa tua situazione che faresti? - Alla fine se la cavò bene perchè Derek capì e non rispose. Si limitò a sentirsi ancora più idiota. Se provavano le stesse cose allora certi dialoghi erano inutili, ma nel loro caso, un caso in cui si fraintendevano sempre perchè diversissimi fra loro, era meglio parlarne e chiarire. Non certo in quel momento, comunque. Quando Scott arrivò a tirarli fuori dai guai, cioè letteralmente, stavano ormai andando a fondo. Stiles pur di non mollarlo e salvarsi da solo, era finito per andare giù con lui. Questa fu la prova più grande di quanto tenesse a lui. E la consapevolezza che forse non ce l'avrebbe fatta, che sarebbe potuto morire per colpa sua, mandò su tutte le furie Derek, impotente. Quando vennero presi da Scott e tirati fuori dall'acqua, caddero uno vicino all'altro. In breve tornarono a respirare e guardandosi, Derek si rese conto che cominciava a muoversi. La prima cosa che fece, mentre Scott si occupava, o per lo meno tentava, del mostro, fu prendere il braccio di Stiles e scuoterlo per sapere se stava bene. Non fu molto gentile, però il ragazzo si svegliò e sventolò la mano. - Sì sto bene... - Derek non ebbe modo di arrossire, ma l'avrebbe fatto in condizioni normali. Era imbarazzante. Invece non disse nulla, ma notò lo strano comportamento del mostro davanti al pezzo di vetro che teneva in mano Scott. A quel punto gli fu chiaro di cosa si trattava. Appena se ne fu andato, Scott corse ad aiutare Stiles mentre Derek si staccò subito da lui per andare da Erika che aveva totalmente dimenticato per tutto il tempo. Scott non voleva condividere la questione del bestiario con Derek, era ancora convinto che agissero uno contro l'altro visto che l'altro voleva trasformare gente innocente e per lui non era una buona idea. Però Stiles ovviamente era più o meno nel mezzo. Tendenzialmente dalla parte di Scott, ma al momento giusto un collaboratore a pieno regime anche di Derek. O meglio. Gli diceva quello che Derek voleva sapere, collaborava in vari modi, gli salvava la vita. Beh, le solite cose che faceva lui. Non capiva bene da che parte dovesse stare, a Scott non raccontava tutto quello che faceva in camera con Derek, ma sapeva che comunque avevano qualcosa. Non era facile né parlarne né portarla avanti. Quando si ritrovarono fuori dalla scuola per parlare del mostro, Derek disse loro di aver capito di che mostro si trattava. Gli spiegò del kanima e della sua particolarità. Gli disse che era un mutaforma come loro ma come un errore della natura, al che Stiles, per alimentare la sua spiegazione, disse: - Abominio. - Ricordandosi del loro dialogo dell'altra notte. Un abominio. Un errore della natura. Derek lo guardò ricordandosi del momento specifico in cui ne avevano parlato e serio annuì. Dopo di questo fece per andarsene, ma Scott lo fermò. - Derek! Dobbiamo collaborare in questa storia! Dirlo agli Argent! - Derek saltò