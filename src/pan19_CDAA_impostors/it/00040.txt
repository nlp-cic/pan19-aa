. Le mancava tutto del Nord: il freddo, la neve, il Parco degli Dei, l'odore delle stalle, poteva ancora sentirlo se chiudeva gli occhi, e le storie della vecchia Nan... Ma Arya non era a Grande Inverno, e quando tornò al presente era ancora alla locanda, lontanissima da casa. Ed era sola.

Scosse il capo, come a scacciare la nostalgia che quei ricordi le procuravano e fece per sedersi al tavolo coi bambini, pronti a dividere il loro pasto con lei, quando sentì la porta d'ingresso spalancarsi e un uomo alto entrò nella stanza. E lei sapeva che lo avrebbe riconosciuto tra mille. Non aveva mai dimenticato quegli occhi blu, la massa informe di capelli corvini, il modo in cui li spostava dalla fronte. Non avrebbe potuto dimenticarlo neanche se avesse voluto. E ci aveva provato, come aveva tentato di dimenticare persino se stessa. Gli occhi grigi di lei incontrarono il blu dei suoi e immediatamente Arya seppellì il suo odio, quello che aveva provato quando lui l'aveva abbandonata, quando aveva scelto la Fratellanza Senza Vessilli e non lei, e il dolore. Anche in quel momento non poteva fare a meno di chiedersi perché se n'era andato, ma vedere il suo volto, dopo tutto quel tempo... era abbastanza per perdonarlo.

Lui se ne stava in piedi di fronte a lei, non una parola venne fuori dalle sue labbra, tranne che “Arya”, un sussurro, appena percettibile, un suono che la ragazza aveva quasi rimosso. Appariva meraviglioso mentre si disegnava sulla linea sottile delle sue labbra, attraverso la sua voce profonda e gutturale.

Gli si avvicinò, piano, a piccoli passi, ma decisi, finché non fu di fronte a lui e poté incontrare il suo sguardo. Era più alto di come lo ricordava, non più un ragazzo, un uomo fatto. Sorrise quando la sua mano entrò in contatto con la pelle del viso di lei, dapprima con – cos'era quella? – paura, forse, incertezza, probabilmente; poi, quando finalmente doveva aver realizzato che lei era reale, con più convinzione. Arya sentì la consapevolezza farsi sempre più viva in lui, mentre accarezzava il suo viso con dolcezza. La sua presa era salda, ma gentile mentre la stringeva tra le sue braccia forti, come se non volesse lasciarla andare, come se volesse dirle che lei era sua. E Arya sorrise. Era come una sensazione nuova, era passato troppo tempo dall'ultima volta che un sorriso reale era affiorato sul suo volto. E seppe, allora, con assoluta certezza, che era di nuovo se stessa, era Arya Stark e aveva trovato un pezzetto di casa.





Arya aveva trascorso settimane alla locanda, a guardare Gendry lavorare nella forgia, mentre riparava vecchie cotte di maglia per la Fratellanza, a lasciare che Gendry la conoscesse di nuovo e a iniziare a conoscere lui per la seconda volta. La guerra, non solo quella, li aveva cambiati, perdersi a vicenda li aveva resi diversi, più arrabbiati, lo vedeva nello sguardo di lui, nei cerchi neri intorno ai suoi occhi, nella diffidenza sul suo volto, che mostrava con chiunque non fosse lei.

Fu rincuorata quando vide la familiare espressione sul viso del ragazzo, quella che indossava quando cercava di pensare a qualcosa – qualcosa di importante. Il sollievo fece spazio all'angoscia quando finalmente lui le rovesciò addosso quello che avrebbe dovuto dirle giorni prima.

Arya se l'era presa con lui quando Gendry le aveva raccontato di sua madre, la chiamavano Lady Stoneheart, lui solo “la Lady”. Arya lo aveva colpito sul torace, ripetutamente, pugni che non gli avevano mai fatto del male, spintoni che lo avevano sempre fatto ridere. Solo che non rideva ora. Aveva lasciato che lei versasse come un fiume in piena tutta la sua collera su di lui, l'aveva lasciata urlare e piangere e poi l'aveva stretta, diventando la sua roccia.

Arya si sorprese a scoprire che quello stupido Toro aveva ragione a volere che non vedesse la donna che una volta era stata sua madre. Di Catelyn Stark non era rimasto più nulla, Arya pensò che avrebbe dovuto ucciderla, ma Gendry le impedì di farlo, cercava sempre di salvarla. Arya gli era grata per questo. No, lo amava per questo. E amare Gendry le faceva tornare alla mente la sua famiglia, Grande Inverno, e Jon. Si chiese se l'avrebbe riconosciuta, se le avrebbe arruffato i capelli e l'avrebbe chiamata “sorellina”, come faceva quando non erano che bambini. Ad Arya mancava Jon più di chiunque altro. Erano così uniti da piccoli, forse per il modo in cui si sentivano, sempre fuori posto, diversi da tutti gli altri, incompresi: lui era un bastardo, lei non esattamente la perfetta e canonica lady che sua madre voleva che diventasse. Si capivano a vicenda, lei e Jon, l'uno calzava perfettamente a pennello all'altra. Oh! Quanto avrebbe voluto vederlo ancora!

Quando Arya aveva conosciuto Gendry, qualche volta aveva pensato a lui come pensava a Jon, come qualcuno di simile a Jon. Tranne che Gendry non era Jon, anche se entrambi tenevano a lei. Entrambi le avevano voluto bene ed entrambi l'avevano lasciata. Ma Gendry non era