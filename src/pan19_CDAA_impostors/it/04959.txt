ritira su se stesso, mugolando dal dolore «Te l'avevo detto che te l'avrei fatta pagare, Dodici».

Alex sente una goccia di sudore scivolare lungo la sua nuca e dietro il collo mentre guarda Genn sollevare faticosamente il capo da terra, gli occhi colmi di lacrime rabbiose. Si sofferma per un attimo su Francesca, che lo osserva inflessibile; Genn sembra sul punto di dire qualcosa, però cambia idea e punta lo sguardo in direzione di Alex.

«È tutto tuo» sorride Benji, afferrando Genn per il colletto della giacca e gettandolo ai piedi di Alex come un sacco di farina; il ragazzo si volta supino, si alza sui gomiti e lo fissa dritto negli occhi mentre Alex punta la spada verso la sua gola, sfiorando il suo mento con il metallo gelido.

È questo il momento, capisce Alex, di cui stava parlando Davide. Guardando Genn negli occhi, cerca con tutte le sue forze di trasformarlo in un numero, un semplice Dodici, una foto sbiadita che verrà proiettata in cielo durante la notte insieme a tutte quelle degli altri caduti della giornata; eppure osserva il viso di Genn e vede le sue labbra screpolate, il naso sporco di terriccio e le guance rigate di lacrime che nessuno asciugherà più, se solo Alex sposterà la punta della sua spada quanto basta per affondare nella carne morbida della sua gola.

Alex guarda Genn e il semplice Dodici che ha evocato nella sua mente per facilitarsi il compito si sgretola, svanisce nell'azzurro liquido delle sue iridi e nel bianco dei suoi denti che mordono il labbro inferiore. Genn sta cercando con tutte le sue forze di non apparire debole, di non cedere alla paura anche mentre è faccia a faccia con il suo assassino; e Alex lo capisce bene, perché neanche lui è un debole. Ha una decisione da prendere e, in fondo, la scelta non è poi così difficile; Alex segue il suo istinto e - forse - non c'è mai stata alcuna alternativa.

Il colpo di cannone echeggia nell'Arena, improvviso e assordante.

Non voglio vederti diventare un mostro.  

ZAN ZAN ZAAAAAN! Momento suspance di fine capitolo con questi cannoni che sparano e Alex che deve prendere una decisione in fretta. Il caro Gennybello ovviamente è così sfigato che inciampa mentre fugge, ma che altro ci si poteva aspettare da lui? Si piglia pure le botte, poveraccio. Forse Alex deciderà di mettere fine alle sue sofferenze una volta per tutte. Comunque qui ci siamo lanciate con descrizioni un po' sanguinose nella scena iniziale, speriamo non vi abbiano fatto troppo schifo. E ci scusiamo di nuovo con tutti i personaggi che sono stati trucidati/trasformati in assassini: vi auguriamo solo gioie, davvero. 

Un bacione a tutte, fateci sapere cosa ne pensate!


          (See the end of the chapter for  notes.)
          


L’idea di esser prossimo alla morte lo ha travolto nel momento esatto in cui Victoria ha letto il suo nome alla Mietitura. Essere sopravvissuto al bagno di sangue iniziale dei Giochi è stato poi una sorpresa, ma Genn non ha mai messo in conto di respirare ancora per un altro giorno.



La consapevolezza di smettere di esistere è insita in lui, lo ha sempre saputo e si è anche immaginato i mille modi in cui sarebbe potuto morire, lì 

da solo

, nel gelo della notte; ha sperato soltanto che - di qualunque evento drastico si trattasse - avvenisse in fretta, così da non soffrire e andarsene quantomeno in pace.



Ciò che non ha considerato è il fatto che sia proprio Alex - 

quell’Alex - 

ad essere l’artefice della sua dipartita.



Genn percepisce chiaramente la punta della spada sulla propria gola, sa che un leggero cambio di pressione lo farà morire dissanguato. Allora fa calare le palpebre, strizza gli occhi e trattiene il respiro. Sembra quasi si stia preparando ad una lunga immersione piuttosto che a essere ucciso.



Da Alex.




Sta per essere ucciso da Alex.




Per un attimo, mentalmente, inizia a contare i secondi che trascorrono incredibilmente lenti, come se il tempo procedesse a rallentatore, e prega affinché tutto finisca prima di giungere al tre. Tuttavia, supera tale numero, arriva addirittura a cinque e poi… 



Poi non sa esattamente che cosa succede, non riesce a rendersene conto: apre di scatto gli occhi, mentre il tonfo di un cannone gli riempie le orecchie e riesce a stento a rotolare su un fianco e scansarsi, prima che il corpo privo di vita di Fede cada fragorosamente a terra, tra le foglie secche.



Genn evita di soffermarsi troppo sul volto contorto in una smorfia di sorpresa - più che di terrore - del tributo dell’Uno. Scatta all’indietro strisciando sul terreno perché non riesce ad alzarsi in piedi: sta tremando e non sa cosa fare. Solleva lo sguardo, vede Tess impugnare saldamente il suo arco, pronta a scoccare una freccia in direzione di Alex.




Alex

.



Alex che non lo ha colpito.



Alex che ha trafitto Fede con la sua spada e che riserva la medesima sorte anche alla compagna di Distretto e 

boom

, un altro boato di un cannone fende l’aria.



Genn è bloccato. Vorrebbe aiutare, compiere qualsiasi cosa, specialmente quando Benji scaglia uno dei suoi fidati coltelli e prende Alex dritto ad una spalla - proprio come è successo con quel manichino nel centro di Addestramento.