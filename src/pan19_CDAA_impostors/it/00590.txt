aveva alzato la voce e aveva ribaltato la posizioni. “Ma mi hai guardato bene? Sono un mostro! E non voglio la tua pietà!”

“E quando mai ti avrei dato la mia pietà? Hai una così bassa considerazione di me e dei miei sentimenti?” Aveva urlato anche lui e lo aveva guardato di nuovo. “Chi cazzo pensi che ti abbia trovato mezzo morto in quella merda di vicolo? Chi cazzo pensi ti sia rimasto accanto finché non hai aperto gli occhi? E ti sono rimasto accanto anche tutte le volte che mi hai mandato via! E non l'ho fatto per pietà! Questa è la cosa più meschina che tu mi abbia mai detto in questi sei anni che ti conosco! Vaffanculo, Marco!” Si era morso il labbro con forza. Forse aveva esagerato. Forse aveva sbagliato anche solo a pensare di poterlo riavere accanto come era una volta. Forse avrebbe dovuto rimanersene per sempre alla Legione e non tornare mai a casa, finché Marco fosse rimasto sotto il suo tetto.

Marco lo aveva guardato. Gli occhi spalancati e le labbra socchiuse come se stesse per dire qualcosa, ma ne avesse troppa paura. “Non... Non ho nulla da offrirti. Non è più come quando eravamo reclute e potevamo stare insieme senza troppi pensieri. Io...” Si era morso il labbro con forza, cercando di non smettere di guardarlo. “Io non sono più niente, Jean.”

“Smettila con queste cazzate!” Aveva alzato un po' il busto, mentre le sue mani salivano al viso del moro. Pelle ruvida a contatto con il palmo della sua mano sinistra. “Smettila, perché giuro che ti picchierò se lo ripeterai un'altra volta!”

Aveva scosso la testa, ma non aveva fatto nulla per spostare le sue mani.

“Ti prego, Marco...” Aveva avvicinato di più il viso al suo, guardandolo ancora. “Ti prego... Per me sei sempre tu. Non sei cambiato affatto. Non potrai mai cambiare. Pensi davvero che mi possa interessare di qualche cicatrice?” Aveva sorriso, cercando di imitare il migliore dei suoi ghigni. Quello che sfoggiava sempre quando si credeva superbo. “Vuoi vedere le mie?” Senza dargli tempo di rispondere aveva sfilato la maglietta, gettandola da qualche parte sul pavimento.

“Non credo siano la stessa cosa.” Marco non era riuscito a trattenere un sorriso, mentre Jean tornava a distendersi sul materasso.

“No, ma sono molte. Questa me la sono fatta qui a Trost.” Aveva mosso le dita sopra il fianco sinistro, dove si poteva notare una piccola cicatrice lineare. “Certo, non sarà mai come la tua, ma ho Trost tatuato sul corpo anch'io.”

Marco aveva scosso la testa mentre si metteva seduto sui talloni e lo guardava. La stanza era abbastanza illuminata dalla luce della luna perché anche lui potesse scorgere i vari segni sul corpo di Jean.

“Questa, durante la nostra prima spedizione. Quando Annie ci ha attaccati.” Aveva indicato la spalla sinistra. Più che una cicatrice, la pelle era solo più scura. Quasi fosse una botta mai guarita. “Questa, quando quella puttana di Hitch mi ha colpito.” Questa volta aveva indicato la tempia destra.

“Jean, basta.” Si era portato la mano sul viso, e Jean si era subito messo seduto, spostandogliela. Non aveva atteso oltre prima di baciarlo. E Marco stranamente aveva risposto subito.

“Siamo sempre gli stessi coglioni che eravamo da reclute.”

“Parla per te, per favore.”

Jean aveva ridacchiato sulle sue labbra, felice di quelle parole e della mano sulla sua schiena. Il solo percepire quelle dita contro la sua pelle gli aveva fatto correre un brivido lungo la spina dorsale. E non solo.

Aveva preso coraggio. Delicatamente aveva portato le mani sul petto di Marco. Sentiva il suo cuore battere ad un ritmo troppo veloce, ma era sicuro che il suo battesse allo stesso modo. Era come se fosse la prima volta. Era come se dovessero scoprirsi di nuovo. Cercare di non essere goffi ed impacciati.

Quando le sue mani erano arrivate al ventre dell'altro, lo aveva sentito trattenere il respiro. E ora aveva paura che lo rifiutasse di nuovo.

Titubante aveva spostato la stoffa, permettendo alle dita di sfiorare la sua pelle. Era calda proprio come se la ricordava. E al suo tocco Marco aveva teso i muscoli del ventre.

“Ehi, sono solo io.” Lo aveva baciato delicatamente, mentre spostava sempre di più la sua maglia, per poter così dare libero sfogo al suo tatto.

“E' proprio perché sei tu che ho paura.”

Lo aveva guardato, e sapeva perfettamente a cosa Marco si riferisse. Lo sapeva perché stava toccando il suo fianco. Perché sentiva la pelle sotto le sue dita. Perché sapeva cosa ci fosse nascosto sotto la maglia.

“Non mi importa, Marco. Non me frega un cazzo sul serio.”

Aveva finito col togliergli la maglia, nonostante le sue proteste. Erano state poche, ma c'erano state. E senza dargli il tempo di protestare ulteriormente aveva baciato il suo collo. Aveva passato la lingua sul punto in cui iniziava la cicatrice. Con la mano ne aveva accarezzato i bordi sul torace. Aveva sentito dire che le cicatrici potevano essere molto sensibili, e nel caso di Marco sembrava fosse