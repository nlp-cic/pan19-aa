serate che passavano loro cinque quando erano tutti a casa. Clint si era impadronito della Playstation e Natasha lo stava battendo in ogni gioco che l’uomo proponeva. Bruce era seduto accanto a loro e parlava un po’ con la donna e un po’ con Tony che continuava a fare il tifo per la donna. E lui se ne stava seduto accanto a Tony ad osservare la sua nuova famiglia passare del tempo costruttivo insieme.



Quella sera non è stata molto diversa. C’era più alcool e questo aveva forse solo aumentato il livello di baccano di riuscivano a produrre Tony e Clint quando si trovavano nella stessa stanza. Non gli piaceva quando alzavano il gomito, soprattutto Tony, ma ogni tanto glielo poteva permettere.



“J., che ore sono?” Improvvisamente Tony si era alzato in piedi e Steve si era quasi preoccupato del movimento brusco.



“L’ora di uscire in terrazzo, signore. Avete ancora cinque minuti.” 



“Magnifico.” 



Steve lo aveva visto voltarsi verso di lui e aveva sulle labbra stampato il ghigno più felice che gli avesse mai visto. Sembrava quasi quello di un bambino che aveva combinato qualcosa ed era orgoglioso del proprio operato anche se questo poteva non piacere agli adulti. In quel momento era lui l’adulto della situazione.



“Capitano Rogers, come si concludono i festeggiamenti del 4 luglio?” 



Il biondo aveva corrugato le sopracciglia cercando di studiare l’uomo che gli stava di fronte. “Fuochi d’artificio?”



“Esattamente! Andiamo!” 



Senza dargli il tempo di aggiungere qualcosa lo aveva preso per mano, costringendolo ad alzarsi. Se non avesse voluto seguirlo, non avrebbe avuto alcun problema a restarsene seduto dov’era, ma era curioso di sapere per quale motivo Tony Stark fosse felice come un bambino il giorno di Natale. 



“Tony, hai bevuto troppo.” 



“Sì, hai ragione. Quello è stato l’ultimo bicchiere per stasera.”



Era quasi rimasto stupito da quella frase di Tony. Di solito finiva che lo doveva prendere su di peso e trascinarlo in camera da letto. Stavolta Tony sembrava più che felice di abbandonare la bottiglia. E gli sorrideva in un modo tale che il cuore gli batteva più forte.



“Ora ascoltami.” Il moro gli si era fermato di fronte. “Chiudi gli occhi, e lo potrai aprire solo quando te lo dirò io, ok?”



“Posso fidarmi oppure mi getterai giù dal palazzo?”



Tony aveva quasi sbuffato una risata prima di scuotere la testa e prendergli il viso tra le mani. “Fidati di me, Rogers.”



“Quando sei ubriaco non so quanto ci sia da fidarsi.”



Aveva riso di nuovo e aveva fatto scivolare le mani sul suo collo. “Chiudi gli occhi, Steve.”



Lo aveva fatto, dopo essersi specchiato nel suo sguardo sincero ed emozionato. Le mani di Tony erano rimaste solo un attimo in più sul suo collo e poi era rimasto lì, in piedi, con gli occhi chiusi come l’uomo gli aveva chiesto. Aveva sentito altri passi. Il vociare degli altri Avengers che li raggiungevano. Clint ridacchiava anche se non sapeva per quale motivo. Aveva sentito una leggera pressione sul braccio e sapeva essere il tocco di Natasha che gli stava passando accanto. E poi la voce di Bruce che mormorava qualcosa che sembrava “non essere troppo duro con lui”. E iniziava ad avere paura di quale stupidaggine potesse aver fatto questa volta Tony Stark.



“Steve! Ora puoi aprirli!” 



Aveva obbedito alla voce concitata di Tony e aveva aperto gli occhi giusto nel momento in cui iniziavano i fuochi d’artificio. E le prime luci del cielo di Manhattan formavano il suo scudo. Tipico di Tony. Voleva sgridarlo. Voleva dirgli di aver esagerato, come sempre. Ma il sorriso sfoggiato dall’uomo lo aveva bloccato. Era felice. Gli occhi li brillavano di gioia. E quando poi lo aveva guardato, Steve era solo riuscito ad attirarlo a sé e baciarlo. Poteva perdonargli tutta quella pompa magna. Poteva perdonargli gli anelli dal gusto discutibile che ora indossavano - con il reattore arc per lui e con lo scudo per Tony - e che doveva aver per forza pure commissionato. Poteva perdonargli i fuochi d’artificio fin troppo grandiosi per i suoi gusti. Poteva perdonargli la casa addobbata nel tricolore della sua divisa e della bandiera che serviva. Poteva perdonargli tutto, perché Tony era il più bel regalo che la vita gli avesse concesso.


Sfida: 12 Days of SteveTonyPrompt: 08. FlirtFandom: Marvel Personaggi: Steve Rogers, Tony StarkPair:Steve/TonyNumero capitoli: 8/12Generi: fluff, sentimentale/romantico, un po’ di hurt e tanto comfortRating: verdeNumero parole: 1057


Tony Stark era conosciuto alla stampa, oltre che per i suoi affari, anche per la sua burrascosa vita sentimentale. Decine di donne si erano susseguite nel letto del miliardario e lui si era guadagnato duramente l’aggettivo di playboy di cui andava fiero.



O di cui era andato fiero fin quando non aveva incontrato due occhi azzurri che lo guardavano severamente e sembravano giudicare il suo comportamento. Era un uomo d’altri tempi. Tony aveva continuato a ripetersi questo. Era cresciuto negli anni ‘30. Negli anni ‘40 c’era stata la guerra e poi si era sacrificato per salvare New York. Aveva una morale così retta che bastava una sola occhiata