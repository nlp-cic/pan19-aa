Molly, ogni giorno che passa diventi più importante per lui. Perché non dovrebbe essere geloso? Non necessariamente in maniera romantica, perché è Sherlock dopotutto. Ma teme che tu possa lasciarlo solo, è normale.” “Io non lo lascerò mai solo, gliel'ho promesso.” “Gliel'hai promesso? Molly, perché?” domanda sorpreso e con una punta di rimprovero. “Perché lo amo, John. Lo sai.” John mi guarda con compassione. Lui sa ogni cosa. Sa che quello che provo per Sherlock è un amore incondizionato. Un amore che non pretende di essere ricambiato. Masochismo incondizionato, in realtà. So cosa sta pensando. Non dovrei dedicare la mia vita a un uomo che non mi amerà mai quanto lo amo io. Lo so bene, tutto il mondo lo sa, ma ormai è tardi. Il mio cuore gli appartiene. “Ok, senti, io non voglio giudicare, ma dovresti seriamente riflettere su questa cosa. Sherlock è eccezionale, lo sappiamo tutti, ma non ti renderà mai felice. Non come meriti.” aggiunge con tono fraterno. “Ma io sono felice con lui.”“No, non lo sei, Molly. Lo so, conosco te e soprattutto conosco lui. Pensaci bene.” così dicendo mi da un'affettuosa pacca sulla spalla e se ne torna in sala con il suo bicchiere d'acqua. John ha ragione, ovviamente, ma ho deciso cosa voglio dalla mia vita. Ho fatto una scelta e la manterrò qualunque cosa accada. Mi pettino i capelli umidi di fronte allo specchio. Un bagno caldo mi ha fatto sentire meglio. Nonostante tutto, i miei ormoni sembrano essersi un po' calmati. Forse riuscirò a riprendere la mia vita in maniera normale. Lo spero, perché tutto ciò è estenuante. Indosso la vestaglia, la lego in vita, ed esco dal bagno. Faccio appena un passo e finisco per scontrarmi con Sherlock. Il colpo è così forse che cado a terra. “Ahi!” esclamo provando un forte dolore al fondo schiena. Bene, ennesimo livido alla mia collezione da imbranata. Lui non dice una parola ma mi tende la mano per aiutarmi ad alzarmi. Mi ritrovo di fronte a lui e i suoi occhi mi studiano con intensità. Oh, cielo, adoro quegli occhi. “Ti ho fatto male?” gli chiedo cercando di riprendermi. “No. Tu stai bene?” “Avrò un altro livido, ma sto bene.” Lui annuisce e solo allora mi rendo conto che sta ancora tenendo la mia mano. Forse dovrei ritrarla, ma non voglio. Non capita spesso che lui mi tocchi e non voglio privarmi di questa piccola gioia. Restiamo immobili, così, per quanto? Non lo so. Lui mi guarda, mi osserva, mi studia. E io sto lì, imbambolata di fronte a quell'uomo che amo. “Come va con il tuo... problema?” mi domanda all'improvviso risvegliandomi dal mio torpore. “Meglio, credo.” “Bene, perché domani vorrei venire al Barth's da te.” “D'accordo. Sai che puoi venire quando vuoi.” Lui annuisce. Perché mi sembra terribilmente intimidito? E perché non mi allontana sgarbatamente come suo solito? Perché non fa crudeli battute su di me? “Sherlock, c'è qualcosa che non va? Mi sembri... strano.” dico sapendo bene che me ne pentirò. “Sono solo pensieroso.” “Sembri preoccupato per qualcosa, posso aiutarti in qualche maniera?”“No, io... Sto bene. Ho solo bisogno di un nuovo caso.” replica con tono più deciso, ma non posso fare a meno di notare che il suo pollice scorre lentamente sul dorso della mia mano, come in una leggera carezza. Annuisco cercando di non emozionarmi troppo per questa piccola scoperta, ma il mio corpo inizia a reagire in maniera involontaria. Mi sento avvampare e il mio cuore batte in maniera così forte da sembrare assordante. No, ti prego, non ora! “È meglio che vada a vestirmi.” dico allontanandomi da lui e sciogliendo le nostre mani. Devo proprio farlo, o impazzirò. Sto per salire le scale, ma la sua voce mi ferma. “Come sta Tom Williamson?” Mi blocco sul primo scalino. John aveva ragione. Mi stava guardando. “Bene.” rispondo voltandomi a guardarlo. “Ha cambiato casa e sta per pubblicare un nuovo libro.” “Lo rivedrai?”“Non credo.” “Perché no? Lui sembra molto interessato a te.”“Lo sai il perché.” rispondo con disappunto. “So come la pensavi qualche mese fa, ma non so se oggi sei ancora della stessa idea.” “Non sono così volubile. Mi offendi se lo pensi.” “Molly, è da ieri che non riesci a controllare i tuoi bisogni, non vedo come potrei pensare che tu non sia volubile.” Scendo dal gradino e lo raggiungo, posizionandomi di fronte a lui. “Smettila.” “Di fare cosa?”“Di insultarmi solo perché ti senti minacciato.”“Io non mi sento minacciato! E poi da chi? Da te? O da quel damerino di Tom Williamson?” Scuoto la testa tristemente. Stupido uomo orgoglioso. “Ti ho promesso che non ti lascerò. Non mi rimangio la parola, quindi non hai motivo di insultare me o Tom, che tra