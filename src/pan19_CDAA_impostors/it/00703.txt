bello pattinarci sopra. Io divento molto veloce, sul ghiaccio.
Un’altra smorfia di Tetora – strabuzzò gli occhi, disgustato.
E nell’impeto di pronunciare quelle parole, diverse gocce caldissime di tisana andarono a bagnargli la pelle delle mani, arrossandola.
-Non penso che mi avvicinerò mai più a un lago ghiacciato. Mai più nella mia vita.
Scosse anche la propria testa, per sottolineare la propria intenzione. 
Mika non comprese appieno come mai dovesse essere tanto contrariato all’idea di pattinare. Lo guardò con occhi nuovamente spalancati, assomigliando nella disposizione del viso e del collo a una civetta particolarmente curiosa.
-Sei distratto anche tu, di solito?
-N-no, di solito no, però-
Venne fermato dall’ennesimo rumore di passi, dal piano superiore, che lo portò istintivamente ad affossare la testa nelle spalle e a guardare in alto, con occhi ben aperti. Si dimenticò presto del proprio sdegno e di ogni altra rimostranza che aveva intenzione di esporre all’inizio.
Quando il rumore si calmò abbastanza, riuscì persino a sbadigliare, e Mika subito gli si fece al suo fianco.
-Senti. Credo tu debba andare a riposare.
Aveva già una mano sulla sua spalla, pronto per portarlo in una camera che fosse soltanto sua. Ma Tetora riuscì ad alzare la voce, addirittura più convinto di prima, perché l’energia in lui di ancorarsi a una forma di disperazione passionale era ben presente, come sempre.
-Non voglio allontanarmi dal boss!
Si rese conto della forza del proprio gesto quando vide Mika irrigidirsi e allontanarsi di colpo, quasi fosse stato punto. Quindi si calmò appena, ma non riuscì a nascondere la propria apprensione e la propria angoscia, neanche quando l’altro gli fece notare una cosa ovvia.
-Per favore. Fammi rimanere qui.
-Starai molto scomodo.
-Non è importante.
Guardò Kuro, che riposava tranquillo ancora tra i propri cuscini: sembrava essere riuscito trovare un poco di tranquillità, e a trovare pace e serenità per qualche minuto di sonno tranquillo. A toccarlo scottava ancora, come la tisana nella tazza tra le sue mani, ma l’aspetto era molto migliorato rispetto a qualche ora prima.
E questo non toglieva che era ancora in pericolo di morte.
Mika comprese le ragioni dell’altro, quindi non insistette più.
-D’accordo, come desideri. 

 

Kuro si svegliò da sé, diverse ore dopo, ancora una volta spaesato dal non riconoscere il luogo in cui si trovava.
Non vide neanche la sagoma di Tetora, ai piedi del suo grande letto, rannicchiata e dormiente e fin troppo silenziosa per il suo solito – si nascondeva sotto una coperta spessa e si mimetizzava nell’ombra, quasi irriconoscibile. Non emetteva alcun segno vitale, stravolto dalla stanchezza e totalmente vinto dal sonno profondo al quale si era alla fine arreso con molta facilità una volta lasciato solo dal corvo.
L’uomo balzò sul materasso, spinto dalla forza di un altro incubo, senza che nessuno glielo impedisse. Aveva freddo e caldo assieme, era sveglio ma stava ancora dormendo. Non capiva davvero nulla.
L’odore del fuoco e della cenere poi creò la giusta combinazione di sensazioni per cui ebbe l’illusione davvero di andare a fuoco: la febbre alta ancora tormentava la sua povera mente e la mancanza di una luce ferma lo destabilizzava maggiormente.
Era come mutilato, racchiuso in un corpo che non rispondeva ai suoi comandi.
Provò due volte a muoversi sotto quel cumulo di lenzuola e coperte con cui lo avevano imprigionato, cercando di creare una cappa di caldo asciutto che confortasse il suo corpo. Scalciò molto, cercò di muovere anche le braccia ma con scarsi risultati, e solo dopo parecchi tentativi riuscì a cadere per terra – perché le ginocchia non ressero il suo peso e i piedi non rispondevano in alcun modo ai suoi comandi più veloci.
Neanche il rumore di quel tonfo svegliò Tetora, né gli fece produrre un qualche suono umano che potesse attirare Kuro.
L’uomo rantolò parecchio, disteso a terra; oltre al dolore originario, in quel momento si era aggiunto anche quello alle spalle e quello alla testa che lo aveva fatto svenire per un paio di secondi.
Forse per miracolo, riuscì ad alzarsi, e quando fu in piedi qualcosa gli venne incontro, con due protuberanze protese verso di lui: era come una figura umana, silenziosa e sinistra, arrivata da chissà dove. Ruggendo, le fuggì dalle mani, e arretrando riuscì persino a trovare la porta d’ingresso della stanza, aprendola con la propria schiena.
Un lunghissimo corridoio si aprì alla sua vista. Con la coda dell’occhio, o soltanto per semplice istinto, percepì la presenza di prima più vicina, e la cosa lo mise in soggezione abbastanza da costringere le proprie gambe a reggerlo di nuovo e iniziare a muoversi veloce, davvero tanto veloce, quantomeno abbastanza da far sembrare il tutto una corsa.
Andò a sbattere contro qualcosa, neanche cinque metri più avanti: il suo ginocchio urtò un piedistallo di marmo nell’ombra, esattamente sullo spigolo. Cadde a terra e dovette ingioiare il proprio dolore per non mettersi a urlare. Rotolandosi sul tappeto, ebbe la percezione di star perdendo totalmente il senso dell’orientamento. Come se fosse ubriaco.
Di nuovo quella presenza vicina – questa volta però gli vide