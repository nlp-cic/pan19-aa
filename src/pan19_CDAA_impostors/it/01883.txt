spalle nei freddi mesi invernali.
« Spero per te che non arriverai mai a capire il senso di frasi del genere. »
« Visto? Il capirsi immediatamente sono cose da branco, no? »
« No, sono io che vi frequento troppo. » rimbeccò, appoggiandosi alla finestra, esausto, il sole ferito a morirgli sulle spalle tese.
Scorse il viso di Scott, così giovane, puro, e così tanti anni aggiunti crudelmente da quella vita che non aveva scelto d’averlo reso così vecchio per quel corpo troppo giovane; poteva vederla chiaramente la crepa che ne percorreva la figura, profonda e lunga, le responsabilità, il branco, la storia ormai finita con Allison a pesargli sopra e solo la vita di Stiles a impedirne il cedimento. « Va’ a dormire, Scott. »
« Non posso. E anche se volessi non riuscirei a chiudere occhio. »
« Allora vai a sdraiarti. »
« Non ne ho bisogno. »
« Scott, la tua faccia fa schifo. »
« Grazie. »
« Vai a casa e stacci fino a domani. » s’era staccato dalla finestra avvicinandosi al ragazzo, lo sguardo fermo. Se Stiles fosse stato sveglio gli avrebbe detto che aveva sì perso il suo ruolo di Alpha, ma la mania di abbaiare ordini quella non gliela avevano tolta.
Anzi, la possedeva da prima.
Scott sbatté le palpebre, ora che ci pensava un po’ di sonno in realtà l’aveva e sapendo che Derek sarebbe rimasto a vegliare sull’amico forse sarebbe riuscito a riposarsi.
« Va bene… ma se dovesse succedere qualcosa… »
« Ti avvertiamo. » concluse per lui Cora.
Lo videro uscire flemmaticamente, lo sentirono salutare lo sceriffo e in quell’attimo d’assoluto silenzio poterono vedere il goffo abbraccio con cui i due uomini si fecero forza e dove Scott trovò quel perdono che lo fece ritornare a respirare.

 

Sentì i pesanti e irregolari battiti dello sceriffo avvicinarsi, scalino dopo scalino, e nel percepire l’acre e insopportabile odore di timore e dolore si chiese nuovamente perché era lì; il motivo era sabbia nelle sue mani, cos’altro aveva condiviso con Stiles se non pericoli, sofferenze e astio?
Forse era lì, fra il suo sentirsi di troppo e il viscerale bisogno di rimanere, sulle labbra di Cora quando fermamente gli aveva imposto la sua presenza con quel non ti lascerò affrontare tutto questo di nuovo da solo, e nell’abbraccio con cui Scott l’aveva stretto, le braccia tese di frustrazione ed era esattamente fra questi e simili gesti, il motivo per cui ora si trovava al fianco di Stiles: quei ragazzi così stupidi, sognatori, incoscienti, ficcanaso, ma tremendamente coraggiosi da sfociare nell’idiozia totale erano il suo branco (se Scott credeva che un giorno avrebbe sentito la sua voce piegarsi nell’ammetterlo, beh, stava vivendo in un utopia).
Quando lo sceriffo entrò li salutò con gli occhi e raggiunse il capezzale del figlio, gli rimboccò le coperte fin sotto al mento come faceva le sere ai tempi in cui Stiles non riusciva ancora ad allacciarsi bene le scarpe e le mani si sbucciavano almeno due volte alla settimana, e quando si chinava a dargli l’agognato bacio della buona notte odorava sempre d’agitazione e disinfettante.
Gli tolse la borsa del ghiaccio, le guance s’erano rischiarite, e la saggezza che solo un genitore amorevole può avere gli disse che le fiamme della febbre erano state domate.
« Dovreste riposarvi anche voi, non solo Scott. Siete qui da molto, e ormai Stiles sta meglio. »
« Ma non si è ancora svegliato. » Cora osservò il viso ora un po’ più pallido del ragazzo, irrigidendosi. Era davvero stanca di rimanere seduta e ferma, la sua lupa scalciava, infervorata, bramava l’aria pura del bosco con lo scricchiolante e secco profumo delle foglie d’autunno, ma era pronta a zittirla pur di evitare di lasciare Derek con la suadente, infida tentazione dei ricordi.
« La febbre sta scendendo e secondo Deaton una volta che sarà scomparsa si sveglierà. Per cui alzate il culo e andate a riposarvi. Ora. »
Cora scattò in piedi, nel tono dello sceriffo c’era abbastanza autorità e buonsenso da ubbidirgli istintivamente e guardò il fratello ancora immobile, spronandolo con una sola occhiata a dar qualche segno di vita.
Gli era ancora difficile potergli leggere l’anima come quando la sua unica preoccupazione era batterlo in qualsiasi gioco facessero – perché, ehi, se lui poteva raggiungere quel risultato lei poteva arrivare al medesimo traguardo e anche superarlo, a prescindere -, ma ora che s’erano ritrovati, giorno dopo giorno, vedeva sgretolarsi il muro eretto dalla separazione e dal tempo, come adesso che riusciva a leggere chiaramente sulla sua mascella contratta la decisione appena presa.
« È meglio che rimanga qualcuno in caso si svegli e perda il controllo. »
Lo sceriffo lo scrutò attentamente con le nozioni e la pazienza con cui Derek aveva dissipato ogni suo dubbio sull’essere lupo ben in mente ed annuì.
Rimembrava perfettamente cosa aveva colto nel sentire la sua voce plasmarsi attorno a quel passato che il ragazzo avrebbe voluto cancellare, e come sulle impercettibili incrinature del suo tono altrimenti fermo e su quelle iridi di vetro e d’amore nel dar vita ai nomi di coloro che gli