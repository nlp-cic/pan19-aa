le spalle, preso com’eri dal tuo presente. Una persona non esiste senza un passato, Sabo.
Non si vive nel passato, ma il passato fa parte di noi, ed è bello farlo riaffiorare, come un vecchio amico che ti fa compagnia seduto accanato a te.
Era questo che cercavo di dirti. Ed era questo che ti ha detto Ace, perché ti serviva un input, qualcosa che facesse riaffiorare in te la voglia di ricordare e di tornare ad essere in pace col passato.
Quell’input ti ha lasciato un sapore amaro sulla lingua, e non andrà mai più via, neanche con del buon sakè, lo stesso sakè che tieni stretto tra le dita.
«Alla fine sono arrivato, Ace…»
Hai vagato per il mare per anni, hai incontrato milioni di persone… e il destino vi ha fatto incrociare qui, davanti a una tomba, davanti a delle spoglie.
Parli di Rufy, perché c’è ancora lui che devi incontrare, lui deve sapere che sei vivo, che stai bene… e ti odi per questo.
Ti odi, perché loro hanno sofferto per te, e tu li hai semplicemente dimenticati, tutto quello che avete passato assieme l’hai rinchiuso in un cassetto nella tua mente. Ti odi, perché Ace non doveva morire così, non senza permetterti di rivederlo, di riabbracciarlo ancora, di avvertire la sua carne viva sotto la pelle.
«Non sono venuto a salvarti… Mi dispiace…»
Ti odi, perché sai quanto ha sofferto Rufy, hai voluto saperlo, e ripensare a Iva che ti dice che il tuo fratellino ha rinunciato a dieci anni della sua vita, ti fa venire voglia di colpirti ripetutamente fino a sanguinare, fino a che non sei costretto a stenderti per terra dal dolore, e sai che il dolore fisico fa meno male.
Ti odi… perché, nonostante tutto, nonostante ti avrebbe sicuramente preso a pugni sul naso, Ace ti avrebbe perdonato.
E ti ha perdonato.
Lo so che non vuoi sentirtelo dire, ma l’ha fatto.
Sei lì, sei vivo, anche da morto per lui queste cose valgono tutto l’oro del mondo.
Piangi, ma non urli, non è arrivato ancora il momento di sfogarti, lasci solo che le lacrime ti righino le guance, la ferita che sfregia il tuo volto.
Non puoi permetterti di lasciarti andare, non adesso.
C’è una cosa che devi fare.
«Porterò avanti la tua volontà.»
Quando arriverà il momento, io sarò pronta a sostenerti per evitare che tu crolla del tutto, Rufy ha ancora bisogno di te.
Quando arriverà il momento, Ace sarà lì per te.


 

~

 

 

 

È più facile che i ricordi affiorino da sé, vero?
Ti capita, anche più volte nell’arco della giornata, che sprazzi di vita passata riaffiorino all’improvviso, e ti sembra che il puzzle sia finalmente completo.
Da quando sei a Dressrosa, poi, da quando hai saputo che il frutto di Ace si trova dentro il Colosseo, è più facile che ricordi voi tre che correte nei boschi, verso la scogliera, a urlare alle navi, ai gabbiani, al cielo, al mare.
Da quando hai visto Rufy sull’arena, camuffato alla bell’e meglio, sembra che ogni pilastro di quell’edificio richiami a qualche ricordo. Ricordi belli, che ti fanno sorridere, ripensando a quanto Rufy fosse debole un tempo e a quanto fosse diventato forte adesso. E poi ci sono le immagini di Marineford, immagini che non conosci – perché tu non eri lì –, ma che sono comunque vive nella tua mente, sono il risultato di tutte le descrizioni di Ivankov. E la tua mascella si indurisce, le tue labbra si fanno una linea piatta, le tue dita si contraggono contro il marmo.
I ricordi sembrano quasi urlare dentro quei corridoi infiniti, e quelle urla hanno sempre il suono della voce di Ace che ti chiama, delle vostre risate quando correvate insieme e non volevate fare altro per tutto il giorno.
Non riesci ancora a guardalo, quel volto.
Non ancora, e stavolta sono io a chiederti di non farlo.
Sono io a chiederti di non girarti quando senti che lui ti chiama, perché so che moriresti.
Sono io che te lo faccio vedere di spalle mentre corre via, davanti ai tuoi occhi.
Ti chiedo scusa. Lo so quanto ti costa rimanere così, boccheggiante, mentre pronunci il suo nome.
Ma lo sai meglio di me, Sabo, cosa succederebbe se rivedessi quel volto ancora una volta davanti ai tuoi occhi.
Non è come quando ricordi e basta, è diverso. È un confronto faccia a faccia, e tu ancora non puoi reggerlo.

 

 


Non ti aspettavi nulla del genere quando l’hai visto, non è così?
Ti eri già preparato al peggio. Anche quando eri appoggiato alla parete, anche quando ti muovevi con passi cauti verso di lui, hai sempre pensato al peggio.
Anche quando l’hai chiamato fratellino, e ti è bastata quella parola, dio, per fare scomparire quel sapore amaro lasciando posto a un gusto dolce sul palato e sulla punta della lingua.
Non ti aspettavi di sorridere, non ti aspettavi che lui ti saltasse addosso e ti abbracciasse, non ti aspettavi che piangesse per le tue parole.
Rufy è felice