fissò per pochi secondi scuotendo il capo subito dopo “ah! E Nick ha sposato Jeff; finalmente, dovrei dire, perchè insomma, stavano assieme, giravano assieme, convivevano assieme da circa 10 e passa anni … e insomma …”

“Anche il sesso facevano assieme, scommetto.” Ridacchiò malizioso Sebastian “e tu? Mi stai dicendo la vita di tutti. Ma tu?”

“Io beh, ho un mio appartamento, ho finito gli studi universitari e lavoro come fotografo per un piccolo giornale di provincia. Come ti avevo già detto.” Chiamò il barista chiedendogli di tenergli la macchina fotografica nel retro.

Sebastian socchiuse gli occhi vedendo i sorrisi che si scambiavano. Una punta di gelosia gli strinse il cuore in una morsa. “Io voglio sapere se in questi 20 anni sei stato con qualcuno, se qualche bel giovane ha catturato il tuo cuore ...” E senza farsi notare, il francesino, controllò se avesse qualche fede o anello sulle mani. Ma notò un tatuaggio, quattro parole, all'interno del polso.

“Non sono sposato. E neanche fidanzato. Smythe, se volevi saperlo potevi chiedermelo senza tanti giri di parole.” Gli sorrise dolcemente “Con me bisogna essere diretti, lo sai. Lo hai detto tu, no? Siamo grandi amici, noi due.” Fissò Sebastian nelle iridi smeraldine “amici” ripeté poi alzando un braccio per ordinare un Margarita che non tardò ad arrivare.

Parlarono del più e del meno, bevvero shottini e alcolici di vario tipo e colore, il tutto pur di non parlare di loro, di ciò che era stato fra loro o di quello che sarebbe potuto essere se non fossero stati così adolescenti e testardi.

“Perchè ti sei tatuato?” Chiese il francesino di punto in bianco finendo una birra e ordinandone un'altra.

“Nessuna ragione specifica; più o meno per lo stesso motivo per cui tu l'hai fatto.” Thad ghignò, appoggiando il suo bicchiere sul bancone “non pensare che non l'abbia notato.” Deglutì ordinando qualcos'altro che acquietasse i suoi pensieri su ciò che erano stati in passato. Ricordare non era difficile, ma doloroso sì. “Neanche a farlo apposta abbiamo avuto la stessa idea.” Sorrise tristemente.

“Moon Of My Life” sussurrò Sebastian lasciando scorrere la punta delle dita sul polso dell'ispanico.

“My Sun And Stars” replicò Thad stringendosi le mani per non farle correre al collo del ragazzo in parte a lui. “E' stato stupido e molto incosciente.” Disse alzando le spalle per far andare via i brividi che quel tocco gli aveva istigato.

Rimasero in silenzio, ascoltando la musica, fissando i ragazzi ballare in pista, ricordando e rivendendo il vecchio Sebastian negli atteggiamenti dei vari ragazzini che cercavano un po' di amore, anche se per pochi e vani secondi.

“Ti rivedi lì, vero? Il tuo sesso da una notte e via, senza salutare, sopratutto.” Sibilò Thad voltandosi verso il francesino.

“E' vero io … ma con te stavo cambiando, ero diverso e …” Sebastian tentennò.

“E sei fuggito lo stesso perchè avevi paura di cambiare troppo, vero? Io ti amavo e quando sei andato via ti sei portato con te anche i miei sentimenti.” Ringhiò Thad con le lacrime che iniziavano a raccogliersi agli angoli degli occhi.

“Quindi non ti sei neanche innamorato, dopo di me” sussurrò, di punto in bianco, Smythe sorridendogli, ordinando l'ennesima birra della serata. “Che poi non ho capito bene, tu lavori per vivere; oppure vivi per lavorare?” Gli chiese cambiando argomento e voltandosi verso il moretto.

Thad ridacchiò scuotendo il capo “sei il solito cazzone Smythe, io lavoro per permettere a me stesso di fuggire da qui, di andare a vivere in un luogo migliore … e comunque sono innamorato.” Si inumidì il labbro inferiore “di tutto ciò che è bello nella vita.” Terminò di spiegare.

Il francesino rimase con il braccio sospeso in aria, deglutì per poi avvicinare la bottiglia alle labbra e bere un sorso di birra “capito” si leccò le labbra rendendole umide. “Tu vivi per fuggire da te stesso e dal tuo passato. Da me.” Deglutì e si volse verso il moretto. “Giusto?”

“No” ringhiò Harwood lanciandogli un'occhiata “tu non hai capito nulla di me. Mai.” E si allontanò andando sulla pista da ballo.

Sebastian abbassò lo sguardo sul suo drink, era vero. Lui non aveva mai capito nulla dei sentimenti, della vita, di Thad.

A lui interessava sempre e solo scopare e a cercare di essere lo stronzo di prima categoria che tutti credevano che fosse.

I suoi pensieri andarono a 20 anni prima, quando fuggì da Lima, da Thad , da sé stesso e soprattutto dai sentimenti che si stavano sviluppando nel suo petto.

Era un giorno in piena estate, oramai aveva finito gli studi e stava passando qualche giorno in compagnia del suo moretto.

Quella sera stessa era nell'appartamento dei genitori di Thad, i quali non erano in casa; Bas e Thad erano vicini, seduti sul divano a guardare un film romanticamente sdolcinato, uno di quelli che amava il suo quasi-ragazzo, e al francesino sembrò fin troppo bello sentirsi bene e finalmente integro, anche perchè se l'ispanico lo teneva stretto a sé