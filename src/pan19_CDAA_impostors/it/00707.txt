mare - fortunatamente, il suo istinto di sopravvivenza e il suo sangue freddo sono ancora in grado di fargli gestire appieno situazioni di pericolo tanto urgente.



Così, riesce ad avere un discreto controllo su quella piccola navetta.



Procede in avanti, nella direzione che ha seguito fino a poco prima, senza esitazione. Le mura di cinta ancora scorrono al suo fianco, instancabilmente identiche, fino a quando pian piano non si abbassano fino a scomparire nel cemento del suolo: in quella zona estrema della piccola isola, era solito in altri tempi far attraccare le navi piene di rifiuti di altre oasi e di altre città, e anche se in quel momento la pratica è in disuso non si corre alcun pericolo: le rocce che compongono gli scogli aguzzi, fieri oppositori di quel mare in tempesta, rifrangono benissimo ogni tipo di onda elettromagnetica, fornendo una barriera naturale a qualsiasi essere bionico abbia la sventurata occasione di capitarvi appresso.



Lì, quindi Keito si introduce illegalmente all’interno del territorio della Discarica.



Come benvenuto, l’ennesimo fulmine verde illumina i profili dei grandi ammassi di metallo, che formano come delle piramidi più o meno ordinate e onde imponenti in un mare immobile quanto angosciante e freddo e sconfinato. L’uomo non ha modo di comprendere dove il proprio collega sia andato, precisamente, e l’unica cosa che gli resta da fare è procedere verso una direzione casuale.



Comincia quindi ad arrampicarsi sul primo livello di rifiuti solidi - le grandi e alte ruote di gomma glielo permettono senza problemi - e continua ad avanzare senza troppi dubbi.


 


Ha quasi toccato il cielo e, per un attimo, si ferma sul crinale ripido di una di quelle montagne artificiali, per guardare in basso. Ma oltre che una superficie incalcolabile di lamiere di ogni tipo, e lontano la bocca sempre aperta e sempre calda della Fornace che aspetta solamente di inghiottire tutto quello, non riesce davvero a scorgere nulla.



Nota, piccoli ed efficienti, i veicoli che portavano lemmi il materiale a sciogliere e a costruire nuove forme, entro un processo di morte e rinascita degno di molta della filosofia umana. Umani, la maggior parte di loro, ma anche diverse macchine prive di Intelletto.



Non pare esserci alcun tipo di controllo ulteriore.



Keito gira quello che ha individuato essere il volante e cerca di tornare indietro, per seguire un’altra strada che lo porti in un posto diverso e gli faccia vedere angoli nuovi - anche se in quella notte eterna pare quasi che tutto sia uguale e niente abbia davvero un aspetto riconoscibile.



Sono soltanto tanti musi di robot, braccia e gambe e torsi bionici di ciò che fortunatamente non è più in grado di far loro nulla.



Ma ecco che qualcosa di imprevisto accade, proprio mentre qualcosa cede sotto la ruota posteriore di sinistra: il veicolo borbotta, annaspa, sotto la pioggia ancora battente emette un singolo singulto di protesta e poi si spegne, per mancanza di carburante.



Keito rimane a fissare il vuoto, ora che neppure le luci dell’abitacolo di plastica che lo inglobano illuminano qualcosa oltre la punta del suo naso, e in un attimo isterico muove a caso più leve di quelle che dovrebbe davvero. Ma nulla, non accade proprio nulla.



Keito non ha neppure il tempo di lasciarsi troppo prendere dal panico perché, con un gridolino acuto, il veicolo comincia a inclinarsi verso destra, dove il crinale di quella strana montagna fredda scende in picchiata.



Pochi secondi e comincia tutto a roteare. La sua testa, la sua spalla, le sue ginocchia vengono sbattute a caso contro tutta quella plastica dura - la sua mano si aggrappa disperatamente alla cintura di sicurezza che è riuscito ad allacciarsi, come unica risposta vagamente istintiva che riesce a dare al tutto.



Rotola, e con quel veicolo rotola anche altro metallo e altre lamiere, espandendo un rumore così assordante e così grave.



La sua folle corsa riesce a fermarsi, ma ecco che dopo la durata di un respiro qualcosa gli cade addosso e schiaccia il veicolo e lo accartoccia quasi. L’abitacolo protegge l’uomo, che da quello scontro non ne riceve alcun danno: urla scaricando in quel modo la paura, urla dietro occhiali rotti e la testa che gli pulsa e gli sanguina dalle tempie.



La sua mano riesce a muoversi, dopo diversi secondi di immobilità assoluta, dove la priorità era riuscire a respirare in modo normale. La cintura però non si slaccia e quindi l’uomo si vede costretto, come può e come il dolore a tutto il suo corpo glielo permette, a scivolare fuori da quella gabbia strisciando, scivolando tra lamiere che lo hanno lasciato vivo.



Non può neanche permettersi di pensare troppo alla pioggia acida che gli cade addosso, quando riesce a fuoriuscire da sotto il veicolo tutto schiacciato. Tocca con mano tremante quello che ha attorno, senza riuscire a vederlo davvero, e solo dopo aver liberato anche il piede completamente storto pensa a cercarsi un riparo - rimane accucciato a terra, tenendosi le gambe, e sotto una lamiera rimane immobile cercando di pensare a cosa poter fare.



Certo, non rimanere lì, dove nessuna tecnologia lo può raggiungere, a disposizione delle interprerie e senza alcun tipo di provvista. Sente la pelle delle mani bruciare e la volontà vacillare come di fronte all’esigenza di un sonno profondo, ma questo non lo ferma.



Affronta la pioggia, coprendosi come riesce con la