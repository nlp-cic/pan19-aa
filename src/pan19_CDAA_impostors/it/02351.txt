, non gli dispiaceva affatto. Mentre all'inizio della loro convivenza lo imbarazzava qualsiasi forma di contatto fisico, via via che il tempo era scorso si era abituato ad affettuosità che, pur restando del tutto caste e platoniche, si erano fatte sempre più accentuate, frequenti, ma soprattutto spontanee. Non si imbarazzò, dunque, quando sentì le proprie mani catturate dalla presa di Sherlock: si preoccupò solo di stare attento che l'amico non si pungesse con l'ago. Sospirò, tuttavia, non riuscendo a intuire totalmente l'entità della preoccupazione di Sherlock “Non penserai mica che una volta scoperto cosa è successo a Mainwand, io... boh...” non sapeva neanche lui cosa potesse pensare quella buffa testolina, come amava chiamarlo la Signora Hudson “Che sparirò?” Le pupille di Sherlock divennero piccole come due spilli: il timore che fosse il paradossalmente consapevole inconscio di John a parlare lo atterrì improvvisamente “Sparirai...” strinse possessivamente le mani di John, legandolo all'universo a cui apparteneva che non era quello fisico, ma quello intimo della sua stessa persona. “Non sparirò, Sherlock.” John scosse il capo e, ignorando il dolore, lo tirò a sé tramite il legame saldo delle loro mani: gli allacciò le braccia attorno alla vita e gli permise di fare lo stesso all'altezza del proprio collo “Sarò solo un uomo con tutti i suoi ricordi. Anche quelli spiacevoli.” Sherlock chinò il capo fino a toccare la fronte di John con la propria. Sentiva un morboso bisogno di contatto fisico: era frustrato, Sherlock, profondamente inappagato dal punto di vista fisico. Avrebbe voluto amare John in modo così forte, prepotente, senza fiato. Avrebbe voluto possedere il diurno e farsi prendere dal notturno, ma sarebbe stato così ingiusto, così sbagliato nei riguardi del vero John. Ma il pensiero che, una volta risolta la dissociazione, il vero John potesse rifiutarlo e negargli l'amore che sperava ardentemente, si era ormai radicato nelle profonde fondamenta del suo Palazzo Mentale. Chiuse gli occhi ed iniziò ad accarezzargli la nuca con le dita che erano delicate come quelle di un violinista, ma avide come quelle di un uomo che anelava la sua metà mancante “E se tu dovessi sparire?” “Non me ne andrò solo perché tu hai mi hai guarito, Sherlock.” bisbigliò John chiudendo a sua volta gli occhi: Sherlock non era mai stato così vicino al suo viso, non in quel modo. Il leggero panico si unì all'imbarazzo e non avere più uno sguardo sul mondo lo aiutò a tollerare quella vicinanza. Sentì il cuore pompare più forte e con lui udì anche il tamburellare del sangue che gli rimbombava da un orecchio all'altro. Deglutì e si sforzò di dare forma al pensiero che occupava la sua mente “Anzi, proprio perché sei stato tu ad aiutarmi, io...” Sherlock era piuttosto divertito dal ribaltamento dei ruoli tra giorno e notte: mentre col notturno era lui a dover fuggire dall'eccessiva malizia dell'altro, col diurno era tutto l'opposto. Era lui a condurre i giochi, seppur in maniera molto più delicata “Cosa?” domandò riaprendo gli occhi di fronte a quelli chiusi di John sui quali premette le labbra, non troppo forte da dargli fastidio, ma abbastanza da fargli sentire il proprio attaccamento. John sobbalzò appena a quel contatto “Non... non...” stentò qualche momento durante il quale la propria presa attorno ai fianchi di Sherlock si rinvigorì più per una tensione muscolare che per un reale bisogno, ma alla fine riuscì a confessare “Non vorrei andarmene mai via da te.” Sherlock adorò, letteralmente, le parole di John: si allontanò dal suo viso qualche istante per poterlo osservare e studiare al meglio, ma scoprì che i suoi occhi erano ancora chiusi. Aveva notato che quando erano così vicini John evitava sempre il suo sguardo e un po' ne era dispiaciuto: avrebbe voluto così tanto annegare in quella laguna, in quei lapislazzuli che erano pieni di sentimenti. Di paure, di titubanze, ma anche di gioia e dolcezza. Dolcezza che riservava solo a lui e che contribuì ad allontanare la malizia che lo stava governando “Io...” sussurrò alla ricerca di quelle parole affettuose che non era mai stato avvezzo a trovare e a usare “Ormai sono abituato a te.” esordì infatti il consulente che, nonostante lo provasse, non riusciva proprio a parlare d'amore “Per la colazione, la casa, i casi, le cure mediche...” John aprì lentamente gli occhi dopo il lungo tergiversare di Sherlock che elencava in maniera pragmatica e apparentemente disinteressata la lunga lista dei motivi per cui l'ex medico militare era importante per lui. Sorrise intenerito, perché sapeva che quello era il modo più sincero con cui Sherlock avrebbe mai dimostrato il suo affetto per lui “Ho capito, Sherlock.” lo fermò dunque tra un 'Lavi i miei vetrini' e un 'Solo tu sai fare il the come piace a me'. Lo osservò, perché era abbastanza lontano dal suo viso per riuscire a farlo e sorrise “Grazie.” A Sherlock sembrava che ogni volta che John gli sorrideva, ogni mese di tristezza e solitudine della sua esistenza scivolasse via dai suoi ricordi. Mugolò sottovoce, quindi prese tra le mani un ago pulito e si accinse a suturargli i tagli sulla spalla. Solo dopo qualche minuto di pace in cui