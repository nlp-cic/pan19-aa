gli dice «Thank you, I loved meet you» con così tanta dolcezza nella voce.

Nel momento in cui si ritrova a volerlo abbracciare, poi, Harry non sa davvero più cosa pensare di se stesso – ma gli viene da ridere, la prende bene e ne rimane stupito soltanto relativamente, quel poco che gli basta per sorridere e allargare appena le braccia, con la giacca che ancora pende sull'avambraccio destro e la mente appena offuscata dal dubbio – che svanisce non appena Gennaro, ancora prima di realizzarlo davvero, finisce per buttarsi tra le sue braccia.

La stessa confusione che Harry ha provato per tutta la sera, dal momento in cui ha pensato per la prima volta di volerlo baciare ad adesso, ora la sente lui – e l'idea di abbracciarlo non è neanche tra le sue fantasie comprendenti Harry più ricorrenti, ma a proporlo è stato proprio Harry e allora ci si butta di petto, sorridendo contro la stoffa leggera della sua camicia e lasciando che i suoi capelli gli finiscano sul viso, riempendosi le mani delle sue spalle e godendosi il suo «Me too, babe» da così vicino, pateticamente ricoperto di brividi non appena le sue mani gli si posano sulla schiena.

Oltre a posarsi, poi, lo stringono proprio – ed è Harry a stupirsi di quanto lo senta magro e minuto tra le proprie braccia, è Gennaro a stupirsi di quanto siano solide e combacianti con le proprie mani le sue spalle, è Harry a sussurrargli «Good luck for the finals» ed è Gennaro ad annuire con il mento ancora appoggiato alla sua spalla, e il sorriso appena un po' più aperto quando lo sente sussurrare, tra i propri capelli e di fianco al proprio orecchio, così diretto e vicino da farlo rabbrividire, «And don't freeze yourself to death next time you're anxious, ok? I won't be there with a jacket next time».

Gennaro annuisce ancora, ride appena, si concede di respirare un po' più forte per riempirsi del suo profumo, si morde appena le labbra per contenere almeno un po' tutta la propria meraviglia e neanche si accorge, in realtà, di come si ritrovi quasi in punta di piedi per arrivare alla sua altezza, con gli occhi chiusi per evitare di vedere le reazioni degli altri, con le dita premute nella carne morbida della sua schiena e poi tutto d'un tratto meno presenti – e quando Harry scioglie la presa in cui lo teneva stretto, sorridendogli e assicurandosi di fargli capire quanto gli dispiaccia staccarsi, Gennaro neanche ci rimane male.

Vederlo indietreggiare appena, a seguire le indicazioni dell'uomo che gli chiede di uscire, è meno triste del previsto – non vorrebbe vederlo andare via e vorrebbe avere ancora un po' di tempo da passare con lui, a prescindere dall'inglese che gli viene difficile parlare e dalle occhiate incuriosite degli altri, ma quello che è successo va oltre le sue aspettative più rosee e deliranti, e tanto gli basta per sentirsi più contento di quanto si sarebbe mai aspettato di potere essere riguardo stasera – un po' per l'arrivo in finale, un po' per il «Bye, Ginaro» di Harry.

Si ritrova a indietreggiare lui stesso, poi, si ritrova a colpire il bordo della cassa con le cosce e si ritrova accasciato su di essa, mentre ancora sventola la mano in sua direzione e lo saluta con un ultimo «Bye» che risuona come amplificato nell'impietoso silenzio del pollaio – ma lui non se ne accorge, guarda Harry guardarlo mentre esce del tutto e guarda la sua schiena fino a quando non la vede scomparire oltre le pareti, e rimane a fissare il vuoto pure quando neanche quella c'è più.

L'unica cosa capace di distrarlo dal suo attimo di pura estasi, come ancora circondato dal suo profumo e dalle sue braccia e dalla realizzazione di Harry che si ricorda il suo nome, è il «Gennà» appena riso di Alessio, seguito da un «Tutto bene?» altrettanto divertito – ma di scherno questa volta ce n'è davvero poco, e c'è soltanto la reale preoccupazione di Alessio per le sue condizioni attuali, che si palesano in un «Cazzo» esageratamente stridulo ed enfatico, nell'espressione spaesata che Gennaro si porta sul viso e nel suo successivo, ancora più incredulo ed ennesimo «Cazzo».

In un'altra situazione, probabilmente, una reazione del genere non se la sarebbe concessa – ma non lo sta guardando nessuno, se ne accorge non appena scorre sui visi degli altri e li trova fissi sullo schermo, ad aspettare l'esito di un ballottaggio che lui, talmente era preso da Harry, nemmeno ha seguito – e decide di farlo ora, per dissimulare l'ansia e per nascondersi dallo sguardo divertito e indagatorio di Alessio – e soprattutto perché ci tiene, anche se negli ultimi minuti l'ha dimostrato poco.

Ora che Harry non c'è più, però, tutta l'attenzione di Gennaro vira sullo schermo, sull'eliminazione dei Moseek e sul dispiacere che prova per quello – che, in ogni caso, e pensarlo gli sembra terribilmente egoistico, è molto più facile da maneggiare rispetto a quello che è appena successo; decide di badare a quello, allora, decide di dedicarsi a tutto il dispiacere sincero che