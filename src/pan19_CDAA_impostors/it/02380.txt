fu la Fame. Telefonò subito al ristorante cinese ed ordinò una montagna di roba, mentre aspettava il fattorino, ritornò in camera ed accese il pc. Subito andò su youtube ed iniziò a girovagare tra video musicali e di youtuber abbastanza famosi e aprì anche facebook. Quando ad un certo punto sentì il tipico suono di una tromba; controllò il video ma era in pausa mentre lui rispondeva ad un messaggio nella chat di facebook e di pagine con le pubblicità musicali nemmeno l’ombra. La tromba riprese a suonare, non era fastidiosa, però doveva ammettere che era uno strumento abbastanza di disturbo; sembrava provenisse da lontano e se riusciva a sentirla lui, figurarsi il vicino di casa del suonatore. Si fermò un attimo ad ascoltare, quando capì di che canzone si trattasse non poté sorridere malinconico. Però sentiva che c’era qualcosa che non andava; il musicista ripeteva solo la prima parte della canzone come se si aspettasse che qualcuno continuasse per lui… decise di intervenire; non era da lui fare una cosa così stramba, ma come diceva la Martina :”Chi già strambo non è, strambo lo diventerà”. Accese le casse che si era regalato per i diciotto anni e le attaccò al computer, tornò su youtube e cercò la parte della canzone che gli interessava. Quando sentì che la parte del trombettista stava per terminare premette play e si godette l’arpa di Duchessa. Le sue casse amplificavano il suono in una maniera devastante, ma ad Alex non importava, erano le nove di sera, era giugno e soprattutto non sapeva dove fosse il trombettista rispetto a lui, quindi mantenne il volume circa ad un livello medio; quando il video terminò e non ottenne risposta, quasi si offese e decise che un vero musicista avrebbe risposto; forse non lo aveva sentito. Fece ripartire il video aumentando il volume e questa volta appena la parte della gatta terminò sentì chiaramente la tromba riprendere a suonare. Sorrise e canticchiò “Tutti quanti voglion fare il jazz” mentre la canzone finiva. Appena nel quartiere tornò il silenzio non poté trattenersi dall’applaudire. Sentì il trombettista rispondere con qualche nota per poi lasciare spazio al silenzio. Proprio quando Alessandro si stava rendendo conto di quello che aveva appena fatto, il campanello suonò e lui si riscosse, andando a prendere il cibo. Dopo aver pagato tornò in camera, deciso a mangiare e a guardarsi le ultime puntate di Hannibal indisturbato; ma proprio quando stava per premere il pulsante play, il trombettista lo richiamò intonando la classica canzone della “Pantera Rosa”. A quel punto Alex decise di alzarsi dalla sedia e di affacciarsi alla finestra, per cercare di individuare questo musicista. Abitando in una casa a due piani non poteva vedere esattamente tutte le altre case più alte, ma in fondo alla via che dava sulla sua finestra, sapeva che c’era un piccolo appartamento che veniva dato in affitto, o meglio in locazione, dannazione alla prof di diritto che glielo aveva inculcato in testa. Probabilmente il musicista viveva lì; si sporse verso la casa e vide le luci accese, allungò la mano verso la scrivania e prese gli occhiali. Una volta inforcati poté notare che c’era esattamente la figura di un trombettista nascosta dietro alla finestra ed Alex si ritrovò a sorridere. Lo sentì suonare qualche altro pezzo noto, poi passò a quello che doveva essere un buon jazz caldo. Suo padre gli aveva spiegato un tempo la differenza tra jazz caldo e jazz freddo, per di più molto sommariamente, ma quella musica lo stava acquietando e così si decise a chiudere il pc e godersi la musica mentre cenava. Decise in un secondo che doveva ringraziare quel musicista, anche solo per aver giocato con lui; ed iniziò a pensare ad un piccolo presente che riuscisse ad entrare in una buca delle lettere.

Quest'opera è distribuita con Licenza Creative
Commons Attribuzione - Non commerciale - Non opere derivate 2.5 Italia.

Sono di nuovo qui... dopo nemmeno un girono con il capitolo due. Ieri notte ho scritto e le mie dita sembravano non volersi fermare; questi due mi stanno facendo impazzire.Ho visto che comunque le visualizzazioni ci sono state dunque io continuo imperterrita... Se poi lasciaste una recensionicina non ne sarei così offesa. Vi auguro una buona lettura! *^*


            (See the end of the chapter for  more notes.)
            


UN PRESENTE DIFFICILE


“Sei andato fuori di testa?” sibilò Martina appena ebbe finito di raccontare la storia di quella sera. Le aveva accennato qualcosa per telefono, ma quelle storie dovevano essere raccontate a voce per mantenere il loro fascino. Alessandro sbuffò, non gli era sembrata una cosa così scandalosa. Aveva semplicemente comunicato con un vicino in un modo insolito. “Eh, si certo, cos’è adesso? Incontri del terzo tipo?” sbottò lei poco educatamente, interrompendo l’interrogazione di storia di un loro compagno. Gli altri erano intenti a fare un cartellone con le foto della loro ultima gita in Spagna. Loro due, avendo già dato nello stampare le foto erano stati salvati dalla creazione vera e propria del poster. Dopo qualche altro minuto di silenzio Alessandro le fece la fatidica domanda: ”Mi aiuterai?” e a quel punto vide l’amica sorridere; “Credi davvero che mi lascerei alle spalle l’occasione di vedere una persona stramba come te fare una cosa molto più stramba del solito?” chiese