olio e grasso per motori assemblavano e costruivano. Era destinato ad essere sempre più gelido e manipolativo, come Hal si era mantenuto all’interno dei propri occhiali. Era destinato a sentire il proprio cuore dividersi in multiple parti, e queste parti stesse lo avrebbero abbandonato, immergendolo nel buio più totale.
Dirk era stato programmato per essere solo. Dirk lo sapeva, e non sapeva più che altro fare tra il ridere come un povero disperato o piangere per la pressione che tutta questa consapevolezza stava facendo sul suo povero cuore spezzato.

Alla fine, era stato così bello, incontrare tutti per la prima volta –sì, pure Jane, prima rivale, poi povera ragazza spaventata che lo scuoteva urlandogli contro quanta fifa avesse addosso--; era stato così bello incontrare Jake per la prima volta, vederlo sorridere, poterlo abbracciare. O, in generale, era stato bello abbracciare qualcuno di vivo, sentire un’altra fonte di calore che non fosse un peluche o un cuscino contro il proprio corpo. Era stato così bello che, in quel momento, ricordava gli spasmi e i tremori che lo avevano colto, le lacrime che a forza quegli occhi stanchi, arrossati e circondati da pesanti occhiaie cercavano di trattenere dietro quegli occhiali a punta che tanto adorava indossare.
Era stato bello, perché per la prima volta si stava sentendo davvero umano, con un cuore che batte invece di una serie di pistoni, sangue al posto di benzina, un cervello al posto di un ammasso di chip. Riusciva a sentirlo, il sangue che scorreva, il pompare nervoso di un cuore troppo eccitato, l’esercito di farfalle a muovergli lo stomaco, le fiamme ardenti di un sentimento d’amore per quell’altro che aveva avuto modo finalmente di vedere con i suoi occhi e di sentire contro la propria pelle. Si sentiva così felice, così umano. Vivo.

Ma Hal aveva deciso che era finito il tempo delle illusioni. Era tempo di svegliarsi, e capire che era proprio in quel momento che il suo ruolo iniziava –sebbene nelle sue parole vi era ancora quell’egoistico desiderio di un corpo che lui ben sapeva che non gli sarebbe stato dato. Hal era pericoloso, ogni cellula del suo corpo lo sentiva. Hal, se ne avesse avuto la possibilità, lo avrebbe ucciso con uno schiocco delle sue cibernetiche dita, magari sostituendosi a lui come nelle trame di un pessimo film di fantascienza pieno di personalità artificiali e robots.

Il problema era che, con tutto quello che stava succedendo, niente poteva confermare il contrario. Niente poteva confermare che tutto sarebbe andato liscio come l’olio, che niente gli sarebbe stato tolto, che non avrebbe perso nulla.

E aveva davvero tanta paura, Dirk, di perdere tutto questo, di diventare come un povero esploratore affamato che nel deserto viene tentato al ricordare cosa la fame fosse da succulenti miraggi. Sapeva che sarebbe diventato in quel modo, un povero animale abbandonato sul ciglio della strada ad elemosinare l’amore che aveva ricevuto per la prima volta e che ora gli veniva negato, un pover’uomo assetato d’affetto, di contatto.
Non voleva tornare ad essere una macchina per nessuna ragione al mondo, ma purtroppo questa decisione gli garantiva sicura sofferenza –e lo sapeva, lui, sapeva che avrebbe sofferto, perché niente è come nelle favole, non tutto finisce bene, non tutti hanno bisogno del principino che salva il sedere del chi-di-turno.
Non tutti hanno bisogno di lui, al contrario di lui che, probabilmente, ha davvero molto bisogno di tutti.

Lo sguardo passava nuovamente sullo schermo del cellulare, sospiri rotti da lacrime che non era riuscito a fermare. Il petto magro sobbalzava, singhiozzi a rendere frenetico e quasi posseduto dal panico il suo respiro che già veniva tetramente filtrato dalla propria maschera a gas. L’avrebbe volentieri buttata, quella maschera, avrebbe lasciato molto volentieri che i gas di Land of Tombs and Kripton corrodessero i propri organi dall’interno e bruciassero la propria pelle come se fosse semplice carta contro il fuoco.
Faceva tanto male, essere ignorato.
Faceva tanto male, essere ignorato dalla persona che si ama e si vuole rendere felice più di ogni altra cosa al mondo.

I singhiozzi si fanno più violenti, più rumorosi, ora simbolo di un pianto disperato piuttosto che di un semplice attacco di paura. Ora lo Strider era completamente appallottolato su sé stesso, testa tra le gambe, mani tra i capelli, la superficie della maschera a pressare contro la pelle del viso macchiate da lacrime che potevano anche sembrar rossastre e sanguinolente per via della colorazione rossa della sua unica protezione in quella terra che trasudava morte da ogni metro quadro di territorio.

Tanto, a chi sarebbe venuto in mente di cercarlo? Roxy era troppo presa dal suo avventurare con Jane per quella terra che lui stesso aveva definito “una sorta di discoteca dell’antico Egitto” visto che le luci al neon che sormontavano piramidi a gradoni erano pressoché accecanti per i propri poveri occhi. E Jake sembrava davvero intenzionato ad ignorarlo, a quanto sembrava –cosa che gli stava seriamente spezzando il cuore.
Sarebbe morto da solo e non sarebbe tornato. Bam. Fine dei giochi per Dirk Strider.
Ma, per la prima volta, non aveva abbastanza coraggio da afferrare la propria katana e praticare un buon, onorevole seppuku per la propria persona