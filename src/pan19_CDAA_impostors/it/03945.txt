tono
incolore,
imperturbabile. Il silenzio cala di nuovo, e la sua spalla si appoggia
di più
contro quella di Volker. E lui può sentire il calore della
sua carne, e la sua
tensione, nelle spalle e nel collo e nella schiena, come una corda
troppo tesa
che ancora non riesce ad emettere un suono.

All’improvviso,
vorrebbe voltarsi del tutto, e prendere il
viso del suo compagno tra le mani e accarezzarne i lineamenti con la
punta
delle dita, sentire la sua pelle fredda scorrere sotto i polpastrelli,
e poi
tirarlo contro di sé e contro la sua bocca, e non lasciarlo
andare. Vorrebbe
mischiare i loro respiri e mormorare sulle sue labbra che non ha
nessuna
ragione di temere, che nemmeno lui lo abbandonerà,
che non potrebbe
- e
lui dovrebbe saperlo.

Invece,
aspetta. Conosce Hagen e conosce il suo orgoglio, e
sa che è l’unica cosa che può fare.
Aspetta finché è lui ad afferrare la sua
mano, stringendola troppo forte e intrecciando le dita con le sue,
finché è lui
a girarsi bruscamente e a guardarlo dritto in viso e ad incrociare lo
sguardo
con il suo.

-
Dimmi che resterai con me. Qualsiasi cosa succeda -.

E non
è una preghiera, e la sua voce non trema e non esita,
e Hagen non abbassa lo sguardo mentre glielo dice. Ma quello non
è nemmeno il
tono in cui il suo amico impartisce ordini e direzioni agli altri
cavalieri di
Burgundia, né quello con cui si rivolge al re e ai suoi
fratelli nel loro
consiglio, e Volker lo sa. Non c’è fierezza nella
sua voce, né una sfumatura
d’arroganza, e di certo non un briciolo di cautela -
c’è solo qualcosa di
urgente e doloroso, e le parole gli escono dalle labbra roche e troppo
veloci,
ruvide, quasi aggredendolo.

Volker
si accorge di star trattenendo il fiato, lo rilascia
piano dalla bocca in un sospiro. - Fino alla fine - risponde dopo un
attimo, e
ignora il modo in cui qualcosa si agita e punge e tira sul fondo del
suo petto,
qualcosa di rovente e ghiacciato allo stesso tempo. - Fino alla fine -
ripete
poi, più forte, più fermo.

Perché
Hagen non lo ammetterebbe mai, questo è evidente, ma
ha bisogno di sentirlo ancora dalle sue labbra. Perché, per
una volta, ha
bisogno che qualcun altro lo dica a lui, che qualcun altro sia leale
verso di
lui come lui è sempre stato verso i suoi re e i suoi amici.
Perché ha bisogno
di riuscire a crederci.

Perché
quando, dopo una pausa di respiri trattenuti e cose
non dette, il suo compagno lo ringrazia per quello che ha detto, per
Volker non
è affatto una sorpresa - anche se continua a pensare che
Hagen non lo dovrebbe
ringraziare per qualcosa di così semplice, qualcosa di
così naturale e
scontato, e di certo non lo dovrebbe fare con quella gratitudine nello
sguardo.
Quando prova a dirglielo, però, Hagen si limita a scuotere
la testa e ridere
piano e senza allegria, e lui sa che continuare a discuterne non
porterebbe a
nulla.

Per un
momento solo, Volker considera l’idea di aggiungere
che forse non moriranno. Che forse non sarà stanotte, e
forse non sarà
domattina, e forse se poi ci sarà davvero una battaglia loro
ne usciranno vivi
e torneranno a Worms vittoriosi, salvi. È
un menestrello,
dopotutto, un cantore: sa inventare storie ben più
fantasiose, e sa raccontarle
in modo che suonino fin troppo credibili, quasi vere. Ma poi gli viene
un po’
da ridere per quel pensiero assurdo - perché Hagen ha
passato fin troppo tempo
a cercare di convincere tutti loro di ciò che sarebbe
accaduto in Pannonia, e
può solo immaginare come reagirebbe ad altri discorsi di
questo genere - e un
po’ da prendersi a schiaffi da solo - perché Hagen
non è il tipo d’uomo che si
lascerebbe rassicurare da una bugia così sciocca e inutile e
fragile, e Volker
stesso non si perdonerebbe di avergli mentito e di aver perso il suo
affetto
per così poco.

Quindi,
invece di mentire, si sporge di più verso Hagen e
scioglie la mano dalla sua presa per posargliela sulla spalla ancora
tesa. -
Sto per fare una cosa stupida e irresponsabile, se non ti dispiace,
amico mio -
si scusa brevemente, e poi posa anche l’altra mano sul suo
fianco, stringendolo
da sopra la maglia dell’armatura.

E,
prima che Hagen abbia la possibilità di dire qualsiasi
cosa, lo tira davvero contro di sé, contro il suo petto,
proprio come aveva
desiderato di fare. Gli passa un braccio attorno alla vita, e preme le
labbra
contro le sue - traccia la loro forma leccandole, e poi gliele
mordicchia piano
finché le schiude, finché lui si rilassa sotto il
suo tocco e lascia che
insinui la lingua nella sua bocca.

Hagen
non si ritrae, e Volker per un momento ne è sorpreso -
o, almeno, lo è finché l’altro non gli
circonda con le braccia il collo. Le
dita lunghe di Hagen gli accarezzano le spalle mentre risponde ai suoi
morsi
leggeri con altri decisamente meno delicati, risalgono fino alla sua
nuca e si
incastrano tra i suoi capelli mentre il loro bacio si trasforma in uno
scontro
di lingue e di denti