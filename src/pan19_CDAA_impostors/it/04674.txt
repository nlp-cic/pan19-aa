dire addio a una giovinezza mai vissuta, non sarei potuta andare in discoteca, tantomeno divertirmi. Avrei dovuto boicottare tutti gli anni di studio, l'università, una vita tranquilla, solo per avere una neonata che piangeva ogni tre ore e mezza, che andava cambiata, a cui avrei dovuto pulire il sedere sporco di feci, a cui avrei dovuto insegnare tutto. Ma cosa più importante, era che sarebbe dipesa solo ed esclusivamente da me. Non sarei stata più solo me stessa, quando l'avrei messa al mondo avrei dovuto dire addio anche anche ad una parte di me, quella libera e giovane, per lasciare spazio a quella matura, e non ne ero ancora in grado. Ma avrei imparato, imparato che bisogna concedersi una possibilità. Ma non l'ho fatto. Il dolore adesso mi sta corrodendo, e spero che lei non soffra per causa mia, perché io probabilmente soffrirò per sempre. Durante i nove mesi di gravidanza, mi sono nascosta nella soffitta a casa di Gemma, la mia più cara amica, e della sua famiglia. Uscivo di nascosto, e me lo ricordo come un incubo. Esattamente, un incubo. Mi ricordo che a scuola facevo moltissime assenze, ma per mia fortuna, la mia piccola scelse di nascere al settimo mese, e la mia pancia, si notava, ma non era ancora del tutto visibile, era facile camuffarla, con delle felpe larghe e dei pantaloni di tuta. Decise di nascere il ventuno di dicembre, nel mio stesso mese, solo tre giorni prima del mio compleanno. Ero appena salita in soffitta, e Gemma era sdraiata accanto a me, mi accarezzava i capelli mentre guardavamo Jersey Shore, quando mi sentii bagnare, da quella che all'apparenza sembrava pipì, ma che in realtà era il liquido amniotico. E poi, iniziò ad arrivare il dolore, piano, come se volesse uccidermi più lentamente, facendomi soffrire, patire le pene dell'inferno, finché non sfociò nel dolore più vivo, quello inspiegabile, ma in cui tu desideri morire, e lo desideri davvero perché qualunque morte, sarebbe meglio di non dover sopportare quel dolore, a vivo, senza alcun tipo di anestesia, dovendo soffocare le urla, per non disturbare i genitori di Gemma, mentre dentro di me, avrei voluto urlare, urlare a più non posso, dovevo limitarmi solo a dei piccoli respiri, spinte, e strette di mano stritolanti. La mia fortuna, fu avere accanto una persona esperta, nel campo. Holly si chiamava, o si chiama, non ne ho idea. Gemma si era premurata di chiamarla, assicurandosi che avrebbe mantenuto il silenzio sulla faccenda.


Così, avvenne. Partorii in una soffitta, con due ragazze, in condizioni assolutamente non igieniche, ma era la preoccupazione minore, dal momento che i bambini potevano nascere in casa, con una persona idonea, e questa era presente.

 Quando diedi l'ultima spinta, quasi non ci credevo. Ebbi solo il tempo di prenderla in braccio, e di osservarla per un secondo, prima di svenire per la stanchezza, il dolore atroce che avevo dovuto sopportare, e la perdita non indifferente di sangue. Holly mi avrebbe ricucita, ma avevo bisogno di dormire, era necessario recuperare le forze.

 E al mio risveglio, trovai la piccola sul mio petto, che dormicchiava tranquilla, il pavimento pulito, e lucido, senza nemmeno una traccia di sangue, Gemma sdraiata accanto a me, dormiva anche lei, e la stanza immersa nell'odore di pulito. Annusai la mia piccola, odorava di buono, non sapevo definirlo, ma era un odore adorabile, impossibile da descrivere, mi era bastato un minuto, per amarlo, per registrarlo nell'angolo sensoriale del mio cervello, per sempre. Quello era l'odore di mia figlia, ed ero sicura che dovunque e comunque, se l'avessi sentito di nuovo, l'avrei riconosciuto, anche tra mille.

 Questo mi sforzavo di pensare, continuavo a pensare, a ripetermi, fino allo sfinimento, mentre le mie ginocchia si muovevano con fatica, facendo finta di non percepire la stanchezza, verso la casa di quelli che sarebbero stati i suoi genitori, dove avrei dovuto lasciarla. Ci eravamo messi d'accordo nei primi mesi di gravidanza. Nessuno avrebbe sospettato, perché io non sarei nemmeno entrata in casa loro. Tutto sarebbe tornato come prima, senza che nessuno potesse rendersi conto di un fatto tanto grave. Forse non io, ma era okay. Sarei cresciuta, avrei imparato, e sarei andata oltre. Non avanti, oltre. Avrei brutalmente oltrepassato con un balzo, quella bambina tanto bella, morbida, e soffice che stringevo tra le braccia, che indossava una maglia a maniche lunghe dei Nirvana. Phil, l'ultimo compagno di mamma, li ascoltava sempre, mi aveva passato la sua passione per loro, e infondo, quella maglia era carina. Ecco, adesso è il momento più difficile, da descrivere. Già le lacrime stanno riempiendo i miei occhi, e la mia vista è appannata. Stanno gocciolando sul foglio, rovinano la mia calligrafia, ma non importa.

 Posso farcela.

 Mi costrinsi a lasciarla, dopo aver inalato un'ultima volta il suo odore. Provata, la poggiai delicatamente nella scatola di scarpe, che avevo trovato in soffitta, coprendola con