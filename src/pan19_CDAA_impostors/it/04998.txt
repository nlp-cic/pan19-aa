finché sei in questo stato-
-In che senso?-
-Nel senso che sei qui a piangerti addoso su ciò che non sei riuscito a capire, ma, mettiamo caso che ci fossi riuscito, cosa sarebbe cambiato?-
-Avrebbe saputo che poteva contare su di me-
-E pensi che questo l'avrebbe aiutata? 
Le avrebbe impedito di suicidarsi? 
Te lo dico io, no.
E sai perché? Perché questa è una decisione che non si prende a cuor leggero, è qualcosa che si fa quando il peso dei propri problemi diventa troppo e non sai più come tirare avanti.
Aveva smesso di lottare da tempo, tu non avresti potuto comunque salvarla.
Se non si fosse suicidata sarebbe comunque morta lentamente dentro.
Questo era l'unico modo che vedeva per esprimersi ancora-
-Si ma non era questo il modo giusto!!
Poteva, che ne so, parlarne, poteva.....
Non lo so, ok? Ma non era questa la cosa giusta da fare-
-Alè, io lo so, così come lo sai tu, ma quando ci sei dentro non è così semplice-
-Ne parli come se lo sapessi, ma non sai niente Genn, come me-
Alessio si lasciò cadere stremato sul suo letto.
Perché parlare quel giorno sembrava così stancante?
-Senti, che ne dici se ti preparo qualcosa da mangiare? Scommetto che è da ieri sera che non tocchi cibo-
Gennaro non gli aveva ancora risposto male come avrebbe fatto di solito; si stava davvero impegnando e avrebbe dovuto apprezzarlo, ma la verità è che trovava la cosa estremamente fastidiosa.
Lui voleva essere lasciato in pace con il suo dolore e l'amico invece non la smetteva di ronzargli intorno.
-Non ho fame-
-Non mi importa. Devi mangiare qualcosa.
Stare a digiuno non servirà a niente-
-Genn, ti prego, lascia stare-provò ad implorarlo, ma quello lo ignorò sparendo in cucina.
Gennaro cucinava sempre quando Alessio era nervoso,  era il suo modo per stargli vicino e per assicurarsi che non si sarebbe sentito male più tardi perché, Genn lo sapeva bene, quando era nervoso Alessio mangiava letteralmente tutto ciò che trovava a portata di mano, opppure non mangiava proprio niente.
In entrambi i casi finiva sempre per stare male nei giorni successivi.
Il moro seguí l'amico in cucina con uno sbuffo.
-Sai che non dovresti stare qui ma a scuola. Sei a un passo dalla bocciatura, non ti puoi permettere un'altra assenza-
-Alex, la puoi smettere di preoccuparti di me per un secondo?  Sono venuto a prendermi cura di te perché tu lo fai sempre con me-
-Io lo faccio per piacere quindi non devi sentirti obbligato a fare lo stesso-
-Infatti non mi sento obbligato.
Lo faccio perché ti voglio bene. È così difficile da credere?-
Il padrone di casa si sorprese a sorridere.
-è difficile credere che Genn Butch possa volere bene a qualcuno in generale-
-Sono proprio un pessimo individuo-
-Già. Per questo ti ammollano sempre a me-
-E io che pensavo fossimo amici-
-No, non ti ho ancora cacciato da casa mia e continuo a sopportare la tua presenza nella mia vita solo perché suoni bene e non saprei chi altro scegliere come compagno di band-ribattè Alessio cominciando a sgranocchiare una carota che l'amico aveva tirato fuori per cucinare chissà che cosa.
Genn era bravo in cucina, ma non parlava mai dei piatti che stava preparando e quindi lui doveva sempre tirare ad indovinare o aspettare che fosse tutto pronto per scoprire cosa avrebbero mangiato, ma non c’era stata nemmeno una volta in cui i piatti di Genn lo avevano deluso o non lo avevano tirato su di morale.
Aveva persino cominciato a pensare che quel ragazzo aveva della magia nascosta nella punta delle dita e la usasse solo per cucinare, oltre che per scrivere musica, ovviamente.
-Quando è il funerale?-domandò il biondo dopo qualche istante di silenzio.
-Dopodomani, alle 10.
Perché?-
-Perchè ti accompagno, che domande-rispose il ragazzo senza alzare gli occhi dalla padella nella quale stava facendo soffriggere qualcosa.
-Cosa?! No Gennà, non se ne parla.
Non puoi saltare scuola un'altra volta, e poi nemmeno la conoscevi!-
-Ma conosco te e so che non stai bene.
I funerali sono per i vivi, non per i morti e tu sei vivo, sei mio amico e hai bisogno di qualcuno che ti stia vicino, qualcuno per cui non devi essere forte.
Lasciami essere quel qualcuno Ale. 
Per una volta sola lascia che sia io quel qualcuno, lascia che sia io a prendermi cura di te.
Tu con me lo fai sempre.-
Alessio sembrò rifletterci qualche secondo prima di limitarsi ad alzare le spalle.
Sapeva che quando l'amico si metteva in testa qualcosa non c'era verso di fargli cambiare idea.
-Ti odio quando sei così gentile e disponibile-
-Non è vero-
-Si che lo è.
E poi non è vero che non ti prendi mai cura di me, solo che lo fai in modo diverso.
Per esempio tu cucini sempre per me, specialmente quando sono nervoso o triste, o entrambi-
-Ma perché è l'unica cosa che so fare e poi sei sempre quando