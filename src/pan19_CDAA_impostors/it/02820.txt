72 dovevo compiere ancora venticinque anni il primo di Luglio.





Avrei dovuto
considerare quei due biglietti
come un regalo anticipato da parte di Abby? In ogni caso, non ci pensai
due
volte; la ringraziai di cuore e mi decisi a prendermi una settimana di
assoluta
vacanza.






 



 




 



 



Scesa dall'aereo,
ricordai Abigail quando
mi parlava dell'Avana: mi ripeteva che era un posto terribile,
squallido, pieno
di malattie, di sporcizia, di rabbia - come se lei avesse camminato per
le vie
di quella vecchia città.





E in effetti non posso
dire di aver visto
il Paradiso. Però ho visto Dio.





Anche se sarebbe
meglio specificare: ho
visto l'Amore, e quindi ho visto Dio.





Ballava un mambo di
dolore e
spensieratezza, voglia di vivere e di scacciare il male dai propri
pensieri e
dalla propria pelle.





Non ho solo visto Dio.
L'ho guardato e
ascoltato, raccolta in un angolo di una specie di bar dove la musica
nasceva
fra le curve dei tavoli.





Quel Dio, a dispetto
dell'immaginazione
collettiva, era una donna. Una cubana nera con capelli scuri e ricci
che non
potevano essere districati da un pettine.





E se era cubana,
pensai, doveva essere
anche comunista - Abigail mi aveva riempito la testa di pregiudizi e,
per
quanto li ignorassi, tutto il lavoro di Marianne contro certe parole
affrettate
e taglienti era finito nella polvere.





Quella donna
terminò la sua esibizione
pochi minuti dopo. Mi stupii di come avevo contemplato il suo
palcoscenico di
legno invecchiato e il vuoto che aveva lasciato in un locale dell'Avana.





E malgrado
ciò rimasi ancor più colpita
quando Dio - la parte di Lui in cui credo - si sedette accanto a me e
mi guardò
con un’espressione perplessa.





«¿Por qué estàs
mirándome?»





«W-what?»





Raramente le persone
si accorgono di me.
Non sono mai pronta psicologicamente ad essere notata, e quando sono al
centro
dell'attenzione combino sempre qualcosa per cui le persone intorno a me
ridacchiano malignamente.





Forse fu la mia
espressione sconvolta a
farla ridere.





«W-why are you laughing?»





La cubana parve
tornare seria solo qualche
minuto dopo. Sembrava che stesse tentando di ricordare la domanda che
le avevo
posto, le sillabe pronunciate con l'accento del Canada francese di cui
non mi
sarei mai disfatta.





«... Tu
pelo.» A quella risposta mi sfiorai la frangia
bionda.





«I-i don't understand.» 





«Me gusta mucho.»





C’è
qualcosa di magico nel capire il colore
di una frase senza capir niente
di quello che è stato detto. Quella volta ebbi una voglia
folle di estrarre il
mio peluche di orso polare dalla borsa e di abbracciarlo con quanta
foga avevo
in corpo.





«Thank
you-»





«Me
llamo...» Mi guardò negli occhi, e
furono loro a scusarsi. «Celia.»





«Loreena.»
Aggiunsi, porgendole la mano destra. 
«I'm
on holiday here in L'Avana.»






 



 




 



 



Cominciai a credere
che Dio era qualcosa di speciale.





Non avevo mai
soppesato le parole di ma maman.
Non riuscivo a immaginare
l'esistenza di un qualcuno, di una presenza, né in cielo
né nella mia anima.
Non avevo fede nel Dio in cui lei credeva.





Eppure Celia mi aveva
portato nei campi di
canna da zucchero e mi aveva convinta a prendere un macete e spezzarmi
la
schiena tra quelle alte piante. Non ero nè sarò
mai abituata al lavoro che
richiede resistenza e forza fisica, tuttavia mi sentii soddisfatta
quando
guardai il carro, arenato lungo la strada come una barca in secca,
colmo di
canna da zucchero.





E soprattutto quando
guardai Celia
sorridente, che rise appena si accorse della mia occhiata.





Ma davvero sembravo
così imbarazzata?






 



 




 



 



Come avevo imparato a
scuola, tempus volat.





Celia mi aveva
insegnato qualche parola in
spagnolo, ma era difficile ricordare quei suoni caldi che si
materializzavano
sulle sue labbra mentre mi sorrideva e bevevo un bicchierino di ron al bancone di un bar.





Forse si diceva el tiempo vuela.





Qualunque parola fosse
quella giusta, la
mia settimana di vacanza era terminata. Dovevo tornarmene a Montreal,
alla mia
università e alla mia vita normale.





Ricordo che in quel
tardo pomeriggio Celia
mi aveva preso per mano e aveva scosso la testa dando un cenno a uno
degli
avventori, che si armò di una chitarra e cominciò
a pizzicare le corde come
stesse accarezzando i capelli di sua figlia.





Celia mi
portò in quell'angolo dove sette
giorni prima l'avevo guardata ballare, e mi fece prendere posto sulla
sedia
malridotta lì accanto a lei. Lei che, rimasta in piedi,
cominciò a ballare un
altro mambo, mentre i capelli seguivano una danza tutta loro nell'aria,
dimenandosi come le molle con cui giocavo da bambina, che spingevo
giù dalle
scale gradino per gradino e che guardavo con stupore.





Celia ballò
e poi mi trascinò nel suo
ballo. Non che fossi mai stata brava nella danza, ma cosa importava?
Ero
pressoché invisibile al mondo, in un bar
dell’Avana, accidenti, la mia vita era
da un’altra parte, potevo fare qualcosa di imprevedibile, per
una volta.






 



 




 



 



Celia aveva deciso di
accompagnarmi fino
all’aeroporto. Si era affezionata a me come io mi ero
affezionata a lei – o
forse no, per me lei era Dio, ero Dio