dirà “Sono Eff” e lui domanderà “Chi è Eff?”.
Non appena sua madre le chiede se tutto sia a posto, Effy esce e si rinchiude nella sua stanza, la gola che brucia. Respira ed inspira, poi riesce a darsi un contegno.
Domani sarà una giornata migliore.

3. Karen


Quando Effy apre gli occhi, si rende subito conto di aver dormito troppo. La luce è molto calda. Ma non è questo ad averla svegliata, né il pacifico senso di confusione che segue sempre l’addormentarsi per la stanchezza. Piuttosto, ad averle interrotto il sonno sono voci che urlano al piano di sotto. Sua madre e. Karen. Si cava il nome fuori controvoglia, sembra gliel’abbiano strappato da bocca come un dente. Non capisce cosa si stiano dicendo. Qualcuno esce e sbatte la porta. Effy infila un paio di scarpe da ginnastica e si precipita giù, senza neanche ascoltare le proteste di sua madre, né che la stia trattenendo per un braccio. Karen è poggiata contro il muro di casa sua, si sostiene con le mani sulle cosce.
Ricorda quel giorno nel giardino di-. Lui baciava Katie e lei vomitò. Le si stringe la bocca dello stomaco.

Ci si aspetta che quando la vita accade, va avanti, colpisce, si dovrebbe essere più pronti. Anche fisicamente. Avrebbe voluto indossare un’armatura. Un calmante, magari, o i suoi vestiti preferiti. O la noncuranza che un tempo avrebbe saputo almeno simulare in casi del genere.
Invece è stordita dal risveglio brusco dopo lunghe ore di sonno, indossa uno stupido pigiama rosa ed ha uno strano sapore in bocca. Amaro.
Non per questo viene risparmiata. Non è una ragione valida per ritardare il colpo.

“Oh, la bella addormentata” sputa Karen.
Sua madre arriva alle sue spalle “Karen, ti suggerisco di nuovo di tornare in un momento migliore”.
“Cosa sta succedendo?”.
“Tua madre vorrebbe chiudermi la bocca, vorrebbe proteggerti. Ma io non posso prendermi cura di te come ha fatto mio fratello, cara Effy. Nessuno potrà mai più. Sempre che te ne importi e che ti faccia del male, come spero accada … Mio fratello è morto per salvare te”.
“Puoi anche andare via”.
“È morto e Cook è accusato di aver ucciso lo stronzo che ha ammazzato Freddie. Tu lì, in quell’ospedale, mentre tutti noi piangevamo mio fratello e”.
“Adesso basta”.
“-e non eri ai suoi funerali. Ho sperato che il suo sacrificio sarebbe servito a qualcosa … Ma mio fratello non aveva capito nulla di ciò che conta”.
“Karen, vattene”.
Karen continua mentre si allontana: “a te importa solo di te stessa. Non sei mai stata pazza, sei solo egoista”.

È caduta quasi subito. Le gambe non la reggono.
Sapeva, ed ora ne è sicura, che il suo corpo non sappia più sopportare il peso della vita. Ora non tenterà più di guarire. Non avrà più tempo per tenere un diario. Non ci sarà più luce che rischiari il mattino e che le illumini il volto.
Sua madre la accompagna in salotto e la avvolge in una coperta. “Stai tremando” le sussurra. La fa stendere e le dà le sue stupide medicine. Tenta con poca forza di non prenderle, ma si arrende e si addormenta.

Riconosce subito di essere in clinica.
La camera è in penombra e non c’è nessuno, oltre lei. È stato solo un brutto sogno. Non è mai andata via da lì. Effy Stonem è rinchiusa in una clinica psichiatrica, perché soffriva d’amore per un certo Freddie, che non è mai esistito.
Andrà tutto bene, ora sa che Freddie è frutto della sua immaginazione.

4. Annie


Effy riprende a tenere un diario. Scrive delle sue giornate, della bellissima villa della clinica, delle simpatiche persone matte che incontra. La sua terapista cerca di farle ritrovare il suo “Freddie”, come dice lei: altro non è che il suo equilibrio, ora lo sa.
Sua madre e suo fratello tentano di parlarle di quello ch’è successo con Karen, per farla sentire meno folle. Sa che non è mai accaduto, sa che ha litigato con Karen, ma non ricorda per quale motivo; di certo tutti sanno che Karen non ha un fratello che si chiama Freddie.

Le piace sedersi su quella vecchia panchina e ricordare e collegare i pezzi che ancora ha a quelli che riesce ad immaginare ci fossero. È successo qualcosa di traumatico e lei deve scoprire cos’abbia provocato quel vuoto. Hanno smesso di nominare Fredddie, finalmente. Si sente sollevata. Deve avere una mente distorta per inventare per se stessa una storia d’amore infelice e sfortunata.
Di fronte a lei ha il parco che si estende in verde argenteo alla luce della luna.
Qualcuno le poggia uno scialle sulle spalle. Sobbalza. Al suo fianco compare un’infermiera giovane. “Scusami per averti fatto paura” le sorride, “ti ho vista sola al freddo e, chiamala deformazione professionale, ho deciso di assicurarmi che stessi più al caldo”.
Le porge una tazza di tè profumata e fumante, si siede accanto a lei, sorseggiando la bevanda bollente.
“Ci voleva proprio del tè al chiaro di luna”. Effy la