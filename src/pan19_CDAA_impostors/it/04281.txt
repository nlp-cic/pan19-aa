che non abbia sentito il suo odore addosso a te? – 

Stiles si stese sul banco e fece un piccolo sbadiglio – niente di che. Niente che vale la pena di essere raccontato. – 

Scott guardò l’amico per un po’, insistere sarebbe stato inutile. – Va bene, mi fai copiare i compiti della prossima lezione? – 

-    Cosa? Guarda che ricordo benissimo che tu stavi studiando per migliorare e tutta quella roba lì! –

-    Niente che vale la pena di essere raccontato. –

-    Touché. – Stiles passò il quaderno a Scott ridendo. 

Nel pomeriggio Stiles rimase a scuola, non aveva voglia di tornare a casa e poteva benissimo rimanere per studiare. Lydia rimase a fargli compagnia, aveva capito che qualcosa in lui non andava e voleva stargli vicino. Lei, come Derek, non vedeva nessuna differenza nel ragazzo. Per lei era una persona che aveva abbandonato la sua maschera.

-    Forse dovresti lasciarlo andare e buttarti su un altro. – la rossa parlò improvvisamente, facendo sobbalzare il giovane. Stiles per un primo secondo rifletté su quello che la ragazza aveva suggerito.  La perdita di memoria poteva essere un Jolly, o almeno avrebbe potuto esserlo. Lui adesso ricordava quasi tutto, che senso aveva cancellare nuovamente? Derek stava scappando e si stava proteggendo da lui, o almeno era la risposta che gli aveva dato la sera prima. Forse avrebbe dovuto davvero provare a guardarsi intorno ed a lasciar perdere quello che era persino la sua ancora. 

Forse.

-    Forse dovrei. – rispose facendo spallucce. 

-    Riusciresti? – 

Quella domanda fu una ferita sul petto, la risposta era stata un lampo nella sua testa. “No”. Non perché non ci sarebbe riuscito, perché non voleva.

-    Tu lo hai fatto con Jackson? Sì, me lo ricordo. – Stiles alzò lo sguardo dal libro per guardare Lydia in faccia. 

-    Non proprio. – ammise con aria colpevole la ragazza. 

-    Magari mi serve del tempo. – 

Non era il tempo che voleva, aveva avuto un’occasione in tutti quei mesi, eppure era tornato irrimediabilmente da lui.

-    Forse. –

Il silenzio tornò fra loro fin quando non finirono di studiare. Studiare per loro era come scrivere degli appunti o scarabocchiare un foglio, il tempo che impiegavano era sempre troppo poco. Stiles si odiava per quello, studiare doveva essere un rimedio per non pensare, per distrarsi. Invece il tempo libero a disposizione che gli rimaneva era sempre tanto. 

 

Derek era rimasto chiuso in casa per tutto il giorno. Aveva fatto dell’esercizio fisico come anti stress, ma non era servito. I nervi sembravano ancora una corda di violino. Quando credeva di non poter essere più teso, la porta del loft si spalancò rivelando Stiles.

-    Dammi tregua, Stiles. – 

Derek non era calmo, era agitato, arrabbiato con se stesso per quello che provava. Non avrebbe retto un altro confronto con il giovane, non il giorno dopo il bacio e la sua patetica fuga. 

-    Sono venuto solo per informati su una cosa, niente di che. – Stiles era rimasto sulla porta, non voleva avanzare, aveva quasi paura di farlo. 

-    Su cosa? – 

-    Ho preso una decisione, me l’ha suggerita Lydia veramente.  Credo che sia quello che lei sta facendo con Jackson ed ho pensato che, anche se non voglio, devo farlo. Almeno per me. Credo che sia una cosa positiva per te, quindi è un’ottima decisione per entrambi. – Fece un sospiro, - Credo che sia meglio per entrambi, per la nostra amicizia, che io vada avanti. E' sciocco che continui a provare qualcosa per te ed è chiaro che tu non riesca a ricambiare i miei sentimenti. Sono sicuro che questa situazione ti stia davvero stressando e che ti faccia nascere qualche senso di colpa che non dovresti avere.  –

-    Davvero, Stiles? – Derek non credeva a quello che stava ascoltando. 

-    Ci ho pensato e sono convinto che sia la cosa migliore. Sono al liceo e sono sicuro che, presto, troverò un altro ragazzo... magari Danny, è un bravo ragazzo ed è davvero carino. Lo hai conosciuto, è quello che ci ha aiutato a trovare tuo zio quando era l’Alpha… 

-    Stiles… - 

-    Solo... dammi del tempo, Derek. Dammi del tempo per poterti dimenticare nuovamente. Questa volta dovrò farlo da solo e non con un’auto che mi viene addosso, sarà difficile. Però devo farlo, no? – Un sorriso amaro apparve sul volto del ragazzo. – Mi sembrava giusto dirtelo a causa del tuo vizio di crearti sensi di colpa. Volevo chiederti di non venire più da me, di non farti vedere se non è strettamente necessario... grazie mille. Beh, allora vado.  A presto, Derek. -

Stiles, senza nemmeno aspettarsi una reazione, chiuse la porta e scese in silenzio fino alla macchina. Solo dopo aver guidato un po’, si lasciò sfuggire una lacrima. Faceva male, sembrava una scheggia di vetro quella che stava rigando il viso. 

“E’ giusto così.”

Se lo stava ripetendo da quando era uscito da scuola e si era diretto al loft, non aveva smesso nemmeno per un secondo. Nemmeno quando aveva iniziato a parlare, quando era salito in macchina,