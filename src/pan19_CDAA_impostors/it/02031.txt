con snervante lentezza, avendo cura di abbandonarli in quel punto e nessun altro.

Lo sguardo dell'uomo pareva scivolarle sulla pelle come un faro rovente: probabilmente si aspettava una qualche mossa stupida, una definitiva e finale dichiarazione di guerra. Ma l'euforia che quella tacita sfida le aveva messo addosso, le impedì di ragionare lucidamente, di scegliere la tattica più sicura, quella meno stupida... e se c'era una cosa che Natalia detestava, era di essere prevedibile.

Afferrò con l'indice il bottone dei pantaloni neri, giocherellandoci per qualche secondo prima di farlo saltare. La stoffa scura lasciò il campo alla sua pelle bianchissima, tramata da una fitte rete di vene azzurrognole e infinite cicatrici ormai invisibili; li abbandonò a terra dopo essersene liberata. Arricciò le dita attorno all'orlo della canottiera nera, sollevandola leggermente per scoprire la pancia pallida, gli addominali in agguato oltre il sembiante delle curve morbide e sinuose.

Barney non le aveva tolto gli occhi di dosso: non capì mai se si stesse illudendo di leggervi confusione o smarrimento. Forse stava facendo con lei la stessa cosa che aveva fatto con lui: magari stava prendendo in considerazione la possibilità che Natalia non fosse altro che una donna indipendente e particolarmente sola che si era ritrovata nei guai e che aveva colto al volo l'occasione per trascorrere una notte in compagnia. Nonostante fosse piuttosto sicura che stesse giocando con l'idea, l'uomo non parve intenzionato a lasciarsi del tutto ammaliare da quella particolare prospettiva.

Un cambiamento improvviso nell'atmosfera, uno spostamento che si concretizzò in una scia di brividi sui suoi fianchi, preannunciò l'improvvisa decisione dello sconosciuto: si sbarazzò della felpa con pochi gesti bruschi, a seguire dei pantaloni e della t-shirt viola che l'umidità della pioggia gli aveva fatto aderire innaturalmente ai pettorali, al fisico scolpito. Solo così Natalia si accorse delle braccia muscolose, solcate dalle diramazioni delle vene in evidenza; una familiarità e coscienza nei movimenti che andarono a definire il profilo del ladro provetto, che aveva già delineato vedendolo in azione alla villa.

Restò immobile, in prossima del comodino e del suo bagaglio, insinuando un dito oltre il bordo dei boxer scuri. Ne fece schioccare l'elastico come chiedendole tacitamente quanto oltre avesse intenzione di spingersi, che se voleva giocare, allora aveva trovato pane per i suoi denti, che non sarebbe stato lui ad arrendersi per primo.

Il materasso cigolò sotto il suo peso, mentre Natalia ci si alzava sopra, svettando su di lui con tutta la sua altezza, mentre scavalcava quel campo neutrale che ancora li divideva. L'uomo si fece avanti, allungando le mani fino a sfiorarle il ventre scoperto, i fianchi e poi la schiena e le gambe e il sedere su cui serrò bruscamente la presa. Fu costretta a trattenere il respiro.

I suoi polpastrelli lisci e ruvidi insieme sembravano tracciare scie bollenti ovunque si posassero, risvegliando come per effetto di una qualche arcana stregoneria, ogni singola porzione di pelle che riusciva a raggiungere.

Aveva sedotto decine di uomini e mai, mai le era capitato di riscoprirsi tanto interessata; aveva scopato altre volte per il puro gusto di farlo, una valvola di sfogo come un'altra, quando tutto ciò che contava era la soddisfazione delle sue esigenze, quali che fossero le intenzioni della controparte di turno. Ma questo non era un incontro di piacere: l'uomo aveva con sé un dannato cimelio storico che avrebbe dovuto riportare al collezionista che l'aveva ingaggiata. Ne andava non solo del suo stipendio e del suo sostentamento, ma anche della sua credibilità nell'ambiente... e non poteva – non poteva – intaccare la sua reputazione perché questa vittima stuzzicava a tal punto la sua curiosità. Doveva porre fine a quella pessima commedia e doveva farlo... subito.

Ricambiò il suo sguardo, fissando i suoi occhi verdi e gelidi nei suoi, sovrastandolo di quasi tutto il busto, mentre l'uomo incastrava le dita nei bordi del suo intimo nero e semplice: Natalia ebbe l'impressione che stesse aspettando di leggerle in viso qualcosa di non meglio precisato. Qualcosa di simile ad un via libera... un permesso. Oppure un passo falso. Si impedì di reagire con sospetto o smarrimento, mentre quel segno che Barney aveva atteso, doveva essersi manifestato: il nero dell'intimo scivolò sulla tela candida delle sue gambe, lasciandola praticamente nuda davanti a lui. Lo vide mordersi le labbra, godersi le vista con incerta cautela, ammirazione e forse timore, una combinazione che le risultò tutt'altro che familiare.

L'afferrò per i fianchi e la sollevò tra le braccia, facendola distendere sul materasso per farsi strada tra le sue gambe scoperte. Natalia rovesciò il capo all'indietro: le tende della finestra – vicinissime a quella sponda del letto – erano tenute ferme da lunghi cordoncini ingialliti. Le sarebbe bastato allungare una mano, scioglierli e usarli per immobilizzargli i polsi con la scusa di una qualche fantasia erotica da realizzare (una tecnica che otteneva sempre un discreto successo); avrebbe potuto portare quella pantomima ad una brusca, ma necessaria conclusione... recuperare il coltello e andarsene dopo essersi liberata di quel molesto contrattempo.

E l'avrebbe anche fatto se il respiro caldo dell'uomo non avesse preso a scenderle lungo il suo ventre, fino a tormentarle la carne morbida dell'interno coscia