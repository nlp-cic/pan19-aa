Abigail era finita sotto i piedi e si perdeva a spolverare la stessa tazza per diversi minuti con lo sguardo vacuo.
Un uomo entrò nella sua visuale ma lei non ci fece caso -aveva smesso di sperare no?- e si accomodò al bancone cercando di attirare l’attenzione di Abigail per ordinare qualcosa.
Lei lo squadrò annoiata notando che era completamente zuppo e che stava riempiendo la sedia e il bancone d’acqua, emise un lamento strozzato pensando al tempo che avrebbe dovuto perdere per pulire quel disastro e si legò i capelli in una coda guardando l’uomo più male che poteva:
“Come puoi essere completamente zuppo d’acqua?”
Lui sbuffò rumorosamente, la sua giornata era iniziata male –aveva messo il sale nel caffè- e continuava a procedere sempre peggio, non aveva certo bisogno anche di una cameriera impertinente a completare il tutto, voleva solo bere un dannato cappuccino, tornare a casa e cancellare quella giornata dalla sua vita, era davvero chiedere troppo?
“Ma non vedi che piove a dirotto?”
“Sarà per quello che hanno inventato gli ombrelli? A-aspetta. Che hai detto?”
L’uomo rabbrividì -i vestiti bagnati addosso iniziavano a dargli fastidio- fissando quella che doveva essere una persona mentalmente disturbata, oltre che una cameriera maleducata ovvio.
“Che piove a dirotto.”
“No, ripeti esattamente come l’hai detto prima.”
Quello che tutti avevano sempre ripetuto ad Abigail era che riconoscere l’anima gemella era qualcosa di estremamente semplice ma nessuno le aveva mai detto cosa avrebbe dovuto fare nel momento in cui l’avrebbe incontrata.
Quindi fece quello che qualsiasi essere umano avrebbe fatto in quella situazione: andò in panico.
Intanto l’uomo si era alzato, stufo di quella situazione, stanco e stressato per quella giornata infinita, Abigail si riscosse dai suoi pensieri e lo raggiunse davanti alla porta fermandolo per un braccio, avvertendo la stoffa della maglia bagnata sotto le dita.
“Aspetta. È solo che…”
E agì d’istinto, lo tirò appena facendolo girare e si sollevò la manica del maglione verde che indossava, la scritta fece bella mostra di sé sotto gli occhi scuri dello sconosciuto che curvò le sopracciglia.
Ora, Abigail non era un’esperta in quel genere di cose ma non si aspettava quella freddezza, insomma una persona normale non avrebbe reagito con tanto distacco, no?
Poi realizzò –con sommo orrore- che probabilmente lei non aveva detto le parole incise sulla pelle dell’uomo. Quindi cosa? Si poteva avere un’anima gemella e non essere ricambiati? Avere più di un’anima gemella?
Quanto si poteva essere sfortunati per non essere riconosciuti da quella che doveva essere il compagno della tua vita?
Se avesse potuto si sarebbe presa a schiaffi da sola, tanto tempo a cercarlo e poi non era nemmeno andata bene?
Si morse le labbra cercando di non piangere per la frustrazione e gli fece un cenno del capo:
“Vieni di là, ti do qualcosa di caldo da metterti.”
L’uomo la seguì senza proferire parola e Abigail si sentiva terribilmente imbarazzata e anche leggermente arrabbiata per quel’enorme beffa che era stata la sua vita, cercò di nascondere il turbinio di emozioni che l’attraversava rovistando tra i vestiti di Milo –il suo collega- trovando una maglia e dei pantaloni.
“Non so se sono della tua misura ma meglio di niente no?”
L’uomo annuì un paio di volte limitandosi ad un grazie appena sussurrato, fissò Abigail e si grattò il mento:
“Non ci ho mai creduto. A quella storia delle anime gemelle dico, non dovresti farlo nemmeno tu e andare avanti senza pensare a quella stupida frase.”
Certo. Quella stupida frase aveva solo condizionato la sua intera vita e ora doveva semplicemente fingere di non averla? Come se fosse facile ignorarla mentre l’avevi lì sul braccio che sembrava quasi fissarti.
Senza dire nulla e odiando un po’ di più quell’uomo uscì dalla porta dandogli la sua privacy e sperando di non vederlo mai più.

 

Un mese e un giorno dopo aver incontrato la sua anima gemella niente, assolutamente niente, era cambiato, probabilmente il fatto che la sua anima gemella non l’avesse riconosciuta come tale contribuiva alla cosa, insomma forse la vita di qualcuno cambiava solo se erano entrambi l’anima gemella dell’altro.
Cosa che a quanto pare a lei non era successa.
Cercava di non soffermarsi sull’accaduto e di prenderla alla leggera anche perché non pensava che sarebbe riuscita ad andare avanti se ci avesse pensato troppo.
Era una giornata piovosa –tanto per cambiare, quella città sembrava attirare la pioggia come il miele le api- ormai per abitudine Abigail girava senza ombrello così, per evitare di bagnarsi aveva trovato riparo sotto un piccolo portico aspettando paziente la fine di quella che era solo una pioggerella estiva.
La pioggia cadeva sottile e leggera creando un lieve mormorio di sottofondo lei rimase a fissarla fino a che non sentì qualcuno sfiorarle la spalla e voltò la testa -come scottata- per vedere uno sconosciuto che come lei non aveva l’ombrello e cercava riparo nel suo stesso piccolo spazio, si fece così un po’ più piccola permettendo allo sconosciuto di ripararsi meglio, questi girò il volto incontrando gli occhi chiari di Abigail che si spalancarono per lo stupore.
Era proprio l’uomo del bar.