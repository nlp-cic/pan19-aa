stesso. Farò le valige oggi stesso, però continuerò a pagare la mia metà perché non ho intenzione di stare via per sempre, sarà solo per un periodo e quando quello che provo verso di te mi sarà passato e quando tu mi porgerai le tue scuse sinceramente, tornerò a vivere qui. Fino ad allora, però, ci vedremo solo a scuola o quando usciremo con i ragazzi.”

“No, ti prego, Harry. Perché devi andartene? Sai benissimo che sono dispiaciuto e tu sei sempre il mio migliore amico, perché stai facendo tutto questo?” gli chiese Louis disperatamente, quasi vicino alle lacrime.

“Anche tu sei ancora il mio migliore amico, Lou, ed è anche per questo che mi sto comportando così. Quando capirai perché me ne sto andando, sarà anche il momento in cui sarò pronto a tornare a casa” gli rispose Harry, dispiaciuto di vedere il suo amico stare così. Certo, sapeva che Louis gli voleva bene e che ci teneva a lui, però finché tutti e due non sarebbero stati pronti a dimenticare il passato, era meglio per tutti se stavano lontani. Detto ciò si diresse fuori dalla cucina, ma non poté andare oltre perché fu fermato da Louis che lo prese per un polso e lo fece voltare; dopodiché gli prese il viso tra le mani ed iniziò a parlare:

 “Mi dispiace Harry, mi dispiace davvero per come mi sto comportando, ma ci sono tante cose che non sai ed io non sono sicuro di essere pronto a dirtele, e non so nemmeno se lo sarò mai. Sappi, però, che ci tengo tantissimo a te, più di quanto tu possa immaginare. Mi fa male l’idea di sapere che te ne andrai, che non vivrai più con me, ma se credi sia la scelta migliore per te allora l’accetto. Promettimi però che tornerai, perché non so se posso sopportare il pensiero di non averti più con me per tutto il giorno, ancora per molto.” Louis gli disse tutto questo guardandolo fisso negli occhi, parlando per la prima volta con il cuore e non con la testa; nel corso del suo discorso aveva appoggiato la sua fronte su quella del minore, quindi ora erano vicinissimi ed il maggiore aveva una grande voglia di baciarlo, ma non lo fece perché sapeva che quello non avrebbe fatto altro che peggiorare le cose.

Harry non era in uno stato migliore di quello del liscio; il discorso che l’altro ragazzo gli aveva fatto gli aveva fatto capire che non sapeva tante cose e che forse c’era qualcosa di importante sotto. Tuttavia, finché non sarebbe stato pronto, era davvero meglio se stavano lontani. Comunque, averlo così vicino non  aiutava affatto, ed Harry era molto tentato dalla voglia di baciare l’amico; era turbato perché una parte di lui voleva baciarlo pensando che questa fosse l’unica possibilità di toccare il più grande in quella maniera, ma l’altra pensava che non fosse giusto nei confronti di entrambi e che questo avrebbe potuto ferirlo più di quanto già non fosse. Fu proprio per questo che si staccò e corse in camera sua, lasciando Louis da solo e confuso.

Appena entrato in camera scrisse a Zayn se poteva stare da lui per qualche giorno e gli disse che gli avrebbe spiegato tutto; sapeva di aver detto al liscio che sarebbe andato da Lucas, ma in realtà non se la sentiva di vederlo in quel momento, figurarsi andare a vivere con lui. Dopo un paio d’ore e la replica affermativa del moro, Harry era pronto per andarsene, con le valige pronte. Andò al piano di sotto, e passando per il corridoio vide la figura di Louis in salotto; sapeva che la mossa che avrebbe fatto di lì a poco sarebbe stata una mossa da codardo, ma salutarlo per bene sarebbe stato troppo difficile per lui, quindi gli urlò che se ne stava andando ed uscì dal loro appartamento senza voltarsi indietro.

Louis sentì la porta sbattere e dopo pochi secondi si lasciò andare alle lacrime: lacrime perché non era coraggioso, perché non riusciva ad andare contro la sua famiglia; lacrime per quell’amore che avrebbe voluto vivere ma che non riusciva a fare; lacrime per come aveva trattato Harry ed infine lacrime perché il minore se n’era appena andato da casa loro e non l’aveva nemmeno salutato. Il liscio sapeva bene ciò che l’amico provava per lui, e sapeva bene i suoi stessi sentimenti, ma quella dannata paura di deludere sempre tutti -anche Harry se fosse venuto a conoscenza della sua codardia- gli impediva di vivere. Perché Louis sapeva di essere un mezzo uomo, mai abbastanza all’altezza di nulla, ma non faceva niente per cambiare la situazione. Era un circolo infinito: Louis era codardo, non faceva nulla per migliorare la sua vita e ciò lo rendeva ancora più codardo, ed il circolo riiniziava.  Chiamò Eleanor e le chiese se poteva stare da lui per qualche giorno perché sapeva che da solo non ce l’avrebbe mai fatta. Dopo poche ore lei arrivò da lui con le cose necessarie per stare lì e dopo essersi seduta sul divano accanto a lui, lo abbracciò e lasciò che piangesse fino ad addormentarsi, sfinito.

Harry non era messo molto meglio; si era presentato a casa di Zayn in lacrime e l’amico l