aveva baciato con qualcosa che poteva sembrare disperazione o eccitazione o...

Charles non riusciva a leggerlo, non mentre la sua mente strabuzzava di shock, piacere, Erik Erik Erik.

E poi si rese conto di cosa stava succedendo sul serio, di cosa stavano facendo, che quello era Erik ed era il Principe di Camelot. Che Shaw avrebbe ucciso Charles senza nemmeno pensarci due volte, se avesse mai saputo la verità e che Erik, probabilmente, avrebbe fatto lo stesso.

Charles voleva quel bacio, voleva quello che sarebbe seguito, lo voleva come si poteva desiderare l'aria o l'acqua. Ma non poteva permetterselo, era lì, davanti a lui, ma non poteva prenderlo.

Spinse Erik, forte. L'altro era confuso, ferito e Charles... Charles non poteva.

«Mi dispiace,» disse, alzandosi e correndo via, il più velocemente possibile.

 

Charles non corse da Raven, assolutamente no, anzi, se avesse potuto, sarebbe stato perfettamente contento di non incontrare nè Raven nè Emma per i prossimi venticinque anni, grazie. Era stata infatti Raven a correre da lui.

Raven che era davanti alla porta della stanza di Hank, il fiatone, e lo guardava come se Charles fosse dovuto svenire da un momento all'altro, lì, davanti ai suoi occhi.

«Stai bene?» chiese sua sorella, e Charles aggrottò le sopracciglia.

«Sì?» rispose, comunque, perchè non voleva certo dirle "no, non lo so, Erik mi ha appena baciato e io sono scappato via perchè lui è il principe di Camelot e io sono un telepate e dovrei stare bene, male? Cosa? E oh, te l'avevo detto che ho una cotta per lui che mi fa assomigliare ad una ragazzina di dieci anni, giusto? <i>E perchè non riesco a smettere di parlare?</I>"

A quel punto Raven chiuse gli occhi e poi gli diete un pugno. Beh, okay, probabilmente per tutte le altre persone non era che una pacca sulla spalla un poco irritata, ma Charles non era mai stato particolarmente forzuto o atletico, al contrario di Raven.

«Ouch!» disse, ad alta voce, perchè se Raven aveva deciso di cominciare a prenderlo a pugni senz aalcuna ragione, allora lui avrebbe cominciato a lamentarsi, ad alta voce, e a chiedere una nuova sorella.

«Sei. Un. Bastardo!» sibilò Raven, prima di dargli un calcio - questa volta più per scena che per altro. Charles poteva dire di essere confuso.

Quando era  apparsa anche Emma - che non aveva corso e anzi, sembrava anche più regale del solito - si chiese cosa stesse succedendo.

«Non credo che Charles si sia reso conto di cosa è appena successo,» disse Emma, avvicinandosi. Charles era quasi certo di essersi perso dei pezzi in giro, ma non era sicuro di dove o di come fare a ritrovarli.

«Qualcuno mi vuole spiegare perchè mia sorella ha improvvisamente deciso di abusare di me?» chiese, cercando di fare quelli che Raven chiamava i suoi occhi da "guardami, ho dei grandi occhi blu, guardali, non sono adorabili? e ora inchinati al mio volere". Charles non sapeva di cosa stesse parlando.

E poi qualsiasi ilarità avesse provato cessò immediatamente quando Raven disse: «E' stato come se stessi urlando direttamente nella mia mente, Charles. Per un secondo...» e Raven si era trasformata nella forma umana che tanto le piaceva quando era più piccola, quella che usava di solito quando le leggeva le fiabe perchè diceva che tutte le principesse  avevano i capelli biondi «ho temuto che ti  fosse successo qualcosa, che ti avessero scoperto che...»

«Ci hai fatto spaventare, Charles,» aggiunse Emma, che riusciva a suonare grata e delusa al tempo stesso.

Charles si chiese se era stato solo qualcosa che era accaduta con loro due, se doveva scappare da Camelot per sempre o se presto sarebbero venute le guardie per impiccarlo.

«Non essere così melodrammatico,» lo rimproverò Emma, che probabilmente ora stava sguazzando dentro la sua mente come uno squalo in un mare pieno di delfini. «Credo che la tua mente abbia semplicemente cercato le persone più vicine a te - quelle con cui hai avuto più contatti telepatici - e  ci abbia chiamate perchè ha subito... uno shock, per caso?»

Raven annuì, guardandolo. «Sì, che cosa è successo...  è stato tremendo e...»

Charles non voleva dirglielo, non voleva dire loro che cosa era accaduto, ma Emma lo sarebbe venuto a sapere abbastanza presto, forse Charles poteva nasconderle determinati ricordi o pensieri, ma Erik non aveva certo la sua capacità e probabilmente avrebbe continuato a pensare a quella scena per un po' (non perchè  era stato qualcosa di importante per lui, Charles ne era sicuro, ma solo perchè, probabilmente, non poteva credere che qualcuno avesse osato rifiutarlo).

O magari no, magari era solo quello che Charles continuava a ripetersi da venti minuti perchè l'alternativa era molto peggio. Perchè non voleva pensare, illudersi, che Erik potesse provare qualcosa per lui, la disgrazia degli Xavier.

«Oh mio Dio,» disse improvvisamente Emma e Charles si rese conto che non stava più proteggendo nulla, che le sue barriere erano scomparse in un suo attimo di distrazione e... oddio.

«Erik... devo dire che sono