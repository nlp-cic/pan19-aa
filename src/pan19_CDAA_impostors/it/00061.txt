«Non farlo.» disse Holmes.

 La donna lo colpì nuovamente al volto con il calcio della pistola, con tanta violenza che le ossa scricchiolarono quando l’arma cozzò contro il suo viso. L’uomo cadde a terra, gemendo dal dolore e Mary lo afferrò per il colletto del cappotto, facendolo inginocchiare di fronte a sé e puntandogli l’arma alla tempia.

 L’uomo gemette, chiudendo gli occhi e stringendo i denti, sentendo il dolore diffondersi dal capo alle spalle. Vide John, in piedi di fronte a sé, trasalire e avanzare di qualche passo.

 «Avanti, Sherlock» lo incalzò ancora. «Perché non glielo dici? Dato che siamo tutti in vena di confidenze, non credi che sarebbe l’ora di dirgli la verità?»

 Sherlock ansimò. «Puoi scordartelo. Non farò il tuo gioco.»

 «Se non parli ti pianto una pallottola nel cervello.» minacciò la donna, premendo maggiormente la pistola contro la tempia dell’uomo. «Quindi ti conviene farlo prima che sia troppo tardi.»

 «Mi ucciderai comunque.» fece notare. «Che differenza fa che io parli oppure no?»

 La donna caricò il cane. «Non sfidarmi, Sherlock. Anche la mia pazienza ha un limite.»

 Un ringhio gutturale risalì lungo la gola dell’uomo. «Fallo, che aspetti?»

 «No! Ferma!» scattò John, muovendosi in avanti, colto da un brivido di terrore, il volto pallido e tirato. «Ti prego, non farlo.» la implorò.

 Mary prese Sherlock per i capelli e lo strattonò violentemente. «Ultimo avvertimento.» ringhiò. «Se non lo fai, uccido John.» concluse, puntando l’arma contro il marito, gli occhi scintillanti per la rabbia.

 Il medico ansimò. Non poteva credere che sua moglie, la donna che aveva sposato e che aveva detto di amarlo, volesse ucciderlo solo per strappare una stupida confessione a Sherlock.

 Holmes esitò, ansimando dal dolore. «No, ti prego.» scattò, il viso attraversato dalla paura. «Per favore, Mary, non mi avvicinerò più a lui, ma non fargli del male…»

 «Perché dovrei crederti?» chiese la donna. «Il fatto che fossimo sposati non ti ha mai impedito di immischiarti. Perché adesso dovrebbe essere diverso?»

 «Te lo giuro, non dovrete più avere a che fare con me.» promise. «Non mi avvicinerò a nessuno di voi. Mai più.» ansimò. «Ma metti giù la pistola e lascialo in pace.»

 A quel punto, John intervenne. «Dimmelo, Sherlock.» lo incalzò. Se avesse continuato a giocare con lei in quel modo, la donna sarebbe esplosa. Era troppo risoluta, non l’avrebbero mai convinta a cambiare idea. «Qualunque cosa sia puoi dirmela.»

 Gli sguardi di Sherlock e John si incontrarono, perdendosi gli uni negli altri per un lungo instante. Nessuno dei due osò distogliere lo sguardo, per paura che quel contatto finisse. Una silenziosa battaglia era in corso tra i due: John stava implorando l’amico di andare avanti e parlare, e Sherlock gli stava chiedendo di non costringerlo a farlo.  

 «Avanti» lo incalzò Mary con un altro strattone.

 «Non… non posso…» concluse Sherlock, gli occhi velati dalle lacrime.

 Mary alzò gli occhi al cielo, spostò la pistola alla spalla dell’uomo e fece fuoco.

 Il proiettile trapassò la spalla del consulente investigativo che gemette dal dolore, portandosi una mano alla ferita e cadendo in avanti. Poggiò un palmo sul pavimento per sorreggersi e ansimò, sentendo il sangue colare fra le dita. Quando abbassò lo sguardo vide lo schizzo di sangue sul pavimento e il proiettile, a qualche metro da lui. Annaspò per cercare aria e strinse la mano intorno alla spalla ferita.

 «No! Sherlock!» gridò John, raggiungendolo e prendendolo per le spalle per sorreggerlo, ignorando Mary e le sue minacce.

 Il consulente investigativo gemette, chiudendo gli occhi per non soccombere al dolore.

 «Hai un’altra spalla, Sherlock.» aggiunse Mary, osservandoli. «Quindi se non vuoi ritrovarti una pallottola anche nell’altra, ti conviene parlare. Tanto fra poco morirai, l’hai detto anche tu. Cos’hai da perdere?»

 Sherlock scosse il capo. Un respiro tremate e roco risalì lungo la sua gola. «Io…» esordì, ma non fu più di un flebile sussurro, così si schiarì la voce. «Io…»

 «Forza, prendi il coraggio a quattro mani. Come quando hai affrontato Jim, qui proprio su questo tetto.» lo incalzò Mary. «Avanti, non avrai paura?»

 «Ora basta, Mary!» ringhiò John, premendo la mano sulla ferita di Sherlock.

 «Oh, d’accordo… se non lo fai tu, lo faccio io.» concluse la donna. «John ha aspettato anche abbastanza.» disse, poi si voltò verso il marito. «Quello che Sherlock avrebbe voluto dirti è che-»

 «Che ti amo.» concluse Sherlock per lei, con voce rotta.

 Lo sguardo di John saettò sul viso dell’amico.

 Quando i loro occhi si incontrarono, John capì. Tutti quei segni, il modo in cui Sherlock si comportava… era sempre stato sotto il suo naso, proprio come Lestrade gli aveva detto. Sherlock provava davvero