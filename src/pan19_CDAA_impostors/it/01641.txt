alzata per andare in bagno, mi scappava così tanto che ho corso, e non ho proprio visto la porta!”

Nonostante tutto il lavoro per nascondere l’ematoma, al suo ingresso in ufficio suscitò uno sconcertamento generale.

«Signorina Brief, che cosa le è successo?»

«Si è fatta male?»

«Quando è capitato?»

«Come?»

«Calmi, calmi» Bulma portò le mani avanti, stordita da tutte quelle domande. «Ho sbattuto contro una porta, tutto qui. Alla mattina sono proprio un’imbranata! Avanti, tornate tutti al lavoro, io sto bene!»

Tutti tornarono al loro posto e nessuno le chiese più nulla, ma per tutta la giornata la donna sentì su di sé sguardi incuriositi e sospettosi, oltre a qualche bisbiglio preoccupante.

Senza rendersene conto, aveva dato un sacco di versioni diverse circa il suo piccolo incidente… piccolo, secondo i punti di vista.

Ogni quarto d’ora Bulma si rifaceva il trucco, ma era impossibile non notare l’ematoma violaceo che le copriva tutto lo zigomo; inoltre, le facevamo molto male e faticava a mangiare.

Nessuno dei suoi impiegati riusciva ad immaginare una porta talmente dura da provocare quella botta.

Tutti però sapevano del compagno misterioso della signorina Brief: pochi lo avevano visto, e ne avevano avuto una pessima impressione.

Dicevano che non usciva mai di casa, perché nessuno lo vedeva mai varcare la soglia della proprietà; non parlava con nessuno e, se qualcuno aveva la sfortuna di incrociare il suo cammino, veniva fulminato dal suo sguardo assassino o scacciato via con qualche minaccia di morte.

Doveva essere un ex carcerato, o qualcosa del genere.

Come faceva una donna tanto gentile come la Brief a stare con quell’animale spaventoso?

Forse la corrompeva, dicevano alcuni.

O forse era solo terribilmente bravo a letto.

Tutto sommato c’era o c’era stato qualcosa di serio tra i due, visto che avevano addirittura un figlio, a cui l’uomo però non sembrava prestare molto importanza.

Probabilmente stava con loro perché non aveva un soldo e voleva fare il mantenuto.

Quella mattina, alcuni terribili sospetti e pettegolezzi fatti su quel tipo trovarono conferma sullo zigomo destro della signorina Brief, e i bisbigli si trasformarono presto in fatti certi di cui, alle cinque del pomeriggio, tutto l’edificio era a conoscenza.

Tutti tranne Bulma che, dolore a parte, lavorava ai suoi progetti tranquillamente.

Era stata una giornata molto stressante, ma quell’importante riunione aveva dato i suoi frutti e ora la Capsule Corporation poteva godere dell’appoggio di un nuovo affiliato.

La donna non vedeva l’ora di tornare a casa, visto che era stata in giro tutto il giorno.

Se non fosse stata così stanca avrebbe preparato personalmente la cena, ma era meglio lasciar fare tutto a sua madre; lei si sarebbe fatta un bagno caldo e avrebbe giocato un po’ con Trunks, ascoltando i suoi resoconti scolastici.

Sorrise tra sé  mentre si dirigeva alla sua automobile, e per la strada incontrò la moglie del suo migliore amico, Chichi.

«Ciao! Cosa ci fai da queste parti?»

«Oh ciao Bulma. Sono venuta in città per fare compere, mi ha accompagnato Goku ma credo si sia dimenticato di venirmi a prendere. Quel testone! Ma… cosa ti sei fatta al viso?»

«Oh, niente, solo una botta» rispose con noncuranza la donna.

«Ma è un livido enorme!» ribatté l’amica, guardandola preoccupata. «Sei sicura di stare bene?»

Nella sua voce c’era un incoraggiamento a dire la verità, ma Bulma fece finta di non coglierlo.

«Certo, va tutto alla grande.»

«E con Vegeta?»

«Oh, beh… abbiamo i nostri alti e bassi.»

«Ti tratta bene?»

«Certo! Perché non dovrebbe? Ascolta, vuoi che ti presti il mio cellulare, così chiami a casa e vedi se Goku ti risponde, altrimenti ti riaccompagno io.»

Le porse il telefono e Chichi digitò il proprio numero.

Fortunatamente, il marito rispose e lei iniziò a sbraitargli dietro quanto fosse distratto.

«Grazie Bulma, ora Goku mi viene a prendere» disse infine, porgendole il cellulare. «Stammi bene.»

«Anche tu. Ciao ciao!»

 

 

«Goku, Bulma mi preoccupa.»

«In che senso?»

«Prima l’ho vista, e aveva un grosso ematoma bluastro sulla guancia. Dice di esserselo procurata cadendo, ma è veramente molto grosso. Come se…»

«Come se?»

«Come se le avessero dato un pugno» Chichi confessò le sue preoccupazioni, e il riferimento ad una persone in particolare era ben chiaro.

«Credi che… ma Vegeta non farebbe mai una cosa del genere!» esclamò scioccato Goku.

«Ne sei sicuro?»

«Certo! Lo conosco bene ormai, ci tiene a Bulma e a Trunk. Si farebbe tagliare le braccia piuttosto che mettere loro le mani addosso.»

«Io mi fido di te, Goku… ma non di lui. Non è che potresti andare a controllare? Magari parla direttamente con Vegeta, Bulma di sicuro ti darà la stessa versione che ha dato a me. Allora, puoi?»

«Se questo ti può tranquillizzare, Chichina, lo farò.»

«Oh, grazie Goku, sei un amore!»

 

 

Non appena ebbe percepito l