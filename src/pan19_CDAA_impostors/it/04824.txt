gemito.
Il modo in cui l’elfo reagiva a queste semplici sollecitazioni, il desiderio che sembrava in lui così a lungo represso, al punto da poter esplodere al più lieve tocco, eccitavano Thorin oltre ogni dire.
Thranduil sollevò le lunghe ciglia, guardando Thorin con quell’aria di sfida che lo faceva ammattire, poi riversò indietro la testa, le braccia allungate alte sul capo in segno di resa, le labbra e gli occhi socchiusi, e il nano non capì più nulla.
Sfilati i pantaloni dell’elfo, quasi si strappò le vesti di dosso, e senza altri preliminari afferrandolo ai fianchi fu dentro di lui.
Il calore, il gemito strozzato dell’altro, quello sprofondare scabro e tormentoso, gli diedero una vertigine di piacere tale da fargli quasi perdere i sensi.
Poi cominciò a spingere, mordendosi le labbra per disciplinare la propria eccitazione, ma tutto, anche il dolore, contribuiva a farlo godere.
“Ho tutto il tempo – disse a se stesso quasi con disperazione – tutto il tempo. E una sola notte …”
Quasi che avesse sentito i suoi pensieri, Thranduil socchiuse gli occhi, sospirò languidamente, e con un ondeggiare voluttuoso cominciò ad accompagnare le sue spinte, decidendone infine con quel movimento il ritmo armonioso e lento.
Anche Thorin si fece sfuggire un rantolo compiaciuto e quasi sollevato, tale era il conforto che accompagnava il piacere, nel ritrovare quel corpo che gli apparteneva, il desiderio del quale lo accompagnava ogni istante, con la stessa necessaria frequenza con cui respirava.
Si disse che accettare la lentezza non era poi da parte sua questa grande resa, dal momento che il piacere che ne ricavava ne era moltiplicato.
Ora che il loro ritmo era costante, poteva permettersi di guardarlo negli occhi, e di studiarne attentamente le reazioni.
E questo fu, come sempre, il suo grande errore.
Poiché Thrandui riaprì i dolci occhi chiari, e guardò dritto nei suoi.
Ora il velo dal suo sguardo si era sollevato, e in essi splendeva un bagliore aurorale, mentre le sue labbra tremavano in lamenti che diventavano a mano a mano pericolosamente intellegibili, e sorprendentemente si schiudevano in brevi, radiosi sorrisi.
Già l’idea che Thranduil gli sorridesse mentre lo facevano lo rendeva languido e così inebriato di piacere da fargli temere una precoce conclusione della sua opera.
Ma poi c’erano quei gemiti sempre più chiari, sempre più simili a un nome … Thorin gemette a sua volta, travolto da quella contemplazione.
E allora accadde.
Il Nano appoggiò velocemente le labbra sull’altro, solo un gesto avido e voglioso, per sentirne il sapore. E quando si scostò dalla sua bocca, mentre ancora i loro fiati si mescolavano, le labbra delicate dell’Elfo articolarono in un sospiro il suo nome. «Thorin » disse in un fiato, e poi lo guardò, con la stessa implacabile intensità.
Il nano non sapeva se scappare o prenderlo a morsi, tanto era costernato e felice, e nella sua eccitazione affrettò la spinta «Dillo ancora». Doveva essere un ordine, ma uscì come una preghiera, tanto era acuta e incrinata la sua voce.
Thranduil non sorrise, ma con calma grave ripeté «Thorin», con la sua voce limpida e profonda.
E Thorin, che aveva deciso di gridare al mondo il proprio trionfo, avvicinò il viso a quello dell’altro per intimargli con rabbia «dillo ancora!», ma tutto ciò che ne uscì fu un gemito, e un altro ancora, e poi altri in serie, affrettati e dolorosi che parevano singhiozzi. E quando impose alle proprie labbra di articolare qualcosa di intellegibile, le sillabe inciamparono e poi si snodarono in una specie di pianto, che poteva sembrare “Thranduil”.
A quel punto divenne facile.
Facile come arrendersi e lasciarsi andare. E lo disse coscientemente “Thranduil”, lentamente, mentre l’altro finalmente gli sorrideva di nuovo.
Thranduil.. Thranduil… mentre le sue spinte diventavano spasmodiche, e l’altro rispondeva con brevi grida che parevano incitazioni.
Nel piacere l’elfo aveva socchiuso gli occhi, ma con una carezza insistita e quasi infantile Thorin lo costrinse a riaprirli, e mentre annegava nel suo sguardo di stelle sciolse infine l’ultimo nodo che gli stringeva il cuore: «Ti amo» gli concesse Thorin con rabbia, con confusa rassegnazione.
E infine con coraggioso sollievo.
Thranduil socchiuse le labbra, il volto che si illuminava in modo quasi soprannaturale. Poi strinse le ginocchia più forte intorno ai fianchi del nano, e vennero insieme. 

Nello stordimento che ne seguì Thorin si portò una mano alla faccia, per scoprire con costernazione che era inondata di lacrime.
Poiché era ancora stretto nell’abbraccio di Thranduil, bruscamente fece per liberarsene.
Ma l’Elfo lo bloccò. Le braccia saldamente intorno ai suoi fianchi, lo costrinse ancora sopra di sé.
Thorin si scurì in volto, poiché l’attimo incredibile di verità che era intercorso tra loro era già passato, ed era ansioso di sfuggire quel penetrante esame.
Ma Thranduil non voleva saperne, e Thorin si sentiva debole come dopo una malattia.
Istintivamente si portò ancora la mano al volto, per asciugare quel pianto che ora gli sembrava vergognoso e ridicolo.
La mano di Thranduil, lasciando il suo fianco, bloccò quella di Thorin.
Il Nano lo guardò con aria di sfida, deciso a dire qualcosa