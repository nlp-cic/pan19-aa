Elliott credette si fossero guardati ma il taxi si fermò e l’uomo dalla camicia chiara scese, invitandolo a seguirlo velocemente, cosa che fece.
«Che posto è questo?» Domandò più a se stesso che a coloro che lo stavano accompagnando nell’esplorazione di un luogo che somigliava molto ad un appartamento improvvisato, dalle tonalità scure, impolverato e ricco di oggetti utili – come un materasso sul pavimento e del cibo in scatola – ma con soltanto uno di essi a risplendere, mostrandosi nuovo e fiero, come se fosse appena stato comprato: un pc. «E’ qui che ti sei nascosto per tutto questo tempo?» Continuò, spostando lo sguardo su Tyrell che subito storse il naso e scosse il capo, senza nascondere quanto fosse scettico di fronte a quelle parole.
«Davvero non ti ricordi di questo posto? E’ stata una tua idea, Elliott.»

Una mia idea, in realtà.
«Io non ricordo niente. Non sono mai stato qui»
Io ci sono stato. Una volta, forse anche due, mentre tu pensavi a sbarazzarti di me.
«Volevo soltanto riprendere il controllo.»

«Il controllo di cosa?» Domandò Tyrell, ricordandogli di non essere solo e che doveva rispondere non soltanto a Mr. Robot ma anche a lui, a quell’uomo che era ancora così lontano dall’essere davvero reale.
Lui non ce l’ha mai avuto il controllo.
«Stai zitto!» Urlò Elliott e Tyrell sgranò gli occhi, osservandolo come se lo stesse guardando per la prima volta ed avvicinandosi d’un passo, eliminando quella distanza superflua che li separava.
«E’ stato difficile per tutti, Elliott. – Parlò con tono leggero e pacato, guardandolo dritto negli occhi. – Pensi che per me sia stato facile? Dopo quello che abbiamo fatto credevo di poter conquistare il mondo, io ne ero certo… Io ne sono certo, ma non è stato facile. Sono dovuto fuggire, lavorare nelle retrovie ed ho fatto tutto quello che mi hai chiesto, sono diventato il tuo braccio destro e non ho fatto altro che muovermi affinché il piano che tu e la Dark Army avete ideato andasse a buon fine ed ora sono pronto, Elliott.»
Il tono con cui parlava e quegli lucidi, fieri e determinati, fecero vacillare Elliott a tal punto che non si rese nemmeno conto di quanto la distanza tra di loro si fosse accorciata, delle mani di Tyrell sulle sue spalle e della leggera curva che aveva compiuto la sua schiena nel tentativo di avvicinarsi maggiormente a lui. Sentiva il suo caldo respiro sul viso ed ancora una volta faticò ad inspirare dell’aria pulita, trattenendo quell’anidride carbonica che gli provocò un lieve giramento di testa, e un altro e un altro ancora, finché le parole dell’ex E-Corp non lo distrassero ancora una volta, lasciando che i suoi occhi sorpresi non lo lasciassero andare.
«Sono pronto a farlo, il nostro malware porterà a termine ciò che abbiamo iniziato mesi fa.»

«Cosa abbiamo iniziato? Io e lui? Io e tu?»
Siamo più di questi, Elliott. Darlene, Mobley, Trenton, perfino Angela è coinvolta.

«Sei stato tu, non io. Io non volevo tutto questo!»

«Abbiamo lavorato insieme per tutto questo tempo?» Domandò ancora sconvolto, non riuscendo a far altro che guardare l’uomo che aveva davanti, stentando a credere che fosse davvero reale, ma le sue mani erano calde e le dita premevano con forza contro il tessuto della sua felpa, sfiorandogli la pelle e bruciandola come se non avesse addosso alcun tessuto. «Credevo tu fossi morto.»
«E invece sono qui. Sono qui, Elliott, e sono più vivo che mai.»
Le parole di Tyrell diventarono un sussurro e d’improvviso tutto fu ovattato, il cuore iniziò a battergli all’impazzata, le pulsazioni aumentarono smisuratamente ed il respirò mancò ancora, rendendo quell’apnea la più piacevole che avesse mai vissuto; Tyrell era davvero lì, era reale ed era lì con lui.
«Sei vivo…» Sussurrò con un filo di voce e l’altro avrebbe giurato che fosse l’accenno di un sorriso il suo.
Tyrell sorrise di rimando ed annuì con un cenno del capo, piegandosi fino a raggiungere la sua altezza e posando la fronte sulla sua, premendo le loro epidermidi insieme ed infondendogli la forza per respirare che aveva perso per parecchi istanti, lasciando che i loro nasi si sfiorassero e respirando proprio sulla sua bocca, aiutandolo a farlo a sua volta e coinvolgendolo, portandolo a chiudersi in una bolla dalla quale perfino Mr. Robot – ora in silenzio, svanito nel nulla – era stato escluso.
Erano soltanto loro due. Lui e Tyrell. E Tyrell era vivo.
«Sì, Elliott. – Pronunciò quelle parole con le labbra sulle sue, con le proprie curvate in un sorriso. – Sono vivo e sono qui. E ho rischiato, lo so. So che potrebbero scoprirci, che la tua presenza potrebbe mandare a monte ogni cosa, distruggere tutto ciò per cui ho lavorato, rendere vano ogni nostro tentativo, ed odiami pure se vuoi ma…»
L’hacker aggrottò le sopracciglia, inclinando leggermente il capo verso destra ed osservandolo ora con cipiglio curioso e confuso, in attesa che l’altro terminasse la propria frase, mentre le mani