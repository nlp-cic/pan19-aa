è giustamente curioso. Se volete potete rimanere finché non sgombriamo, così possiamo rispondere a tutte le sue domande!"

Harry guardò le due donne e annuì, mentre gli altri artisti se la ridevano di gusto.

"Damian non nascondere la verità: tu sei più bambino di lui e hai finalmente trovato qualcuno che ti capisce, dì la verità." gracidò il folletto rimettendo nella sua custodia la fisarmonica.

Il ragazzo rise di gusto per poi chinarsi verso Teddy "Allora scricciolo, che vuoi sapere?" e lo chiese con un'aria così aperta, sincera, felice che Teddy non se la prese per il nomignolo ma sorrise a sua volta, iniziando con le domande.

Fu una bella nottata per Teddy. Sfiancante ma meravigliosa.

 

Fu quando Harry prese Teddy in braccio, dalle braccia del gitano, sfiorandole appena, che una scossa gli attraversò la spina dorsale. Una scossa conosciuta, eppure ancora non identificabile. Ma si sentì stringere la vita e il petto, come in un ricordo sbiadito nel tempo. E le stranezza, per quella notte, sembrava non dovessero finire. Al cellulare dell'attore arrivò una chiamata per il ragazzo dagli occhi d'argento.

"È Marie. Dice che Sy sta ancora male e vuole che tu vada subito da lui."

"Merda!" sibilò sbrigandosi a raccattare tutte le sue cose.

"Lascia stare Dy." disse il vampiro posandogli una delle sue possenti mani su una spalla "Qui ci pensiamo noi."

Il ragazzo annuì "Se trovo quel dottore un'altra volta sulla mia strada lo schianto. Questo è certo."

Il trio di maghi sobbalzò a quella scelta di parole.

"Harry, perché non vai con lui, dopotutto sei un medimago."  

"Siete davvero un dottore?" chiese il gitano voltandosi rapidamente verso di lui.

"S-sì..." balbettò mentre Andromeda spiegava che l'etimologia goliardica della parola medimago ai Babbani lì presenti. Il gitano guardò Harry come se fosse la terra promessa, e lo tirò con sé, Teddy dormiva ancora placidamente in braccio al proprio padrino. Dissero che avrebbero preso la macchina di Harry e uscirono dall'hangar e dall'aeroporto tutti e cinque.  

"Il punto di smaterializzazione è più il là." asserì Andromeda, prendendo la guida di quel piccolo gruppo. Il gitano raccattò una barra di ferro da terra, con un movimento aggraziato e fluido che ad Harry ricordò le evoluzioni di un Cercatore su una scopa. Raggiunto il punto si smaterializzazione il gitano incantò la barra di ferro e contò fino a tre.

Si ritrovarono tutti in una viuzza di periferia, l'aeroporto era visibile in lontananza e sicuramente, ogni tanto il rombo di un aereo doveva disturbare il riposo delle persone che vi dormivano.

"Da questa parte." li guidò il gitano, con un gesto lento della mano, un gesto nobile e usato, di chi è abituato ad essere sempre elegante e gentile. La sbarra venne appoggiata a un muro, senza procurare il minimo rumore e il gruppetto arrivò fino a un portone di noce, dalla maniglia di ottone brunito e una targhetta sbiadita che riportava il nome Marie McLean. Damian prese le chiavi mostrando un piccolo disimpegno e delle scale che conducevano all'abitazione. In cima una grossa donna con indosso una vestaglia color vinaccia si affacciò e sospirò sollevata.

"Dy, meno male che sei arrivato!" il ragazzo stava facendo le scale due alla volta, tallonato da Harry con Teddy in braccio e seguiti, poco sotto, da Andromeda e Hermione "Scorpius ha la febbre alta e nessuna medicina gliel'ha fatta abbassare." i tre maghi si fermarono di botto sentendo il nome del bambino del tutto indifferenti alle ultime parole della donna guardavano il ragazzo entrare nello specchio della porta.

Scorpius. Quanti Scorpius potevano esserci nel mondo magico? Harry sbatté le palpebre e focalizzò l'attenzione esclusivamente su quel volto, sentendo il cuore perdere qualche battito e una scossa elettrica percorrergli la spina dorsale.

Draco... quel ragazzo era Draco Malfoy.

"Ho conosciuto un medico, allo spettacolo, è un pediatra." stava intanto dicendo il giovane padre all'anziana signora "Puoi preparare qualcosa ai miei ospiti mentre lui lo visita?"

"Certo caro!" poi guardò Harry e inarcò un sopracciglio "Spero che compensi la sua giovane età con molta preparazione." sbottò scettica vedendo il ragazzo dai capelli neri appoggiare un Teddy ancora profondamente addormentato sul divano, accanto ad Andromeda.

"Mi fido più di lui che di quel gufo impagliato che ha ridotto Sy in quello stato!" ringhiò Draco afferrando Harry per un braccio e trascinandoselo appresso "Vogliate scusarci." disse sparendo oltre una porta con il Grifondoro che tentava ancora di capire come potesse essere finito in quella situazione imbarazzante. Prese un profondo respiro e tentò di essere il più professionale possibile. Dopotutto non era lì per una rimpatriata, ma per lavoro.

"Quanti anni ha Scorpius?"

"Quattro tra un mese." disse "È una settimana che si lamenta e che la febbre va e viene, superando anche i 40°." Harry si avvicinò al lettino dove un piccolo Draco Malfoy in miniatura tremava dal freddo nonostante fosse avvolto in pesanti coperte di lana "E nessuno riesce a spiegarmi che gli stia succedendo." Harry tirò fuori la bacchetta lanciando i primi incantesimi diagnostici sul corpicino che si dimenava nel letto, i capelli biondissimi attaccati dal sudore alla fronte "Ho pensato a una