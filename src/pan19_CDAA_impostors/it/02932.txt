e tirarne fuori alcuni capi, che ripose accuratamente in un piccolo trolley, poggiato anch’esso sul letto. Non si premurò neanche di metterci qualche giacca o qualche paio di scarpe di ricambio: per un viaggio di sola andata nell’Europa dell’Est lungo sei mesi, quei vestiti erano più che sufficienti.Chiuse, dunque, con estrema lentezza la cerniera del bagaglio e, una volta poggiato a terra, lo trascinò fino al soggiorno, portando con sé anche il cellulare. Si mise, infine, seduto sulla sua poltrona, con le mani congiunte sotto al mento e gli occhi chiusi. Per l’ultima volta a Baker Street.                                                                                         ≈•≈ A Baker Street, più in fretta che puoi SH Mary Morstan lesse il messaggio tutto d’un fiato. Aveva intuito prima ancora di sbloccare lo schermo del suo cellulare chi fosse il mittente e, conoscendo il soggetto, se le aveva scritto alle dieci del mattino, pienamente consapevole del fatto che il sabato John non lavorasse e che probabilmente fosse a casa con lei, significava che doveva essere estremamente importante. Per questo era salita in macchina quel giorno, congedando un confuso John con scuse alquanto improbabili, l’una più dell’altra, alle quali il marito non aveva quasi sicuramente creduto, ragion per cui, non appena salita in macchina, la donna sfrecciò via a gran velocità.Durante il tragitto che la separava dal 221B di Baker Street, si domandò più volte che cosa Sherlock avesse da dirle di così importante, se volesse discutere di tutta la faccenda di Magnussen e chiederle di rivelare, almeno a lui, tutta la verità sulla sua vita- la sua vera identità, che cosa significasse la sigla A.G.R.A.1 -, ma soprattutto perché avesse chiesto a lei di raggiungerlo, anziché a John: dopotutto era il migliore amico di suo marito, non il suo.« Tutto questo sembra strano perfino per Sherlock » si disse tra sé e sé.Ma, alla fine, quanto davvero conosceva Sherlock Holmes per poter formulare un pensiero simile?Mary non se lo era mai chiesto davvero, prima di allora. La maggior parte di ciò che sapeva di quell’uomo lo aveva ricavato dai racconti di John e dal suo blog, anche se aveva dovuto ammettere che le descrizioni del medico non raffiguravano appieno il consulente; secondo la donna, egli aveva, infatti, omesso o, più probabilmente, trascurato alcuni dettagli: per esempio, John non aveva mai descritto gli occhi di Sherlock, non li aveva mai dipinti davvero con le sue parole, eppure erano stati la prima cosa a colpirla del detective, prima ancora di tutto il resto. Ma non fu il loro particolare colore cangiante o l’intensità che trasmettevano, bensì la profonda solitudine che aleggiava sul fondo di essi, la stessa che l’aveva colpita durante il suo matrimonio, facendola sentire quasi in colpa per portargli via John. Ecco perché aveva tanto insistito affinché i due continuassero a frequentarsi nonostante la vita matrimoniale dell’uno.E Sherlock aveva deciso di ricambiare a suo modo il favore, trasformandola in una sua cliente ed eliminando per lei Magnussen –anche se avrebbe giurato che più che farlo per lei, lo avesse fatto per John-.E di nuovo il senso di colpa per il destino di Sherlock tornava a farsi vivo.Finalmente la sua auto imboccò Baker Street, fermandosi esattamente davanti al 221B. Mary non si curò assolutamente del parcheggio poco brillante appena fatto; quello che contava in quel momento era salire le scale di quell’edificio e giungere da Sherlock il prima possibile. Nonostante fosse incinta, si precipitò quasi correndo incontro al portone, che, con sua grande sorpresa, trovò aperto – evidentemente era opera dello stesso detective-, e, senza pensare, corse su per tutti e diciassette i gradini, spalancando, poi, la porta socchiusa dell’appartamento.Sherlock, che sedeva tranquillamente sulla sua poltrona in pelle in religioso silenzio, in quell’esatto istante si ridestò.« Buongiorno, Mary» disse cordialmente, guardando la donna affaticata dalla gran corsa « Posso offrirti del tè? »                                                                                                 ≈•≈ Dopo alcuni minuti, i due sedevano comodamente sulle poltrone in soggiorno, sorseggiando del tè fumante che, incredibilmente, lo stesso Sherlock aveva preparato poco prima. Nessuno dei due gettava lo sguardo sull’altro, anzi: sembrava, piuttosto, che entrambi facessero proprio attenzione a non farlo, ma anche il silenzio non era da meno, dato che, dopo l’offerta del consulente, nessuno aveva più parlato.Ma qualcuno avrebbe dovuto cominciare prima o poi, e qualcuno fu Mary.« Allora, Sherlock, perché mi hai fatta venire qui? » domandò non appena ebbe finito di sorseggiare il suo tè.Il detective spostò, dunque, i suoi occhi sulla donna, fissandola così intensamente, che Mary sentì trafiggersi da quello sguardo.« Secondo te perché, Mary? » chiese a sua volta Sherlock, quasi in tono di sfida.« Non lo so, altrimenti non te lo avrei chiesto, non ti pare? »Sherlock per tutta risposta si limitò a sospirare, tornando a fissare un punto imprecisato del pavimento di fronte a sé.« Mi pare abbastanza ovvio, » mormorò dopo qualche istante « devo partire. Sono certo che John ti avrà informata, no? »« Sì, certamente. Mycroft lo ha-»« So quello che ha