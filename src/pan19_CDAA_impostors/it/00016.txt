notes.)
            

Artù impiega qualche istante a scendere a patti con quella visione; carne, respiro e calore al suo fianco. Non è ancora l’alba e la sua mente è ancora in parte assopita, ma il suo corpo rammenta ogni cosa.

Quel primo bacio, l’impresa più avventata in cui si sia mai lanciato. La più pericolosa. E la più giusta.

Il tremito quasi impercettibile delle labbra di Merlino sotto le sue. Il bisogno di esplorare la sua bocca con irruenza, di assaporarne ogni pertugio; un bisogno primordiale - fame e sete di lui.

Fuoco accecante stemperato dal terrore gelido di sentirlo dibattersi, di vederlo fuggir via.

E poi le sue mani.Mani più audaci di qualsiasi parola.Mani capaci di dissolvere ogni residuo di esitazione.

Sente ancora addosso il loro marchio, sente il loro tocco su ogni lembo di pelle che hanno sfiorato, le sente aggrappate ai suoi fianchi, le sente a percorrergli la schiena, il petto, il viso.

L’eco di quella sensazione gli brucia dentro mentre lo guarda, disteso lì accanto a lui.Un gemito involontario gli riempie la gola e si ritrova così ad annegare in un paio d'occhi confusi.

La mente del principe è ancora in subbuglio, ma il suo corpo reagisce cercando d’istinto il contatto con quello dell’altro, stringendolo a sé.

Il tempo di parlarne verrà.

DISCLAIMER: Purtroppo non posseggo né Merlin, né Arthur, né in questa versione - che è proprietà della BBC - né in nessun'altra. Scrivo su di loro perché traggo piacere dal farlo e per tentare nel mio piccolo di diffonderne la fama. In sintesi, non ci guadagno un soldo bucato e la cosa non mi dispiace minimamente ^__^


"La mano perde la presa e il calice cade con un tintinnio sulle pietre fredde del pavimento.(koorime)" (koorime)



            (See the end of the chapter for  more notes.)
            

Merlino giace accasciato al centro del salone. Qualcosa dentro Artù ha urlato con ferocia, mentre si rovesciava il vino in gola. Qualcosa che adesso sanguina e si contorce, preda di un dolore soverchiante.Il dolore di innumerevoli, contrastanti consapevolezze che affondano nel suo corpo come altrettanti colpi di spada.

Quel veleno era destinato a lui e Merlino ha scelto di berlo al suo posto.Una mano sconosciuta è giunta ad un soffio dallo spegnere la sua vita.Tradimento. Paura. Furia. Senso di colpa. Odio.Merlino lo ha protetto.Lealtà. Coraggio. Decisione. Sacrificio. E quel qualcosa.

Merlino sta morendo. Per lui. NO.

DISCLAIMER: Purtroppo non posseggo né Merlin, né Arthur, né in questa versione - che è proprietà della BBC - né in nessun'altra. Scrivo su di loro perché traggo piacere dal farlo e per tentare nel mio piccolo di diffonderne la fama. In sintesi, non ci guadagno un soldo bucato e la cosa non mi dispiace minimamente ^__^


" [...] le urla dei nemici, il rullo dei tamburi, il cozzare delle spade, il rumore dei corpi dei compagni che crollano al suolo." (Hikaru Ryu)



            (See the end of the chapter for  more notes.)
            

Le campagne fertili ai confini di Camelot si sono trasformate in un ininterrotto campo di battaglia.

Ci sono momenti in cui Artù si chiede come potrà mai il grano crescere di nuovo su quella terra massacrata, attimi in cui ogni speranza sembra svanirgli dal cuore ed Excalibur trema stretta nel suo pugno.

Sono i momenti in cui la voce di Merlino si fa sentire con più forza.

Non importa dove sia - se al suo fianco a lanciare incantesimi, o all'accampamento ad occuparsi dei feriti - non appena le sue certezze s'incrinano, Artù avverte la presenza del mago respirare fra i propri pensieri.

Sente addosso il suo sguardo colmo di fiducia, la pressione della sua mano sulla spalla, il bacio lieve con cui lo saluta al mattino.

Merlino è la memoria degli anni passati, il calore che lo avvolge ogni notte, la sua promessa di pace.

Ed è per realizzare quella promessa che il Re di Camelot non si concede di vacillare, ma prosegue inesorabile la sua avanzata, fra le urla dei nemici, il rullo dei tamburi, il cozzare delle spade, il rumore dei corpi dei compagni che crollano al suolo.

DISCLAIMER: Purtroppo non posseggo né Merlin, né Arthur, né in questa versione - che è proprietà della BBC - né in nessun'altra. Scrivo su di loro perché traggo piacere dal farlo e per tentare nel mio piccolo di diffonderne la fama. In sintesi, non ci guadagno un soldo bucato e la cosa non mi dispiace minimamente ^__^


"In fondo, credo, è sufficiente un osservatore attento per vedere che, quando si guardano negli occhi, tutto ciò che li circonda scompare"



            (See the end of the chapter for  more notes.)
            

Uther davvero non capisce.

Eppure, a dispetto di se stesso, a dispetto dell'odio incondizionato che riserva a tutto ciò che osa sfuggire al suo controllo, per una volta si limita ad osservare e tacere.

Merlino è il peggior valletto che i corridoi del suo castello abbiano mai visto all'opera.

Non si tratta soltanto della sua capacità d'inciampare nei suoi stessi piedi, e neppure del modo sgraziato con cui versa il