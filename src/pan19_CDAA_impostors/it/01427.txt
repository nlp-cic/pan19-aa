urlò il suo nome pur non smettendo di muoversi.

A quel punto, però, l'autocontrollo di Sherlock cedette, portando anche lui a un repentino e violento orgasmo.

Mentre era intento a riprendere fiato, lo squillo del suo telefono lo strappò dal suo Mind Palace e dalle calde carezze di Molly.

Si ritrovò nella sua stanza da letto, con ancora il proprio sesso caldo e umido in mano. Sospirò mentre prendeva il telefono con la mano libera e rispose meccanicamente.

“Sherlock Holmes.”
“Ciao, Sherlock, sono Molly.”

Come colto in flagrante delitto, si rizzò a sedere di scatto, sentendosi in colpa per ciò che aveva sperimentato, anche se solo nella propria mente.

“Ehm... Molly... Ciao.” balbettò sentendosi in dovere di coprirsi con un lenzuolo.

“Ti ho procurato quel campione che mi avevi chiesto. Se sei a casa te lo porto subito.”
“Subito?”
“Sì, beh, sto andando a prendere la metropolitana. Mi ci vorrà circa mezzora. Per te va bene?”

“Sì, sì, certo...”

“Ok... Ma ti senti bene? Parli in modo strano...”
“Sto bene... Benissimo. A dopo.” la salutò lui chiudendo immediatamente la conversazione.

Questo non ci voleva. Non poteva vedere Molly dopo che aveva passato un tempo indefinito a masturbarsi immaginando di fare sesso con lei nel suo Mind Palace. Non era una buona idea.

D'altra parte come avrebbe potuto giustificare un suo rifiuto? Rassegnato, si alzò dal letto e tornò in bagno per fare un'altra doccia. Questa volta gelata.

Quando, mezz'ora dopo, Molly fece il suo ingresso in casa, lui era seduto sulla sua poltrona, vestito di tutto punto e calmo. Vederla, però, riportò alla mente ogni secondo delle sue fantasie, rendendo quella poltrona improvvisamente troppo scomoda per lui.

“Ciao Molly.” disse alzandosi e andando alla finestra per darle le spalle.

“Ciao, Sherlock... Ho trovato quei campioni che volevi.” spiegò lei con tono incerto. “Sistemo i contenitori in frigo.”

Incapace di trattenersi, si voltò leggermente e la osservò. Aveva posato la borsa termica a terra di fronte al frigorifero e si chinava per raccogliere i campioni. Deglutì notando come i pantaloni che portava delineassero tanto bene i suoi fianchi e le sue cosce.

“Ecco i polmoni di un fumatore...” annunciò lei riponendo il primo contenitore e piegandosi prendere i successivi. “Il fegato di un alcolizzato e il pancreas di un diabetico.” concluse riponendoli nell'apposito ripiano e richiudendo il frigorifero. “Magari un giorno mi spiegherai che esperimenti intendi portare avanti? Sono curiosa.” aggiunse lei voltandosi e indirizzandogli un sorriso che sembrò colpirlo direttamente all'altezza dell'inguine.

La guardò ripiegare su se stessa la borsa termica che utilizzava per trasportare i campioni, sino a trasformarla in un piccolo rettangolo e infilarlo in una tasca della sua giacca. Il modo in cui muoveva le mani, in maniera veloce e precisa, inevitabilmente gli riportò alla mente come le aveva immaginate su di lui.

Come se il suo autocontrollo non fosse già messo a dura prova, vide una di quelle mani raggiungere l'elastico che teneva i suoi capelli e scioglierli. Calde onde ramate le ricaddero sulle spalle e, come un automa, lui non poté evitare a se stesso di camminare verso di lei. Voleva toccare i suoi capelli, affondarci le mani e annusarli.

Era solo a qualche passo da lei quando si rese conto che Molly li aveva sciolti solo per poterli legare nuovamente. Non fu in grado di trattenersi e le bloccò immediatamente il polso, e il calore della sua pelle sembrò ustionarlo.

“Sherlock, cosa...”

“Non farlo.” riuscì a dire semplicemente. “Lasciali sciolti.”

Le parole sembravano uscire a fatica dalla sua gola secca, e nel farlo gli causavano quasi dolore.

Lasciò il suo polso e affondò le mani nei suoi morbidi capelli, pettinandoli con le dita. Era una sensazione meravigliosa. Infinitamente meglio che in qualsiasi fantasia.

Quando guardò nuovamente il volto di Molly, vi lesse confusione. Lei non capiva il suo comportamento ma, allo stesso tempo, lo trovava incredibilmente eccitante. Le sue labbra erano dischiuse e i suoi respiri accelerati. I suoi occhi erano come oro fuso, caldi, lucidi e con le pupille dilatate.

Sarebbe bastato un passo per averla fra le sue braccia. In un attimo avrebbe potuto baciarla, prenderla in braccio e portarla nel suo letto. E sarebbe stato sicuramente meraviglioso, ma non poteva. Non doveva.

Con uno scatto, si allontanò da lei e tornò alla finestra e a dargli le spalle.

“Grazie per i campioni. Ora dovresti andare.”

“Ma...”
“Vai, Molly Hooper.”

La sentì esitare per qualche secondo e poi i suoi passi scesero le scale velocemente. Solo quando sentì il portone sbattere si sentì al sicuro. Appoggiò la fronte sul freddo vetro della finestra e la vide correre per strada per raggiungere la metropolitana.

Sospirò. Che cosa diavolo gli prendeva? Da quando si lasciava dominare in questa maniera dai propri istinti? Si sentiva come se qualcosa gli impedisse di tenere a freno la propria libido come aveva sempre fatto. Quasi come se fosse sotto l'effetto di qualche sostanza. Ma non poteva essere. Non aveva inalato o assunto nulla. Aveva a mala pena mangiato