quando è finito, per poi passare ad un altro: loro se ne restano lì, quieti quieti, e, alla prima occasione propizia, ti ricordano che non sono mai andati via.Quando prese in mano la busta, comprese subito che conteneva qualcosa di importante.A giudicarla dall’esterno, pareva una lettera normalissima. Forse, ad attirare la sua attenzione, fu il francobollo giapponese, o forse il proprio indirizzo, vergato con una grafia estremamente elegante e flessuosa. Intuì chi potesse essere il mittente ancor prima di leggere il suo nome; del resto, c’erano poche persone che conoscevano il suo indirizzo e i suoi genitori, di solito, gli telefonavano o gli spedivano pacchi ben più grandi.Con mani tremanti strappò la busta – lui, che non sopportava un simile atto di barbarie, ma preferiva sempre usare un tagliacarte – e s’immerse subito nella lettura.“Tsukimori-kun,probabilmente troverai inopportuno l’invio di questo messaggio da parte mia dopo tanto tempo che non ci sentiamo. Tuttavia, dopo il nostro incontro a Vienna, avevo sperato di aver smosso qualcosa dentro di te e che, presto, avremmo avuto tue notizie. Dato che il tuo silenzio nei nostri confronti era proseguito, ci siamo convinti che per te la carriera fosse più importante delle persone conosciute all’Accademia Musicale – credimi, la mia non è un’accusa né una colpa; se avessi potuto, anche io avrei seguito la stessa strada – e quindi abbiamo pensato che fosse inutile disturbarti.Ne abbiamo discusso molto, io e Hanazawa-sensei, se fosse giusto dirtelo, oppure lasciarti all’oscuro di tutto; alla fine, abbiamo deciso che era nostro dovere informarti e lasciare che scegliessi da solo cosa fare.Spero comunque di ricevere tue notizie al più presto.Yunoki Azuma”Solo allora Tsukimori notò il piccolo bigliettino in allegato: era in carta spessa, finemente decorato e vergato con una elegante scrittura tipografica.Era l’invito ad un matrimonio.Il suo.Con lui.

Perhaps if I have never encountered you, it would have been the bestIf I had need been living in another worldIf I had need to become strangers in lifeIt will not have been left with this inflicting pain in my heartLove is Punishment, K.Will

Era rimasto per qualche secondo immobile, a fissare il biglietto, chiedendosi se davvero stesse accadendo, se davvero gli fosse arrivata una lettera dal senpai, se davvero fossero quelli i nomi scritti su quell’invito. Era da tanto che non leggeva in giapponese e per una frazione di secondo si era chiesto se non avesse capito male. E, quando aveva realizzato che era davvero così, aveva riso di se stesso: non sapeva se a dargli fastidio fosse più la notizia in sé, oppure il fatto che lei avesse scelto quello lì, tra tanti. Ma, del resto, cosa aveva da recriminare, adesso? Se l’era cercata, no?Gliel’aveva detto sua madre, anni prima; gliel’aveva ripetuto Yunoki, quando si erano incontrati a Vienna. E ormai, era troppo tardi per tornare indietro; eppure, nonostante tutto, nonostante la ragione, quello strano macigno sullo stomaco non voleva andarsene via.Quando era piccolo, quando si sentiva triste o strano, prendeva uno dei tantissimi dischi di musica classica che aveva e ascoltava il primo brano che gli capitasse sotto mano; crescendo aveva capito che quello era l’unico modo che conosceva per sfogarsi; del resto, non era mai stato un tipo violento, lui: aborriva la violenza fisica e disapprovava il farsi trascinare dalle emozioni.Anche quella volta aveva preso in mano un CD e, senza guardare chi fosse il compositore, l’aveva messo nel lettore; si era accomodato sulla sua poltrona preferita, aveva fatto partire il disco e aveva provato a svuotare la mente e a non pensare.Nell’aria si erano sprigionate immediatamente le note di un’opera di César Franck; aveva sorriso al caso: quella era una delle composizioni che aveva suonato durante alcuni competizioni e le era particolarmente affezionato, proprio perché riusciva a rilassarlo come nessun’altra.E invece, contrariamente al solito ascoltare il suono dell’amato strumento non l’aveva aiutato. Anzi.Un violino e un pianoforte.Non ci aveva mai pensato prima di allora – eppure, anche lui, quando suonava, aveva bisogno dell’accompagnamento del pianoforte – ma non aveva mai realizzato quanto quei due strumenti si completassero a vicenda.Magari anche il loro amore era sbocciato così. Magari anche loro avevano iniziato a suonare insieme per qualche competizione e, alla fine, si erano resi conto che la loro alchimia superava i confini di una banale performance.E lui, non aveva fatto altro che aiutare quell’unione.Per la prima volta in vita sua, Tsukimori-kun si chiese se non fosse stato lo strumento a cui era tanto devoto la causa di tutto: era lui che gliel’aveva fatta conoscere; era stato per insegnarle a suonarlo che si era avvicinato troppo a lei, più di quanto avesse mai pensato di poter fare; era stato attraverso lui che aveva duettato con lei – quell’Ave Maria al chiaro di luna che non riusciva ancora a spiegarsi.Promettimi che la suoneremo ancora insieme, Tsukimori-kun.Con stizza, aveva spento lo stereo e