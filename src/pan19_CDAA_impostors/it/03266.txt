riconsegnatemi alla mia matrignaaaa! Mi ammazzeràààà! E stavolta non incaricherà un idiotaaaa!"

"Mi pare di capire che tu sei il principe Shironeve" affermò il barista accendendosi una
sigaretta con gesti flemmatici. "Datti una calmata. Noi non facciamo certi
favori alle guardie. Siamo Homra, dopotutto."

Shiro non aveva idea di cosa
fossero gli Homra (e quando mai?) ma dato che non
sembravano intenzionati a farlo arrestare, provò a tirare ancora in po' la
corda: "Allora non è che potreste darmi una mano? Non sono mai uscito dal
castello prima e non so dove andare..."

"Non c'è problema, puoi restare con noi!" offrì
con entusiasmo il biondo magrolino prima che il barista potesse impedirglielo.

"Però dovrai lavorare per mangiare: fare le pulizie,
lavare i piatti, eccetera!" impose il più alto.

Shiro accettò immediatamente, e si
ritrovò abbracciato dal biondino spumeggiante come se fosse il fratello che non
aveva mai avuto:

"Facciamo le presentazioni allora! Io sono Gongolo Totsuka, mentre quello con gli occhiali è Dotto Kusanagi; l'uomo dai capelli rossi che dorme sul divano è
Pisolo Suoh, il nostro Re, e accanto a lui c'è Anna
'Cucciolo' Kushina: non parla molto ma è la nostra
principessina! Quello che si lamenta sempre è Brontolo Yata,
e l'altro è Eolo Kamamoto - se non vuoi scoprire
perché si chiama così non stargli vicino quando rutta! L'ultimo della nostra
compagnia è Mammolo Fujishima, sicuramente l'hai
visto prima di entrare, insieme al suo cane Eric."

Shiro si stupì che l'altro fosse
riuscito a presentare tutti e sette senza apparentemente fermarsi a tirare il
fiato.

Così cominciò la permanenza del principe Shironeve
nel bar dei Sette Homra.

***

Nel frattempo la regina Kukuri era
furiosa: Shironeve era sopravvissuto al suo geniale
(???) piano d'assassinio e ora non aveva idea di dove si nascondesse. Così si
rivolse ancora una volta al suo malefico Specchio:

"Specchio, specchio delle mie brame, dove si è cacciato
quel dannato piantagrane?"

L'immagine riflessa sulla superficie incolore appariva
alquanto spazientita:

"L'uccel di bosco s'è imbucato nel bar degli Homra, che lo proteggono dalle ricerche dei tuoi segugi di
Scepter4."

"Homra? E chi sono?"

"Il Re Rosso e i suoi vassalli. Non ti consiglio di
affrontarli faccia a faccia: se avessi saputo prima quanto è forte Suoh, non sarei finito atomizzato e costretto a rifugiarmi
in uno specchio a fare da cattiva coscienza a una dilettante come te."

Kukuri ormai non ascoltava più le
recriminazioni del suo Specchio, intenta ad escogitare un piano ancor più
geniale del primo (meno geniale sarebbe stato impossibile in ogni caso,
comunque) per sbarazzarsi del suo figliastro. Alla fine la fatidica lampadina
s'illuminò:

"Gli farò mangiare una POLPETTA AVVELENATA!"

(...ok, forse la lampadina era bruciata fin dal principio.)

"Una polpetta? E questa da dove ti è uscita?"

"Beh, è ovvio! Quel marmocchio schizzinoso non mangia
mai frutta e verdura, quindi le mele sono da escludersi!"

(...credo che non sia il tipo di cibo il problema, qui,
quanto la dabbenaggine della regina.)

"E' un piano idiota, ma lo è anche il tizio che vuoi
ammazzare, quindi forse funzionerà."

"Piantala di fare il criticone! Se sei tanto più furbo
di me, perché non trovi un'idea per farmi trovare il nascondiglio degli Homra?"

"...è un BAR. Lo trovi sulla rubrica del telefono. Ma
nel caso tu non sappia leggere, puoi fartici portare dagli Scepter4. Lo stesso
Comandante Munakata ha una tresca non-molto-segreta
con Suoh; conosce perfettamente il suo
indirizzo."

"Allora farò così! Ma prima userò la magia per cambiare
aspetto, o quel bacchettone di Munakata non mi
lascerà uccidere in pace Shironeve!"

"Fammi indovinare, ti trasformerai in una vecchia che
nelle intenzioni dovrebbe sembrare innocua ma in realtà è più sinistra di uno Shinigami di Death Note?"

Kukuri gli rivolse uno sguardo
pieno di falsa compassione (che fatto da lei allo Specchio non piacque affatto)
e rispose, come a far notare l'ovvio: "Se ho dei poteri magici, perché
dovrei usarli per sembrare vecchia e brutta quando posso assumere l'aspetto di
una donna giovane e sexy?" rise con sarcasmo "Davvero, ti credi tanto
intelligente ma a volte sei più scemo di Shironeve!"

Lo specchio rosicava come un castoro, ma fece finta di nulla
e si lasciò sfuggire per una volta un suggerimento valido: "Allora prendi
le sembianze di Awashima Seri: nessuno sospetterebbe
che un ufficiale di Scepter4 possa commettere un omicidio; inoltre così sarà
facile farsi portare dai suoi colleghi al bar degli Homra,
e per di più potrai rigirarti facilmente Kusanagi,
dato che ha una cotta per la tettona bionda!"

La regina sogghignò: "Ecco, vedi che se ti sforzi un
pochettino sai renderti veramente utile?"

Per fortuna lo specchio rifletteva le immagini solo di
fronte: la regina avrebbe mandato in mille pezzi la superficie incolore se
avesse visto il gestaccio che il parassita le fece da dietro le proprie
incorporee spalle.

***

Nel frattempo Shironeve viveva
felice e spensierato nel bar degli Homra, lavando
piatti (almeno finché non ne ruppe così tanti che Kusanagi
lo bandì dalla cucina) e spazzando