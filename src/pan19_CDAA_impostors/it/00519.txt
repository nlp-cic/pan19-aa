accordo professionale che sentimentale.
Paolo non amava che la madre gli facesse pressioni nel trovare una ragazza educata e gentile che potesse stargli accanto ed io mi ero stancata di tutte quelle domande sul perché fossi sempre sola. A diciassette anni, quando le compagne di classe uscivano il sabato pomeriggio con il fidanzato a me non restava che guardarle da lontano e provare invidia, volevo anche io qualcuno che mi desiderasse, che mi facesse sentire importante, donna. Tante cotte ma nessun grande amore mi avevano portato a scegliere la soluzione apparentemente più facile, con Paolo affianco nessuno mi avrebbe più chiesto di uscire, di provarci con ragazzi che non mi interessavano, perché, benché distante, anche io potevo dire di aver un fidanzato. Che Paolo esteticamente non mi piacesse e che fra di noi non ci fosse alcuna sintonia è un altro discorso.
-Parli del diavolo e spuntano le corna- sussurrò Elena prima di sbracciarsi in direzione dell'ingresso dello stabilimento balneare. Non ebbi bisogno di voltarmi per sapere che era arrivato Matteo, potevo sentire la sua cadenza lombarda oltre le file di ombrelloni. Il suo "Ehilà Mario, come andiamo?" mi fece stringere gli occhi sotto gli occhiali da sole per impedirmi di voltarmi perché quella voce, quel saluto, suscitavano in me troppi ricordi che non volevo rivivere. Quella voce profumava di luglio piovosi e desolati, di scappatelle notturne e camminate sotto la pioggia, di sguardi innamorati rubati da lontano per paura che qualcuno potesse scoprirmi. Elena mi lasciò sola andandogli incontro con entusiasmo e a me non restò altro che cercare con lo sguardo di Paolo, come un salvagente per un nuotatore inesperto che fatica a respirare, ma Paolo non c'era ancora, era in giro per Alassio alla ricerca dell'ultimo videogioco in voga in quei giorni. Ero sola, sola con le mie paure e le mie fragilità, con la voglia di fronteggiarle ma il timore di non esserne ancora capace.
-Eccoci qua, amore vuoi il lettino di destra o di sinistra?-
-Scegli tu Ele, per me è indifferente, l'importante è che sia al sole-. La voce di Matteo si era avvicinata più del previsto. Ricordai le buone maniere che mia madre mi aveva insegnato e con un ultimo respiro soffocato mi alzai dal lettino. -Bentornato Matteo- ci guardammo per qualche istante, era impossibile leggere cosa stesse provando l'altro in quel momento dato che i nostri occhi erano celati dalle scure lenti degli occhiali da sole. Eppure notai la sua mano tremare appena quando si alzò per stringere la mia in un gesto formale, contenuto, come se stesse salutando un collega di lavoro e non un'amica di infanzia.
-Ale! Vedo che sei già abbronzata, ammettilo che ti è mancato qualcuno a farti concorrenza in questi anni-. A lui veniva sempre tutto così facile, la battuta sempre pronta, la provocazione, mentre io sembravo bloccarmi, le parole mi apparivano così scontate e banali...non era da me.
-Non direi, c'è Valerio che è una concorrenza più che indesiderata. Un raggio di sole e si trasforma in Jay-z - riuscii a strappargli un sorriso. Forse quell'estate sarebbe stata più semplice del previsto, pensai, eravamo entrambi adulti e vaccinati, convivere non avrebbe dovuto essere un problema.
Non avevo ancora fatto i conti con lo sguardo fulminante di Elena, i suoi occhi chiari mi trapassarono da parte a parte prima di soffermarsi sulla mano che ancora mi univa a Matteo. In un gesto secco mi allontanai portandomi le braccia al petto mentre Matteo finse di non aver notato lo sguardo della sua ragazza.
-Amore, ti va di accompagnarmi a fare una passeggiata? Non resisto più con questo caldo-. Tornai sul lettino, quell'estrema dolcezza minacciava di farmi provare la nausea. Odiavo il tono stucchevole di Elena, fastidioso come un boccone di zucchero filato su un dente cariato, ed Elena pensava forse lo stesso della mia voce acuta, della mia risata rumorosa...la solita rivalità femminile. Con due caratteri così diversi era stato difficile legare davvero, sin dai primi tempi.
-Incamminati, sistemo un paio di cose e ti raggiungo.- Distolsi lo sguardo ma questo non mi impedì di sentire il rumore dello sciocco quando le loro labbra si incontrarono. Sentii la mancanza di Paolo, avrei voluto che fosse lì con me, anche solo per dimostrare a Matteo che non era l'unico ad essere andato avanti.
-Sei da sola? Non c'è il tuo ragazzo?-
-Se non fossi fidanzato con Elena mi verrebbe da pensare che tu sia innamorato di Paolo, insomma è la seconda volta che ci vediamo in due giorni e mi hai già chiesto di lui un paio di volte-. Sbuffò una risata, prima di sfilarsi la maglietta. I muscoli della schiena si tesero per il movimento, una vena guizzò lungo il suo braccio mentre incurante del mio sguardo si affrettò a sistemare la t-shirt sotto  l'ombrellone.
-Fidati che se fossi gay guarderei ben altri ragazzi. Non essere gelosa, le mie attenzioni non possono ricadere tutte su di te, impara a condividere-.
-Hai ragione, mi dimentico sempre di star parlando con il nuovo Cristiano Ronaldo- persino battibeccare con lui mi era mancato. -Non voglio, le tue attenzioni, stai tranquillo, riservale alla tua ragazza. Non vorrei