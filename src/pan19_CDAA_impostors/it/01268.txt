, ma riprese subito il controllo su di sé:

“Come mai conosci la nostra lingua?” domandò.

“Come medico ho bisogno di interagire direttamente con il malato. – rispose John – Devo riuscire a capire come si senta e come stia dopo le cure. A volte, nella traduzione si perde qualcosa o può essere imprecisa. Questo può fare la differenza fra la vita e la morte. Ho imparato la vostra lingua per poter prendermi cura al meglio dei feriti e dei malati di questa terra.”

“Notevole. – disse la donna – Sai chi io sia?”

“La regina Mary.” rispose John.

La regina si concesse un lieve sorriso.

“Mia signora, ti ricordi che mio figlio è gravemente malato e che la nostra guaritrice non riesce a guarirlo? – le chiese Lestrade con voce addolorata – Avevo notato il medico romano fra i prigionieri e lo stavo cercando. Gli uomini di guardia mi hanno detto che avevano visto Gunther portarlo via. Forse lui può fare qualcosa per mio figlio. So che è un nemico, ma devo tentare il tutto per tutto per salvare il mio bambino.”

“Hai sentito romano? – chiese Mary a John – Il figlio minore del mio braccio destro è malato ed i nostri guaritori non riescono a curarlo. Ho un incentivo per te, dottore. Cura il bambino, salvalo e non ci sarà altra violenza verso i tuoi compagni. Se il piccolo muore, assisterai allo stupro ed al massacro di tutti i prigionieri, uno alla volta.”

John trattenne il fiato:

“Io sono solo un medico, non un mago!” esclamò.

Gli occhi di Mary erano gelidi e feroci:

“Salva il bambino o avrai tutti i tuoi compagni sulla coscienza. Perché sarai stato tu ad ucciderli.”

 

 

Sherlock e la sua scorta erano arrivati alle Alpi.

Fortunatamente era tarda primavera, ma valicarle fu un problema ugualmente.

Sherlock stava facendo mantenere al suo piccolo gruppo un’andatura forzata.

Viaggiavano anche di notte, riposando lo stretto indispensabile.

Doveva raggiungere al più presto possibile la Britannia.

Doveva trovare John e riportarlo a casa.

“Quando saremo di nuovo insieme, potremo riposare. – pensava – Fino ad allora, non importa se non dormo e se non mangio. Ti troverò, amore mio. E torneremo insieme a Roma. Non ti lascerò mai più solo.”

Era questo il pensiero che spingeva avanti Sherlock.

Incurante della sua fatica.

E di quella dei suoi compagni di viaggio.

Il suo unico obiettivo era John.

Ed avrebbe fatto di tutto per riaverlo con sé.

 

 

Il bambino era in una capanna, disteso in un pagliericcio ed accudito da due donne.

John si era appena buttato qualcosa addosso, giusto per non girare completamente nudo per il villaggio.

Le due donne lo fissarono guardinghe ed ostili.

“Il romano è un medico. – disse Lestrade – La regina gli ha dato il compito di curare il bambino.”

John si avvicinò al piccolo e cominciò a fare domande alla madre.

La donna raccontò da quanto tempo il bambino avesse la febbre e quali fossero i sintomi della malattia.

L’altra donna iniziò a studiarlo con interesse.

Ascoltò quello che il romano chiedeva e rispose alle domande che John faceva sulle erbe che aveva con sé.

La guaritrice del villaggio, che si chiamava Sarah, preparò le medicine come l’uomo biondo stava suggerendo e lo aiutò a somministrarle, oltre che a cambiare il pagliericcio e gli abiti del piccolo.

Trascorsero la notte al capezzale del bambino.

Dopo notti insonni, le due donne si appisolarono, a turno.

Il medico romano, invece, rimase sempre sveglio.

L’alba colse John quasi di sorpresa.

La febbre era calata ed il bambino dormiva serenamente.

Lestrade guardò il romano con gratitudine.

“Per essere sicuri che stia davvero bene dovremo aspettare un paio di giorni. – lo informò John – Il peggio, però, dovrebbe essere passato.”

Lestrade annuì.

“Potrei essere riportato dai miei compagni? – chiese John – Ci sono dei feriti che vorrei controllare.”

Lestrade studiò il romano per lungo tempo:

“Ti faccio scortare da loro, ma ti farò venire a prendere per controllare mio figlio.”

John fece un cenno di assenso con la testa.

Lestrade fece scortare John al recinto.

 

 

Quando John entrò nel recinto, fu subito raggiunto da Aurelio:

“Come stai? – chiese immediatamente – Ti hanno fatto del male?”

John gli sorrise, stanchissimo:

“No, sto bene. – rispose – Ho curato il figlio del braccio destro della regina. Se tutto va bene, forse la nostra condizione potrebbe anche migliorare un po’. Almeno lo spero.”

“Speriamo che sia vero.” sospirò Aurelio.

“Mi hanno riportato qui per visitare malati e feriti. – lo informò John – Tu e gli altri di ieri sera state bene? Vi hanno fatto del male?”

“Quando tu sei stato portato via, la regina ha ordinato che fossimo riportati al recinto. – rispose Aurelio – Quindi stiamo tutti bene, non hanno fatto in tempo a farci nulla. Grazie a te.”

Aurelio sorrise a John, che ricambiò.

John fece un giro fra i feriti ed i malati, che aveva già avuto modo di assistere nei giorni precedenti, poi, esausto, si appoggiò ad un pagliericcio e cercò di dormire.

 

 

Non sapeva quanto avesse riposato.

Venne svegliato da Lestrade