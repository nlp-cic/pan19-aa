passo, lo sovrasta così vicino che con il corpo lo protegge come fosse uno scudo. Allarga le braccia cercando di spingere via la gente, nascondendo con il proprio corpo quello di Louis che cercava in tutti i modi di farsi il più piccolo possibile, “lasciatelo in pace, andate via! uno non può farsi una cazzo di bevuta in pace?” alza il tono della voce guardando dritto negli occhi la modella più vicina che alle sue parole sbuffa stizzita borbottando qualche insulto prima di voltarsi e allontanarsi a grandi falcate. Dietro di lei lentamente la piccola calca si disgrega, finché fermi lì non rimangono solo in due e Harry può fare un passo indietro, sospirando.   Guarda Louis ma non dice niente, in attesa forse di sapere che sta bene senza che glielo debba chiedere.   Quando Louis alza gli occhi si ritrova a guardare il viso di Harry e ne rimane stupito perché aveva sentito la sua voce, ma non aveva realizzato che potesse essere davvero lui. Come se per un istante avesse creduto che quella voce l’avesse immaginata,   Deglutisce silenziosamente e si aspettava di incontrare chiunque ma di certo non il fotografo, non di lunedì sera almeno; giorno in cui la gente non va solitamente per locali. Anche se a dirla tutta sembra che stasera sia una eccezione per molti considerando la folla che gli si è gettata addosso appena messo piede all’interno.   Si morde la bocca, evita i suoi occhi senza farlo consciamente. Il corpo che forse non potrebbe reggere uno scambio di sguardi totalmente banale in altri momenti. Crede di aver cercato di ignorarlo praticamente tutto il giorno dopo lo scambio di battute nel proprio ufficio, ma forse, d’altra parte, anche Harry ci ha messo del suo, perché non lo ha visto affatto in giornata. Eppure, evitarsi a vicenda non sembra aver cambiato le carte in tavola, perché sono lì, uno davanti all’altro, forse nel modo e nel silenzio più imbarazzante che potesse immaginare, con Harry che come una fedele guardia del corpo ha allontanato chi invece non ha idea di cosa stia succedendo.   “Stai bene?” Alla fine lo chiede, la voce di Harry suona calma, bassa, ma il riccio sembra rendersi subito conto della stupidità della domanda perché quando incontra quegli occhi azzurri, dopo averli cercati insistentemente, osserva la linea rossa che li colora, le venature rossastre accentuate, la stanchezza trasformata in occhiaie violacee e poi la realizzazione, la consapevolezza di una cosa semplice come il fatto che Louis abbia pianto lo scrolla dai pensieri, quasi lo fa rabbrividire. Appena conosciuto ha pensato che fosse la persona più felice e piena di se del mondo, ma proprio quando se ne stava convincendo lo ha visto abbassare gli occhi sotto lo sguardo di un uomo più potente, lasciandosi gestire come una bambola inanimata. Giorno dopo giorno gli sembra di vedere un tassello in più del puzzle che Louis è e che forse non vede l’ora di scoprire, la sua immagine intera e tutto ciò che nasconde.   “Styles, portami da bere invece di stare a fissarmi...” mormora Louis stizzito, incrociando le braccia al petto. Riesce a percepire chiaramente gli occhi dell’altro che lo scrutano e questo lo fa innervosire, come se il disagio che prova non fosse già abbastanza.   Harry inarca le sopracciglia, scuote il capo una volta e “non sono in orario di lavoro, Louis” lo osserva serio, infilando le mani dentro le tasche dei jeans come fosse in attesa. Lo fissa con insistenza, e sa bene che non dovrebbe, eppure non vuole lasciare andare questo momento; aspetta di sentirlo parlare, curioso del mondo in cui risponderà,   Louis si morde il labbro inferiore, si stringe nelle spalle e si fa piccolo, più piccolo di quanto in realtà non sia, “io… non te lo chiedo da capo… solo… da Louis… puoi prendermi un drink, per favore?” mormora tutto con un tono così basso che Harry deve concentrarsi per poter cogliere tutte le sue parole e alla fine, dopo un sospiro, annuisce a se stesso come se fossero proprio queste le parole che stava aspettando.   Ruota il capo guardando Zayn e Liam che li fissano con sguardi interrogativi e Harry mima con la bocca un –ci penso io-, prima di tornare a guardare Louis,   “Certo, ti offro qualcosa volentieri” e detto questo alza un braccio, andando a posare il palmo della mano contro la sua schiena, tra le scapole, spingendolo con una piccola pressione o meglio, accompagnandolo verso il bancone dove va poi a sedersi su uno sgabello. Appoggia i gomiti contro il legno scuro e unisce le mani intrecciando le dita tra loro prima di tornare a ruotare il capo e guardare Louis accomodarsi al proprio fianco, imitano i propri gesti.   Rimangono senza parlare, Louis con lo sguardo basso e Harry che lo guarda con la coda dell’occhio. Si chiede cosa stia pensando, ma non glielo vuole domandare, accettando quel momento di intimità con se stesso di cui l’altro ha bisogno: non che glielo abbia espressamente chiesto, ma il peso del silenzio che li avvolge è cambiato e di certo non sa più di imbarazzo.   Un cameriere si avvicina, tra le mani un panno che va a posare sopra una spalla e alterna lo sguardo tra i ragazzi, soffermandosi poi su Harry, visto che è l’unico dei