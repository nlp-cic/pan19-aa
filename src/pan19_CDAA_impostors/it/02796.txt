, forse ho bevuto troppo, ma non riesco a ricordare come cazzo siamo passati da parlare di diritto costituzionale a Margaret che paga cinquanta dollari uno di noi per scoparci un tipo a caso", ride Mike, nel modo chiassoso degli ubriachi. "Qualcuno scelga la preda", aggiunge dopo un attimo, asciugandosi le lacrime.


Quando Andy ripenserà a questo momento, non saprà dire cosa l'abbia spinto a sollevare il braccio e indicare il ragazzo con la giacca di pelle nell'angolo con il biliardo.
Forse, ragionerà più avanti, voleva che fossero i suoi amici - gli stessi che sembravano disgustati dall'idea di avvicinare un ragazzo - a incassare il pugno che sembrava essere l'unica risposta possibile. "Quel tipo laggiù".
In un momento di chiarezza, nonostante l'alcol che gli circola in corpo, Andy fa scivolare lo sguardo dal ragazzo con la giacca di pelle in fondo alla sala a Sam Winchester, seduto di fronte a lui, e la sua espressione è così inaspettata che per un istante Andy non la riconosce nemmeno.
Sam è non è soltanto sorpreso - è scioccato, come se avesse appena visto un fantasma.
Andy apre la bocca senza nemmeno sapere cosa vuole dire - stai bene? vorrebbe chiedere - ma in un attimo, il viso di Sam esprime solo una vaga curiosità e un educato interesse e Andy non è più nemmeno sicuro che quell'espressione di shock sia mai esistita in primo luogo.


"Accetto", dice soltanto, senza staccare gli occhi dal ragazzo con la giacca di pelle.
"Finalmente qualcuno con un po' di coraggio. Torna con il suo numero di telefono e avrai questi cinquanta dollari. Sono un sacco di alcol". Margaret, con un gesto fluido, tira fuori il portafoglio ed estrare qualche banconota.
"Scommetto cento dollari che torno a casa con lui".
"Wow, Winchester, sei sicuro che vuoi che ti presenti Jessica? Guarda che ho altri amici, amici maschi, da presentarti", mormora divertita Janet, dopo un attimo di silenzio.
"No. E vedi di mantenere la promessa. E, a proposito, grazie di averlo detto davanti a tutti", il rossore sul viso di Sam è perfettamente visibile anche nella luce soffusa del locale.
"Il tipo con la giacca di pelle? Non male", commenta Janet, non dando segno di aver sentito la risposta, mentre Margaret si limita a mettere sul tavolo cento dollari in banconote da venti.
"Come fai a dire che non è male se è di spalle?", borbotta Lizz.
"Riesco a vedere il suo culo, mia cara. Decisamente promosso", ridacchia Janet, scolandosi l'ultimo sorso di quello che he nel suo bicchiere. "Abbiamo bisogno di rifornimenti, qua. Vai a guadagnare questo centone, Winchester, e pagaci da bere!"
"Io non resterò un minuto di più a sentire questi discorsi - ", comincia Robert, facendo per alzarsi, solo per essere spinto nuovamente a sedere da Mike. "Bevi e non parlare", gli intima il suo coinquilino. Dopo un attimo, Robert sembra arrendersi e beve un lungo sorso del suo drink, fino a far tintinnare il ghiaccio nel bicchiere vuoto.
"Allora, Winchester, aspetti un invito scritto?"


Sam non distoglie lo sguardo dal ragazzo con la giacca di pelle che gli sta dando le spalle dall'altra parte della sala e Andy pensa che l'espressione di Sam sia tutta sbagliata, come se fosse un miscuglio di cose diverse malamente mascherate che non può nemmeno iniziare a dipanare. Quindi, distoglie lo sguardo e concentra nuovamente la sua attenzione sul ragazzo con la giacca di pelle; nella luce soffusa sembra l'uomo più bello che Andy abbia mai visto: i lineamenti delicati del volto e le labbra morbide non sottraggono mascolinità alla figura - può quasi immaginare le mani ruvide dello sconosciuto scorregli sotto i vestiti. Rabbrividisce.
Invidia Sam Winchester che ha una scusa agli occhi dei loro amici per avvicinarlo. Cerca di convincersi che il sapore amaro che sente in gola sia dovuto soltanto alla birra.

Sam si alza e per un istante fissa la parete davanti a sé, prima di voltarsi e attraversare il locale affollato e rumoroso.
"Ohhh, sta andando davvero!"


Lo guarda fermarsi a pochi passi dallo sconosciuto e, nonostante la luce, Andy può vedere chiaramente il profilo di Sam e pensa che non sembra un ragazzo ubriaco spinto dagli amici con la scusa di una scommessa a fare qualcosa di stupido; sembra un naufrago che avvista finalmente la terra ferma e Andy pensa stupidamente che non sapeva che Sam Winchester fosse così perso, senza terreno sotto i piedi.
È troppo lontano anche solo per indovinare le parole, ma quando Sam apre la bocca, Andy capisce che è una sola parola quella che pronuncia - un suono breve, ma abbastanza importante da richiamare l'attenzione del ragazzo con la giacca di pelle, che si volta e, finalmente, vede Sam.


Il tempo continua a scorrere normalmente, Freddie Mercury dalle casse dello stereo canta che è deciso dal cielo, è sotto gli occhi di tutti, al tavolo a fianco una ragazza ride rumorosamente e qualcuno al bancone fa cadere un bicchiere mandandolo in frantumi - ma Sam Winchester e il ragazzo con la giacca di pelle non sembrano sapere nulla di tutto questo; per qualche attimo è come se fossero rinchiusi in una bolla dove il tempo