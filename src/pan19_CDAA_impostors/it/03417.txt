nella gola già provata dall’emozione della Mandragola umana. 

"... il problema è che disprezzo i nostri alleati. Sono ottusi e vivono di una superiorità che non hanno. Veniamo guidati da una bambina che neanche conosce la causa, ne la rispetta. Il nostro signore ancora non si è risvegliato del tutto ed i miei pari, i capi, sono tronfi di una superiorità che non dovrebbero avere. Qui si tratta di guerra. Per anni il mio spirito duplice ha combattuto degli uomini, sono stato cacciato, dilaniato, distrutto, fatto a pezzi dagli esseri umani. Io so cosa vuol dire la sofferenza! Vedere una famiglia fatta a pezzi, non riconosciuta. Ho visto ogni cosa. La furia cieca di chi non comprende, l’ignoranza di chi vuol nascondere che a questo mondo  esiste il diverso. Ed ora vivo la stessa identica esperienza … ma gli ottusi sono dalla mia parte!" 

Queen, piano, allontanò le mani dell’altro dal proprio corpo, allargò le sue braccia e molto delicatamente si divincolò dall’abbraccio. Si voltò per fronteggiare quello sguardo disumano e umano insieme, quel  volto che le sue mani non fecero a meno di sfiorare, carezzare, lasciando il suo dolore sul viso dell’altro, ruvido di scaglie, mentre la trasformazione continuava ad allargare la chiazza di umanità sul corpo del demone. 

"Mi chiamo Hadewin, signore... e non ho altra scelta che seguirla... non mi abbandonare in questo folle suicidio di massa, Damon." 

"Ti avevo detto di dimenticare quel nome?" 

"Siamo un esercito alla sbaraglio, ma vogliamo perdere tutto .... tranne il nostro capitano..." 

Queen appoggiò il capo sul petto nudo del suo signore, mormorando parole in una lingua sconosciuta alla maggior parte dei mortali, ma che aveva imparato nel corso del loro cammino comune. Non gli era dato ripetere quelle parole ad alta voce, ma, come ogni ribelle che si rispetti, sapeva quando poterle pronunciare, senza che l’altro si innervosisse. 

"Perderemo tutto, ogni cosa. Non abbiamo i mezzi per fronteggiare un nemico così forte. Lo so. Ho seguito le sue mosse e nessuno di quegli stolti vuole credermi. Attaccare è prematuro." 

Queen sollevò di nuovo lo sguardo e strinse gli occhi, infastidito: "Alraune Queen al vostro servizio, mio signore." Un passo indietro, un cenno del capo, marziale, in segno di convinto schieramento. 

"Hadew..." 

Le mani della Mandragola salirono alle labbra del suo superiore:

"Alraune Queen al vostro servizio, mio signore. Ogni cenno di cedimento è una dichiarazione di impotenza, ogni ricerca di rifugio è sinonimo di codardia. Ogni passo nella direzione opposta alla battaglia è motivo di rammarico e vergogna!" 

Un piccolo sorriso intenerito comparve sulle labbra della Viverna, che scosse il capo : "Siamo come soldatini di piombo contro un esercito di Fiamme..." 

"Allora andiamo a farci bruciare, se non abbiamo scelta. Dopotutto … veniamo dal fuoco, non dalle acque e sapremo resistere a lungo, se proprio dobbiamo perire. Lo spettacolo deve comunque immancabilmente continuare … e loro capiranno che i demoni vendono cara la loro pelle multicolore!" 

Rhadamanthys gettò il capo all’indietro e rise a lungo, mentre le lacrime gli rigavano gli occhi ed il corpo ricoperto di scaglie, ancora al limite della trasformazione, fremeva di rabbia e frustrazione: "Ti ho recuperato per imparare ad amare la vita, non a disprezzarla …" 

"Alraune Queen ama la vita." 

Le mani della viverna si chiusero strette intorno al viso del giovane, ma senza fargli del male, solo per costringerlo a fissare i suoi occhi in quelli ocra ed innaturali del drago: "Allora resta nelle retrovie…" 

"Farò quello che il mio signore ha deciso per me, eseguirò i suoi ordini fino alla fine. Allora?" 

Rhadamanthys si staccò da lui e stavolta fu lui a dargli le spalle, il corpo ancora attraversato da fremiti di assestamento. 

"Tornerò presto." 

Un sorriso di triste soddisfazione comparve sul volto del ragazzo moro, mentre sollevò di nuovo il cappuccio sul viso e prese la strada del ritorno. 

Il suo compito era stato eseguito nel modo giusto. 

"Queen…" 

La figura incappucciata fermò i suoi passi ed attese.

"Si, mio signore?" 

"Ci rivediamo al nostro matrimonio ..." 

Il giovane si lasciò andare ad un cenno di assenso e riprese la strada che lo avrebbe portato di nuovo alla luce del sole. 

Lasciò così il suo signore a calmarsi ancora, ma aveva ormai la certezza che non si sarebbe più nascosto. 

 

~

  

"Hai mai immaginato l’aspetto di tua moglie, bruto?" 

"Daan, piantala!" mormorò il massiccio polacco al suo fianco, mentre sellava il cavallo che li aveva portati fino a quella zona impervia delle Am Monadh. Sputò a terra molto poco garbatamente, come ben si addiceva ad un uomo di quella massa e di quel portamento, simile ad un vichingo, ma con lo sguardo torvo di un teutonico, una bella cicatrice che saliva fin quasi al suo viso, rimasto invece magicamente intatto. 

Il compagno di viaggi, molto più minuto, simile ad una di quelle rappresentazioni fantastiche del popolo fatato, con i capelli biondi sparsi un po’ ovunque intorno al viso ovale e stretto, con un gesto piuttosto contrito ed infastidito, chiuse il libro che leggeva, sbuffando e fissandolo, non prima di aver recuperato, però