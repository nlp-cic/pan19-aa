da fare per occupare il tempo.”

Louis si volta verso Harry con il solo scopo di far incazzare Eliza Styles. Usa le mani per appiattirgli il colletto, aprendo maggiormente la sua camicia mentre gli fa scorrere le mani lungo il petto per poi posarle sulle sue spalle.

“Amo quando porti le camicie sbottonate,” dice Louis, sforzandosi di usare un tono seducente.

Il respiro di Harry si blocca in un sussulto, mentre Louis si abbassa per posare due baci morbidi e umidi sul suo petto nudo. La lingua fuoriesce per tracciare il tatuaggio di Harry e Louis indugia per un attimo, rimanendo lì per un lasso di tempo terribilmente lungo. Ma quando sente il respiro di Harry fermarsi, ritorna in sé, schiarendosi la gola nell’allontanarsi, imbarazzato. La sua lingua sarebbe dovuta rimanere saldamente chiusa nella sua bocca. Ma non importa. Louis si volta verso Eliza, provando piacere per il sussulto sconvolto che fuoriesce dalla sua bocca mentre il suo volto si contorce dal disappunto.

“Suo figlio è un ‘amico’ straordinario”, la rassicura Louis, ammiccando mentre allunga una mano e la fa scorrere sul petto pallido e liscio di Harry.

Confida nel fatto che lei sappia cosa intende per amico. Un amico nudo.

“Ciao tesoro,” le grida, strattonando la mano di Harry e trascinandolo attraverso le porte aperte.

Una volta fuori dalla stanza, comincia a correre lungo il corridoio e anche Harry sta correndo, risate confuse che si rovesciano dalle loro bocche aperte mentre si trascinano a vicenda, gli occhi che si incrociano come due pezzi deformati di un puzzle, ma perfetti l’uno per l’altro. È un pensiero ridicolo e Louis lo scaccia via completamente, così come prova a scacciare via il sapore della pelle di Harry. Pesche e panna. È stato assolutamente decadente. Louis non è per niente sconvolto.

 

**

 

“Grazie.”

Gli occhi di Harry sono fissi sul loro palazzo che sovrasta la strada dove ha appena parcheggiato, inchiodando con la sua Mini Cooper rossa solo pochi momenti prima. D’altro canto, forse Louis era troppo sovrappensiero per notare il rallentamento.

“L’hai già detto, Harold.”

Harry si volta verso di lui e Louis fa altrettanto. Gli occhi di Harry sono luccicanti e la sua mano si solleva per toccare, per fare… qualcosa, ma quando vede l’avvertimento nello sguardo di Louis, la lascia cadere.

“È solo che–”

“Senti, non avrei dovuto, uhm,” Louis fa una pausa mentre varie opzioni riempiono la sua mente, confermare la mia ipotesi che il tuo sapore fosse esattamente come il tuo odore… premere le mie labbra contro la pelle e chiedermi come sarebbe stato premere la mia bocca contro il tuo battito… cercare di leccare il tuo sapore e portarlo via con me, “baciarti in quel modo. O, uhm, leccarti.”

“Mi hai leccato?” dice Harry, le sopracciglia che scattano verso l’alto.

Merda cazzo porca puttana. Ma certo. La lingua di Louis è come la lingua di una lucertolina e Harry era lì in piedi di fronte alla sua cazzo di famiglia, per l’amor di Dio. Ma certo che non l’ha sentito. Louis è uno stupido idiota.

“Uhm, no,” dice, ammonendo la sua pelle di raffreddarsi.

Non lo fa. Il sorriso di Harry tira gli angoli della sua bocca mentre si china in avanti per ispezionare il viso in fiamme di Louis.

“Stai arrossendo,” conclude, allegro.

“Non è vero,” mormora Louis, ficcando il mento contro il collo, “è solo che fa caldo qui dentro.”

Harry ridacchia per un attimo, ma poi infila un dito sotto il mento di Louis per sollevarlo. Quando lo fa, i suoi occhi verdi sono pieni di dolce gratitudine e di qualcosa di profondo e intenso che si insinua nel petto di Louis.

“Grazie. Dico sul serio,” dice Harry, “e so perché hai fatto questa cosa per me. Non ha significato nulla. Certo che no. L’espressione sul viso di mia madre, è stato fantastico. Di solito litigo con lei, la affronto pure, ma non così. È stato… Tu sei…”

“Non era niente,” mormora Louis, scostando il mento.

“Lou, tu volevi aiutarmi. Proteggermi. Essere mio amico quando avevo bisogno di te. Non vedi che è tutto ciò che io voglio fare per te? Esserci per te,” lo supplica Harry.

Louis sbotta.

“Non è lo stesso, Harry! Tu madre è una fottuta donna di ghiaccio e immagino tuo padre non sia molto meglio. Tu- tu hai bisogno di qualcuno che ti mostri che va bene essere orgogliosi di te stesso anche se loro non lo sono. Lei ti sta facendo dubitare di te stesso. Tu sei fantastico, Harry. Avevo bisogno che tu lo vedessi,” sputa fuori, il volume della voce che cresce esponenzialmente.

Il sorriso di Harry è triste. Esausto, forse. La sua voce è un sussurro quando risponde.

“Non riesci a vedere quanto abbiamo in comune, Lou. Quanto hai bisogno delle stesse identiche cose di cui ho bisogno io. Quanto io voglia essere lì per dartele.”

“Non ti conosco nemmeno,” dice Louis con rabbia, ma crede che Harry riesca probabilmente a sentire