figura, il pubblico non può disturbarti così tanto!» lo fissava, senza capire e Otabek sospirò di nuovo.

«E va bene, però se ti dico perché non mi piace non ti devi azzardare a ridere.» gli disse. Yuri annuì, probabilmente senza neanche pensarci, ma Otabek sapeva bene che l’aveva sentito.

Inspirò e incrociò le braccia al petto fissando Yuri. Sentì un lieve calore alle guance e si grattò il mento per smorzare l’atmosfera, perché l’altro lo stava guardando come se Otabek stesse per rivelargli il mistero della vita.

«La prima e unica volta che ho cantato per qualcuno avevo nove anni ed ero a scuola. Mi fissavano tutti e io ho finito per stonare.» sputò tutto d’un fiato, prima di potersi rimangiare quella decisione.

Come si era aspettato, Yuri non cambiò espressione, se non fosse per la piccola ruga che gli si era formata tra le sopracciglia. Aprì la bocca un paio di volte, prima di lasciar andare un “Ah” monocorde.

«Avresti potuto dirmelo prima, così mi sarei risparmiato di chiedermi cosa ci fosse di tanto sbagliato in me.» sbottò, con un sorrisetto, prima di tornare nella posizione precedente e riafferrare il controller. Otabek sapeva benissimo che era il modo di Yuri per non farlo sentire a disagio e mostrargli che non era cambiato niente, e gli fu grato per questo.

«Non c’è nulla di sbagliato in te, Yura.» gli assicurò.

«Quindi un giorno mi farai sentire come canti?» il sorriso che Yuri gli rivolse dopo quella domanda fu uno dei più ampi che Otabek gli avesse mai visto fare, e un rossore simile a quello di pochi secondi prima, ma al contempo totalmente diverso gli colorò di nuovo il viso.

«Forse.» alzò un angolo della bocca quando Yuri gli rivolse un altro dito medio.

 


  Crazy Little Thing Called Love - Queen  



This thing called love I must get round to it



I ain’t ready



 


La quinta volta fu il primo marzo del 2018. Yuri compiva diciassette anni e Otabek aveva deciso di andarlo a trovare a San Pietroburgo; la promessa era, come sempre, di continuare ad allenarsi in vista dei campionati mondiali che si sarebbero tenuti i primi di aprile.

Yuri non aveva insistito molto, perché era abbastanza maturo da capire che Otabek non avrebbe potuto davvero lasciare tutto e volare in Russia, però Otabek era sicuro che due giorni non avrebbero danneggiato il suo allenamento.

Quando si incontrarono all’aeroporto, fu effettivamente la prima volta che lo vedeva da ottobre e Yuri non aveva affatto esagerato quando gli aveva detto di aver guadagnato un bel po’ di centimetri: lo shock causato dal doverlo guardare dal basso lo perseguitò per settimane a venire.

Ma Yuri non era solo cambiato nella statura; gli si era indurita la mascella e una lieve peluria più scura sul mento svelava un principio di barba, in mezzo ai, sebbene pochi e piccoli, brufoli che risaltavano sulla sua pelle chiara. Anche gli zigomi s’erano fatti più pronunciati e il suo viso era in generale molto più spigoloso di quello che Otabek ricordava, ma era ancora addolcito da quelle poche ciocche bionde sfuggite alla coda di cavallo che ondeggiava alle sue spalle.

Yuri lo salutò con un breve abbraccio completo di pacca amichevole sulla spalla che per qualche strano motivo gli fece venire voglia di tirarlo per la maglia, come aveva già fatto in passato, e tenerselo un po’ più vicino. Scacciò via quel pensiero mentre lo seguiva fuori dall’area arrivi, verso il taxi che aveva prenotato.

Fu quando finalmente furono seduti l’uno accanto all’altro sui sedili posteriori che Otabek realizzò una cosa, come un’epifania che ancora non sapeva se considerare positiva o negativa: Yuri era bello.

Yuri non era mai stato brutto, ma adesso che i suoi tratti erano molto più da uomo e non da bambino, Otabek poteva dire che sì, Yuri Plisetsky era bello.

Lo riportò alla realtà la voce di Yuri che indicava un indirizzo al conducente e quest’ultimo che gli chiedeva se volesse accendere la radio, richiesto a cui Yuri annuì distrattamente, impegnato a studiare Otabek. Gli si avvicinò per dargli una lieve spallata. «Non dovevi venire per forza…»

Otabek scrollò le spalle. «Però volevo.» evitò di guardarlo negli occhi, come avrebbe fatto di solito, perché si sentiva ancora stordito da quella realizzazione. Si impose di non pensarci, ma gli veniva più difficile di quel che aveva creduto.

Poi Yuri parlò di nuovo e per fortuna, si disse Otabek, la sua voce non era cambiata molto; era sempre stata di timbro basso, e adesso era solo priva di quelle occasionali vibrazioni più alte. «Non aspettarti niente di che, non ho tanti amici come te, Mr. Popolarità.»

Anche se aveva provato a suonare convincente, la voce di Yuri si incrinò appena nel pronunciare quella frase; Otabek gli sorrise. «Cos’hai in mente?» domandò.

«Niente di quello che avrei voluto. Perché domani dobbiamo allenarci e Lilia sarebbe capace di staccarci la testa ad unghiate se non ci presentiamo in orario.» Yuri lasciò andare il capo all’indietro con un sospiro. «Ho preso un film. E mi devi dare ancora la rivincita a GTA, Altin.» sibilò il suo cognome in un modo che