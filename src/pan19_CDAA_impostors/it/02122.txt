lupo è un’altra faccenda. Tenerlo a bada non è una questione secondaria. Devi essere l’Alpha di te stesso e quando Derek si sorprende a fare questo ragionamento si rende conto che il livello delle sue seghe mentali ha raggiunto un nuovo picco di surrealismo e forse dovrebbe smetterla di prendersi così sul serio.
Stringe un po’ di più il braccio attorno a Stiles, che gli si schiaccia addosso, schiena contro torace, sedere contro bacino, nuca contro bocca. Derek annaspa e smette di respirare per un momento.
«Che cosa vuoi, Derek?»
La seconda volta il tono è più morbido, vellutato, ma è il suo nome sulle labbra di Stiles che gli fa accelerare le pulsazioni. Sta per rispondergli con un’esposizione dettagliata delle immagini del suo subconscio, ma qualcosa si intromette nel breve lasso fra impulso e parola. Qualcosa di incomprensibile e dotato di volontà propria. Qualcosa che gli spinge fuori dalle labbra una frase che non si aspetta. «Voglio che mi scopi.»
Derek non ha neppure il tempo di aspettarsi che Stiles gli chieda di ripetere o che faccia seicento obiezioni parlando alla velocità della luce, o che gli scoppi a ridere in faccia. Si fa per dire. Perché Stiles non ha solo il cervello che va a mille all’ora. Anche le sue mani non scherzano e Derek si ritrova senza maglia, con la cintura slacciata, i jeans sbottonati e a faccia in giù sul letto di Stiles prima ancora di aver capito come possa essere successo o quando.
Stiles gli sfila pantaloni e boxer e di quello Derek si accorge eccome. Perché poi il calore della pelle di Stiles gli aderisce alla schiena, in un remake ironico della posizione in cui si trovavano un attimo prima, e dopo un istante la sua lingua comincia a tracciargli la base del collo e la scapola sinistra. Se Stiles gli lecca la Triscele Derek giura a se stesso che si alzerà e se ne andrà, possibilmente sbattendo la porta in una scenata degna di Lydia.
Ma Stiles è troppo intelligente per fare una cosa tanto cliché. Gli stringe le natiche con un gemito, come se affondare le dita nei muscoli del suo sedere sia la cosa più eccitante che gli sia mai capitato di fare, e da lì in avanti Derek percepisce una sorta di click, di trasformazione.
Le poche volte che ha accettato di essere passivo con qualunque partner si è sempre sentito… come dire? Distaccato. Come se un Alpha passivo fosse una specie di stortura o di contraddizione in termini. Si infastidisce da solo a questa idea, perché sa bene che è un’idiozia: vallo a spiegare alle femmine Alpha che prendere ti rende meno dominante, e vedi se ne esci vivo, da un confronto del genere.
Derek sta sviluppando una qualità di sarcasmo un po’ meno cupa del suo solito. Mille a uno che è colpa di Stiles.
Ad ogni modo, fare sesso da passivo gli ha sempre causato una sorta di scissione, come se le sensazioni provate, l’eccitazione, l’orgasmo non fossero i suoi, ma di qualcun altro.
Essere attivo non è stato esattamente meglio. Troppo concentrato sull’autocontrollo, troppo terrorizzato dal rischio di poter fare del male, troppo nauseato dalla sola idea che la sua irruenza possa essere percepita come forzatura, violenza fisica, condizionamento mentale.
Ma quando Stiles gli spalanca le cosce con le ginocchia, si puntella su una mano e con l’altra comincia a prepararlo, tutto dita ossute, pelle calda, lubrificante e respiro spezzato che gli scivola lungo il collo, Derek ha come la sensazione che una serie di pezzi scollegati e mal assortiti si ricombinino alla perfezione. Quando Stiles guida la sua erezione e Derek la sente scivolargli dentro, non in un attimo, non a fatica, ma in maniera nient’altro che perfetta, smette di complicarsi la vita con troppi pensieri e si lascia andare. Ogni affondo dei fianchi magri di Stiles è un passo in più verso una sorta di strana pace interiore.
Non che non sia eccitato, oh no. Sembra che Stiles abbia un radar infallibile che lo guida ad affondare nel posto giusto, a spingere con la forza perfetta, a incendiare ogni millimetro dall’interno. È che, per la prima volta da quando ne ha memoria, Derek sente di non avere altri pensieri che lo distraggano, nulla che lo trattenga o lo reprima. È lì, nel momento, presente a se stesso e consapevole di ogni dettaglio. E, maledizione, è meraviglioso.
Stiles geme ed è un suono perfettamente umano, ma al contempo ha qualcosa di istintivo, animalesco, che Derek riconosce a livello quasi cellulare. È il suono dell’eccitazione, del sesso allo stato puro. Non ha nemmeno bisogno di concentrarsi per sentire che il ritmo dei loro cuori è, se non proprio sincrono, quantomeno congruente. Derek si sorprende a muoversi in maniera istintiva, inarca la schiena, la curva, alterna spinte incontro ai movimenti di Stiles e affondi contro il cotone liscio delle lenzuola. La frizione gli infiamma i sensi e Derek si ritrova nel giro di pochi minuti al punto di non ritorno.Maschio Alpha un paio di palle, lo sfotte una vocetta mentale che somiglia, senza sorprese, a quella di Stiles.
Eppure è come se fosse bloccato in quel momento. È come se mancasse qualcosa.