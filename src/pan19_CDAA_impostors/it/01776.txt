perfettamente che sbarazzarmi di questo oggetto cambierà poco: ha lasciato molte ferite questa battaglia, ma quelle che bruciano di più sono quelle invisibili agli occhi.– Voooi! Sei di nuovo ubriaco o cosa? Perché dovrei farlo?– Avresti dovuto farlo già da tempo, feccia. Cos'è, non ti è bastato tutto questo? La farsa è finita. Mi guardi impassibile dal tuo trono, con le mani incrociate sulla superficie della scrivania, e il tuo tono di voce è insolitamente calmo, controllato, quasi glaciale. Mi mette a disagio, non credo di averti mai sentito parlare così. D'improvviso mi rendo conto di sapere cos'è quella sgradevole sensazione che sento strisciare sotto la pelle, pizzicandola come ghiaccio.– Sciolgo il tuo voto. Sei libero adesso. Contento?È paura.Curioso, no? Non l'ho provata nemmeno di fronte a uno squalo pronto a divorarmi e ora la sento davanti a un uomo seduto nella calma del suo ufficio riccamente arredato. Ho paura perché mi stai dicendo addio.Fortunatamente sono abbastanza veloce a nascondere lo sgomento dietro il mio solito rabbioso sfoggio di arroganza. O almeno spero.– Ma che cazzo dici? Io sono già libero, lo sono sempre stato! Ho scelto io di fare quel voto e io non ho alcuna intenzione di scioglierlo.Ancora mi fissi, con quel tuo sguardo che non riesco a decifrare. È da quando hai posato quelle stupide forbici sulla scrivania che non mi togli gli occhi di dosso, mi scruti, in cerca di qualcosa che non capisco.Il tempo scorre lento, angoscioso.– È  il tuo stupido orgoglio che te lo impedisce, vero?– Non è solo questo. E lo sai.Non so più nemmeno dove vuoi arrivare. Vuoi mettermi alla prova, è questo che vuoi? Vuoi aprirmi il cuore, sezionarlo e vedere cosa ci trovi dentro? Fallo, boss di merda, sei il benvenuto. Invece ti limiti a rivolgermi un lieve ghigno, una smorfia amara.– Allora cosa? Non mi dirai che non ti sei ancora arreso.Questo sì che mi ha colto di sorpresa. Non ti ho mai sentito pronunciare quella parola: “arrendersi”. Non fa che aumentare il mio orrore per la discussione che stiamo avendo; tu che mi parli di resa e mi chiedi di rinunciare al mio voto e a tutto ciò che esso significa. Sembra un incubo da cui non riesco a svegliarmi.– Perché, tu sì?Non rispondi a questa domanda. Resti ancora a fissarmi, immobile, e io ricambio il tuo sguardo cupo con insistenza, in una battaglia silenziosa combattuta con timori che non osano essere pronunciati ad alta voce. Ti guardo, finché fai qualcosa che mi sorprende di nuovo: distogli gli occhi, un breve guizzare delle pupille verso il basso; un movimento inconscio, quasi impercettibile alla vista, ma che da solo mi dice quello che tu non avresti mai voluto far trapelare.Hai esitato.Questo vedere esitazione proprio nei tuoi occhi, negli occhi dell'uomo che ho seguito per la sua rabbia che non ammette ostacoli, mi fa molto più male di tutti i tuoi insulti.– Beh, fai come ti pare! Arrenditi come una cazzo di mammoletta! Io non mi arrenderò finché non ti vedrò seduto su quella cazzo di poltrona del Boss, chiaro?Le mie parole devono aver fatto scattare qualcosa, perché per fortuna il tuo sguardo torna subito a essere quello del ragazzo combattivo che ho conosciuto otto anni fa.– Smettila.So che farei meglio a seguire il tuo ordine e starmene zitto prima di far esplodere la rabbia che vedo affiorare nei tuoi occhi, ma è più forte di me. Forse perché per me è più facile vedermela con uno Xanxus infuriato come al solito che uno Xanxus confuso, ferito dal suo destino.– Non mi importa quanto ci vorrà, se è questo che desideri davvero, io non mi arrenderò. Anche a costo di ritrovarmi con capelli così lunghi da inciamparci!– Smettila.Appoggi le mani sulla scrivania, ti alzi in piedi. C'è un campanello d'allarme che suona, da qualche parte nella mia testa, ma scelgo di ignorarlo: ci sono delle cose che devono essere dette e adesso è troppo tardi per fermarsi.– Vuoi davvero farti fermare da una manciata di stupidi anelli? Dopo tutto quello che hai passato?!  Questo non è lo Xanxus che conosco! Lo Xanxus che conosco spaccherebbe tutto pur di avere quello che vuole!Le mie labbra mi si muovono da sole. Mi sento parlare con la stessa inevitabilità con cui ti vedo fare il giro della scrivania in quattro falcate, i denti digrignati come quelli di una bestia pronta all'attacco. – Adesso basta!– Sei tu che dovresti essere Decimo, non quel moccioso, te lo sei dimenticato!?– STA' ZITTO!Quando il colpo arriva mandandomi a barcollare, pericolosamente vicino a cadere, non posso certo dire di non essermelo aspettato. Sapevo che sarebbe arrivato con la stessa certezza con cui sapevo che ti saresti infuriato nel sentir nominare quella persona.– Io non sono... il Decimo. Potrei non esserlo mai.Quello che invece non mi sarei mai aspettato sono queste tue parole amare, stanche, che sanno di sconfitta; parole che non avrei mai voluto sentire dalla tua bocca, così come non avrei voluto vedere il dolore nel profondo del tuo sguardo. Lo hai seppellito sotto infiniti strati