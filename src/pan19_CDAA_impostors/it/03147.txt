Alessio dove lo colloco?Tempo fa avevo detto che è un rapporto. Punto. L’ho liquidata così. Ma forse ora Alessio vuole che la definisca un po’ meglio. - Dimmelo tu. - Classica premessa. Alessio sospira spazientito. - Ci siamo lasciati dicendo che ci importa uno dell’altro e che non siamo solo delle scopate, perché mi hai fatto una scenata ed era la scenata di uno che gli importa. Ed il fatto che eri qua lo dimostra. Solo che fai lo stronzo per allontanarmi, ma comunque te ne importa. Di questo dobbiamo parlare. - torna calmo e paziente. E dolce. Il bollitore scatta, si gira e versa l’acqua nelle due tazze che ha preparato. È molto tardi e noi siamo qua a parlare di cose serie e a berci un infuso. Mi consegna la mia, l’appoggia sul tavolo davanti a me, la tiene in mano e se la stringe scaldandosi. Rimane in piedi dove era prima, ad una sorta di distanza di sicurezza. Io resto seduto, lo guardo ignorando la tazza. - Senti Ale, per come la vedo io… le strade sono due. - Comincio col mio tono deciso. Alessio si tende e quasi non respira, così distolgo lo sguardo per non fermarmi. - O la smettiamo o passiamo alla fase successiva. - Alessio spalanca gli occhi senza controllarsi, la paura nel suo viso. - E… e cosa sarebbe la fase successiva? - Chiede come per aggrapparsi a qualcosa di migliore rispetto alla prima opzione. Mi stringo nelle spalle. - Passiamo dall’avere un rapporto al definirlo. - - Sì, ma come!? - Sbotta impaziente. È proprio spaventato, rimango seduto, la sua tazza è ben stretta e forse si sta anche scottando le mani, ma non se ne accorge. - Relazione, Alessio. Relazione. Non è più uno stare insieme, scopare, parlarsi… e… - Ci penso, non è facile. - Diventerebbe una relazione vera. Mettiamo in gioco i sentimenti… ci mettiamo nei primi posti insieme a… beh, chi già conta tanto per noi… - E la cosa è schifosamente sentimentale e schifosamente emotiva. Io odio queste cose, le odio. Alessio si morde le labbra, non dice nulla, fissa il liquido fumante nelle sue mani, la musica di là ci fa da sottofondo con una canzone di rock classico che non so da dove l’abbia tirata fuori, ma mi piace. Malinconica. - E perché… - Tossisce, la voce è tesa, è molto emozionato e non mi guarda. Poi si sforza e lo fa. Alza gli occhi lucidi pieni di lacrime che non vuole far scendere, vuole essere forte. Le mani tremano, come la voce. Tremano molto. - Perché dobbiamo smettere se stiamo bene insieme? - Mi alzo in piedi, prendo la mia tazza, lento mi porto davanti a lui, lo guardo da vicino. Gli prendo la sua di mano e le appoggio dietro di lui entrambe. Non lo tocco subito, gli sono solo qua davanti, serio, penetrante. - Dipende da quello che proviamo. Siamo solo delle belle scopate? O siamo qualcosa di più? Se siamo solo delle belle scopate dobbiamo smetterla di comportarci come se fossimo qualcosa di più. O ci lasciamo o andiamo oltre. - Ho usato uno di quei termini che odio. Lasciarsi. Presuppone un rapporto. Alessio si morde il labbro come un forsennato.Gli prendo il viso fra le mani e metto il mio pollice nella sua bocca. Poco gentilmente, poco dolcemente. Lui spiazzato succhia e si rilassa subito. Smette di tremare, gli occhi si asciugano. La paura scema. Credo che sia la sua risposta. Sorrido e forse è un sorriso dolce. - Non vuoi lasciarmi, vero? - Scuote la testa. Le mani dietro di sé, sul bordo del ripiano, si spostano sui miei fianchi. Sposto il pollice dalla sua bocca. - Non so come ami gli altri… ma so come amo io. E questo io… questo mio andare con Alvaro è stata la goccia che mi ha fatto capire. Ero pazzo di gelosia e pieno di una tale delusione che … che andare con lui è stato paradossalmente il modo migliore per capire che ti amo. Stop. Ma so che tu hai paura di amare e lasciarti andare e… solo che se mi lasci io… io non lo so… - Torno a mettergli il dito sulle labbra, non dentro questa volta. Lui trattiene il fiato e mi fissa pieno di speranza e paura insieme. - Amo a modo mio. Sono una persona difficile con cui avere a che fare, Alessio. Io separo l’amore dalle faccende sessuali. Io so amare ed andare a letto con altri. E so amare diverse persone, in diversi modi, contemporaneamente. Se tu da me vuoi una relazione da consacrazione, io non te la posso dare. Io desidero e nel momento in cui desidero, prendo. Questo non significa che non amo. Questo però non molti lo sopportano e lo capiscono. - Scuote la testa e si toglie il dito dalla bocca. - Lo posso capire, invece. Per questo pur amando lui sei venuto a letto con me. - - Lui è Dejan Stankovic. - Finalmente lo dico