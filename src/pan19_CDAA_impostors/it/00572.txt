gli aveva fatto aprire gli occhi. E lo aveva baciato, per la prima volta consapevole di cosa tutti quei baci avevano significato per entrambi.

Marco era il suo migliore amico.

Marco era la persona che condivideva i suoi sogni.

Marco era la persona che aveva amato con tutto sé stesso nonostante la sua giovane età.

Marco era morto alla loro prima missione, e stava iniziando ad odiare la sua città natale con tutta l'anima.

Voleva fuggire da quel posto. Voleva scappare da quelle mura e non farvi più ritorno.

Trost gli aveva rubato troppe cose. Il passato, il presente ed il futuro.

Ora iniziava a capire l'odio che Eren Jaeger provava per quel mondo, per quelle mura, per quegli esseri che gli avevano portato via tutto. Ora capiva perché Eren avesse tutta quella voglia di unirsi alla Legione Esplorativa. Alla fine lo aveva fatto anche lui. Aveva dato al compagno d'armi del bastardo suicida più e più volte e ora stava facendo la stessa cosa.

Armin gli aveva dato la notizia della morte di Thomas, e l'aveva accolta non credendoci. Si conoscevano da quando erano bambini. Erano cresciuti insieme, combinando danni su danni e venendo sgridati dai genitori. Insieme avevano deciso di arruolarsi, entrambi avevano puntato alla Polizia militare e al prestigio che ne sarebbe seguito. Jean era sicuro che il biondo scoppiasse d'invidia quando lui si era posizionato tra i 10 migliori del corso e ne era oltremodo orgoglioso.

Non avrebbe mai voluto che Thomas perisse così. Non così giovane. Non alla sua prima missione. Non nel posto che in cui erano cresciuti. Thomas non meritava una fine tanto crudele, come neppure Mina, Mylius o Nac. Oppure Franz e Hannah. Armin gli aveva in seguito raccontato di aver visto Hannah cercare di rianimare il cadavere del compagno, di aver cercato di dissuaderla, di farle capire che per Franz non c'era più nulla da fare. Ma Hannah non si era spostata, e nessuno l'aveva più rivista.

Finita la battaglia, Jean aveva disobbedito agli ordini. Era andato a cercare sua madre. Aveva usato la manovra tridimensionale per raggiungere velocemente la sua casa natia, trovandola in piedi e vuota. Non sapeva se questa fosse una fortuna o una sfortuna, ma non c'erano tracce di sangue da nessuna parte nelle vicinanze. Era salito sul tetto della propria casa e non sembrava che quella parte della città avesse subito danni. Questo gli stava dando speranza.

Ritardando ancora l'esecuzione degli ordini ricevuti – nonostante questo potesse minare in qualche modo il suo ingresso nella Polizia – aveva cercato disperatamente notizie di sua madre.

Era viva. Non appena la donna lo aveva visto gli era corsa incontro e lo aveva abbracciato. Per una volta non aveva rifiutato il suo abbraccio. Sapeva bene che ci sarebbero state molte madri che non avrebbero mai più riabbracciato i propri figli. La donna lo stringeva con forza, piangendo di sollievo nel vederlo illeso.

Per una volta aveva ricambiato il suo abbraccio, confortandola e promettendole di tornare da lei non appena avesse eseguito tutti gli ordini che gli erano stati dati.

Doveva anche presentarle una persona, le aveva detto. Quella battaglia gli aveva fatto capire quanto fosse fragile la vita umana e non voleva avere rimpianti e rimorsi di alcun tipo. Voleva presentare Marco a sua madre, non gli importava molto di come la donna avrebbe reagito. Non gliene importava perché Marco era per lui importante come nessun altro, ed era un soldato migliore di lui, sicuramente anche in quel momento era a svolgere il suo lavoro diligentemente, al contrario di lui.

Doveva presentarle Marco, perché Marco era la sua felicità.

Era tornato da sua madre dopo qualche giorno, con i piedi pesanti e la morte nel cuore.

Credeva di aver esaurito tutte le lacrime in suo possesso. Non aveva smesso di piangere dal momento in cui aveva trovato Marco fino a quando anche l'ultima pira funebre non si era spenta. Non sapeva neppure su quale lo avessero depositato. Non aveva un corpo da piangere. Non aveva nessuna tomba su cui gettarsi e desiderare di non spostarsi mai più da essa.

Marco era morto e a lui non era rimasto più nulla.

“Ho deciso di arruolarmi nella Legione Esplorativa.”

Lo aveva detto piangendo. Le spalle scosse dai tremiti e la voce rotta dai singhiozzi.

Avrebbe voluto rendere sua madre orgogliosa. Andare nella Polizia Militare e fare carriera nella capitale.

Andarci senza Marco non avrebbe più avuto senso. Ogni cosa gli avrebbe ricordato le loro promesse, i loro sogni. Non che ora se li fosse dimenticati.

“Faremo carriera.”

“Magari potrò davvero lavorare solo per il re.”

“Quando metteremo da parte dei soldi, potremmo andare a vivere insieme noi due da soli.”

“Non ti lascerò mai, Jean.”

Leggeri baci sfioravano le sue labbra. Braccia forti stringevano allora il suo corpo. Quelle parole, quelle promesse venivano poi sigillate dai loro corpi che si univano. E solo allora Jean si era sentito completo. Solo allora gli era sembrato di essere veramente vivo.

Senza Marco ora cosa avrebbe fatto?

La battaglia di Trost si era conclusa. Se n'era andato dalla città come se avesse avuto il diavolo alle calcagna e non ci voleva tornare mai più.

Le parole di Marco ancora lo perseguitavano.

Lui non era portato per