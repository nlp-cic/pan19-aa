erano eccezioni quelle per cui tornavano a essere  davvero streghe. Nonna non amava leggere le carte. Diceva che sentiva agitarsi  i demoni, dall'altra parte. Era un'arte oscura, quella, che non si confaceva  alle nostre origini. Nonna leggeva le carte solo in momenti particolari  dell'anno, quando avvertiva gli spiriti più deboli, assicurandosi di avere la  forza di tenere a bada anche i demoni. Quell'anno, però, non li aveva ancora  tirati fuori dalla loro scatola, e ormai mancavano meno di due mesi al trentun  dicembre.
  “È meglio che vada, non volevo  disturbarti.”
  Mi girai e corsi lontano dal  motel. Inciampai e andai a sbattere contro qualcuno, un tizio robusto che  teneva tra le mani un sacchetto della spesa. Ingoiai saliva, sentendomi  doppiamente stupida. Doveva essere il padre dei Winchester. Da cosa volevo  metterli in guardia? Dalla nebbia? Da Suzy? Dal mostro che anche quella notte  avrebbe ucciso? Quando arrivai a casa non chiusi occhio, restando immobile  distesa a letto a osservare le ombre muoversi sul soffitto della mia stanza.  Restai così sino all'alba, quando le sirene della polizia divisero in due la  città, dirigendosi verso il vecchio molo. Era un posto inutilizzato durante  l'inverno. D'estate lo usavamo noi ragazzi per tuffarci nel fiume e le piccole  imbarcazioni per attraccare prima della pesca. Sapevo che avrebbero risvegliato  Eye's Pick anche quella mattina, come campane che suonavano a lutto. Lo sapevo  e basta, che la morte viaggiava al nostro pari puntandoci alla tempia la sua  maledetta falce. Pronta a sgozzarci e portarci dall'altra parte. Mi alzai  all'improvviso, vestendomi in fretta e furia e correndo verso il motel senza  nemmeno portarmi appresso la cartella di scuola. Avrei saltato la lezione della  prima ora, non aveva importanza, ma dovevo assicurarmi che Dean fosse vivo. Se  avessi reso il cuore di coniglio un cuor di leone, non avrei avuto sulla  coscienza un morto.

 

“E questa cosa diavolo...”
  John Winchester aveva il volto  tirato di chi non ha trovato riposo, una canottiera ricoperta da macchie scure  simili a sangue rappreso. Focalizzai lo sguardo su di esse, distogliendo  l'attenzione da tutto ciò che ci circondava. 
  “Chi è papà?”
  La voce assonnata di Dean  riuscì a spezzare il silenzio, mentre suo padre mi fissava con aria sospettosa.  Si fece largo Sam, sveglio e con la cartella in spalla, il capo chino e lo  sguardo fisso sui propri piedi.
  “Ehi” lo salutai cercando di  risultare simpatica, e anche se la cosa non andò a segno, Sam si arrestò  squadrandomi, prestandomi finalmente attenzione.
  “Che ci fai qui?”
  Sam, d'altra parte, non era  stupido né tonto come suo fratello.
  “È per le sirene, vero?” mi  chiese in tono gelido.
  “Ti ho detto che non credo  che...”
  “Ma sei venuta qui”  puntualizzò lui inchiodandomi al muro con quelle semplici parole.
  “È perché... perché credevo  fosse accaduto qualcosa a tuo fratello.”
  “A me?” chiese Dean  arruffandosi i capelli sulla testa, aggravando il risultato della sua nottata  su di essi.
  “Ti ha visto uscire con quella  tizia ieri” esalò Sam mettendo a tacere suo fratello, l'aria assonnata e del  tutto assente. 
  “Perché avrebbe dovuto  accadermi qualcosa?”
  “Non lo so. Eri fuori di  notte, da solo con questa cosa che gira per le strade e... be', è meglio che  vada, o farò tardi a scuola.”
  “Senza cartella?” mi chiese  Dean abbozzando uno di quei sorrisi da Dylan di Beverly Hills 90210. Lo seguivo con assiduità insieme a Gwen, quel  telefilm e, a giudicare da come si muoveva il maggiore dei Winchester, anche  lui.
  “L'ho dimenticata nella  fretta...”
  Feci alcuni passi indietro,  inciampando nei miei piedi e rischiando di cadere. Fu John Winchester ad  afferrarmi per la  vita, evitandomi di  rompermi l'osso del collo lungo i gradini.
  “Sicura che sia tutto okay,  ragazzina? Hai l'aria di chi ha visto un fantasma.”
  “È solo che... credo che Dean  sia in pericolo.”
  Svicolai dalla presa e corsi  verso casa, rifugiandomi nello studio. Nonna era nell'orto, intenta a  raccogliere gli ultimi residui di zafferanno prima del gelo, così mi intrufolai  nello studio e mi misi a cercare con frenesia. Le dita seguivano rapide le  coste dei vecchi tomi consunti, passati di generazione in generazione dalle  nostre antenate, e finalmente lo trovai. Un libro minuscolo, dalla copertina marrone  ormai sbiadita. Da bambina leggevo quelle pagine e mi sembravano favole poi, un  giorno, mi dissero che era tutto vero. Che i fantasmi esistevano, e che i  rumori che percorrevano le crepe sui muri o i passi in soffitta appartenevano a  qualche spirito che avevamo intrappolato e che nonna, spesso, consultava nelle  sue divinazioni. Mi dissero che il mostro sotto il letto e l'Uomo Nero  rapiscono i bambini, che le Fate dei Denti ne uccidono l'infanzia, che i  vampiri non muoiono bruciati alla luce del sole e un sacco di altre cose.  Quando ho avuto l'età per smettere di credere alle fiabe, sono stata costretta  a credere nei mostri. Assurdo, vero?

 

Io e Gwen andammo al ballo  senza cavaliere. Richie Sholee