lui, aspettando una reazione. Ciò che ricevette contro fu il bastone per pulire per terra e il secchio dell'acqua sporca, con così tanta forza da farla crollare a terra.

«Fuori di qui!» le gridò contro. «Vedere quel simbolo su di te mi fa schifo.»

Ma Koala non aveva intenzione di arrendersi per così poco. Non dopo Fisher Tiger, non dopo i rivoluzionari. Andarsene senza aver imparato nulla sarebbe stata una sconfitta e lei non poteva permetterselo. Si alzò, prese un respiro profondo per raccogliere le forze, ignorando l'acqua sporca che le scendeva dai capelli, e poi si gettò contro di lui, il palmo aperto contro a colpire. Shiru superò in fretta la sorpresa e si predispose per la difesa: un attimo dopo aveva perso tutto il suo grasso ed era diventato un uomo fin troppo magro, con la pelle che gli si appiccicava alle ossa.

Koala rimase stupefatta un attimo di troppo per permettergli di colpirla dritta sul petto. Il seno attutì il colpo, ma la spinta fu sufficiente a farla volare dall'altra parte della stanza, sbattendola contro la parete. Cadde a terra di schianto, ma un attimo dopo era già di nuovo in piedi e pronta al contrattacco. Non importava quanto avesse capito che Shiru era oltre le sue capacità e oltre quelle a cui era abituata con Hack, non se ne sarebbe andata senza lottare.

Quando Hack tornò nella stanza, perché c'era troppo silenzio per permettergli di aspettare ancora, trovò Koala a terra, i muscoli che le facevano troppo male per potersi alzare. Numerosi lividi stavano comparendo su tutto il suo corpo e le usciva del sangue dal naso e dalla bocca. Stava cercando di rimettersi in piedi, ma falliva ogni volta, ricadendo a terra di schianto.

«Porta via questa spazzatura» disse Shiru.

«Saremo di nuovo qui domani, Maestro» rispose Hack. Nonostante lo distruggesse vederla in queste condizioni, apprezzava la sua forza d'animo e il suo desiderio di imparare. Non se ne sarebbero andati senza provarci fino in fondo.

E mantennero il proposito. Ogni sera Koala crollava addormentata nelle sue braccia e lui le curava le ferite, quindi la mattina dopo erano di nuovo nel dojo e Hack aspettava fuori finché lei non era più in grado di alzarsi in piedi. Shiru ci andava più pesante, pensando che prima o poi sarebbe stato troppo, ma la realtà era che Koala si stava abituando a quell'allenamento estenuante. Ogni giorno era sempre più difficile farla stancare. Se le prime volte era stata una sconfitta netta, ogni ora in più che riusciva a resistere era una vittoria.

Così, lei e Hack erano talmente abituati a quella forma di allenamento coercitivo, che si stupirono molto di vedere Shiru con il suo kimono da allenamento, che li stava attendendo seduto sulle ginocchia al centro della stanza.

«Mi avete fregato» commentò, quando si furono accomodanti, un po' titubanti, davanti a lui. «Hai talento» ammise infine, fissando Koala. «In questi giorni non hai fatto altro che osservarmi e imparare da me. Mi hai costretto ad allenarti.»

Koala aveva abbassato lo sguardo e Hack notò che alcune gocce stavano cadendo sul pavimento. Le mise una mano sulla spalla per assicurarla, ma quando lei alzò il viso aveva uno sguardo deciso, nonostante le lacrime che le scorrevano lungo le guance.

«Per favore, Maestro, mi alleni» mormorò, con voce impastata. «Voglio diventare forte. Voglio combattere per cambiare questo mondo. Non voglio più che le persone muoiano com'è morto Fisher Tiger.»

Shiru continuò ad osservarla attentamente. «Posso insegnarti quello che so» disse infine. «Ma non posso assicurarti altro.»

«Oh, Maestro. Grazie!» Hack si chinò fino quasi a toccare il pavimento con la fronte. «Grazie!» Koala si asciugò le lacrime e lo imitò. Ce l'avevano fatta, avevano vinto!

«Non ci andò giù leggero» terminò Shiru.

E rispettò il suo proposito. Nonostante fosse un allenamento vero e non un combattimento, la sera era comunque piena di lividi e ferite e talmente distrutta da crollare addormentata subito dopo cena. Hack si prendeva cura di lei come poteva, cercando almeno di farle assaggiare i piatti tipici della zona e facendole i complimenti per come stava andando. Diventava ogni giorno più forte, poteva dirlo dai suoi movimenti. E anche dal fatto che, piano piano, riusciva a resistere sveglia per più tempo rispetto all'inizio.

«Posso dirti una cosa stupida?» commentò Koala una sera, mentre lui le spalmava una crema lenitiva sulla gambe.

«Certo.»

«Mi manca Sabo.»

Hack si voltò a guardarla con un sorrisetto furbo in viso. «Non sono abbastanza bravo?» commentò divertito.

«No! Non dire idiozie!» ribatté lei, ma poi capì che stava scherzando. «Te l'avevo detto che era stupido...»

«Non è stupido, è piuttosto normale» rispose allora Hack seriamente. «Siamo abituati a stare sempre con lui che è strano che non sia qui, vero? Manca anche a me.»

«Ogni tanto mi giro e penso che sia dietro di me, invece non c'è.»

«Abitudine» sorrise Hack. «Ma non poteva venire con noi. Lui e tutti gli altri avevano da fare.