- chi sei.
Sa cosa sei.Il suo odore è un misto dolente di senso di colpa e selvaggia indipendenza.  Ti graffia il petto, lasciandoti l'ennesima cicatrice di una guerra che - questa volta - hai scelto di combattere.  Ti spreme l'anima Selina Kyle mentre si inarca contro di te, nei suoi occhi una fame conosciuta e avida di parole. E' con un gesto rabbioso, quasi violento, che la rovesci sotto di te, saggiando la grana delicata della schiena, percorrendo quelle vertebre flessibili e resistenti con le dita.  E' con un colpo unico che affondi in lei, tra le labbra socchiuse il tuo nome.  Ti abbassi fin quasi schiacciarla al suolo, mordendole la spalla e lasciandone stillare plasma rubino.  Selina si irrigidisce di colpo, salvo poi stringerti convulsamente e soffiare un insulto masticato, che si spegne poi in un gemito soffocato. Sorridi mentre lasci che riprenda il controllo, tra quelle lenzuola, umide e sgualcite, un futuro che ti eri negato fin troppe volte.  Tra le sue gambe, l'assoluzione che avevate sempre cercato."Sollevati."
Gotham è una città di mostri.
E' una puttana dall'utero sterile e putrefatto, madre di aborti e di creature al limite dell'umano.
Hai combattuto il pagliaccio e lo spaventapasseri.
Hai cercato di salvare l'idea di Harvey Dent, costruendo una menzogna monumentale e lasciandotene fagocitare. "O muori da eroe o vivi abbastanza a lungo da diventare il cattivo."
Hai dato tutto a Gotham e lei ne voleva ancora.
Hai consacrato la tua stessa vita al servizio di un ammasso di terra e lamiera che non ha saputo fare altro che infliggerti colpi su colpi.
Rideva di te Gotham mentre ti affannavi a proteggerla, osservando il ridicolo topo con le ali mentre moriva un poco alla volta, giorno per giorno.
E quando pensavi di avercela fatta, allora - e solo allora - ha partorito il feto più mostruoso che tu avessi mai visto. "Non avevo mai perdonato mio padre, ma l'ho fatto quando l'hai ucciso."
La vendetta."Sei vivo." Ti aveva squadrato incerta, sfiorandoti il naso, gli zigomi, le bocca.  "Sì." "Come?" Oltre il velo del sollievo avevi intravisto quello della consapevolezza, la furia di Selina un fuoco che pareva bramare nuova aria.  "Pilota automatico." aveva sibilato scostandosi da te "Uno stramaledetto pilota automatico." "Poteva non funzionare." "Non dire cazzate." aveva berciato " Bruce Wayne non lascia mai nulla al caso, mai. Ci hai mentito. Mi hai mentito." "Credo di aver ricambiato un favore." E' solo un momento, fugace quanto il fulmine che si delinea alle tue spalle, ma nelle sue pupille, dilatate dall'adrenalina, intravedi una colpa divorante e assoluta.  Giace in silenzio la gatta mentre riconquisti la distanza che ha messo tra di voi, premendo le tue labbra sulle sue.  Resiste Selina, salvo poi infrangerti il respiro e artigliarti i capelli della nuca, lambendoti la linea dura della mandibola.  "Non farlo mai più." "Cosa? Mentirti?" mormori contro il suo collo. "No..." replica costringendoti a guardarla "Ricordarmi i miei errori."
E' l'ultimo volo che concedi a Gotham.
Ti lanci dal tetto della Wayne Enterprise, spiegando quelle tue ali nerastre e rigide, lasciandoti sferzare da un vento che puzza di commiserazione e decadimento.
Cadi e lasci che sia la gravità a farti ondeggiare tra i cirri sporchi della notte.
Tenta di catturarti ancora Gotham, corteggiandoti con la sua tragica bellezza.
Quando atterri, è l'estremo abbraccio di una madre quello che ti avvolge nella sordità della notte, lasciandoti senza fiato e senza più rimpianti.
Gotham ha voluto tutto e tu le hai dato tutto.
Lei hai dato un corpo martoriato, un'infanzia dissacrata, una gioventù mancata.
Le hai dato un amore che pensavi ne valesse mille, un'amicizia calpestata, un eroe che non aveva mai voluto essere tale.
E quando di Bruce Wayne non era rimasto altro che un guscio carbonizzato, l'esile scheletro di un uomo che era solo bestia e mostro, allora era sorto il pipistrello.
Batman.E' una giornata tiepida quella in cui Selina cancella il suo passato, per dettare un nuovo futuro.  Ti mostra lo schermo bianco del computer, indicando una pergamena vergine in cui vomitare gli ultimi grani di una clessidra consunta. Le sorridi, mostrando l'eburneo di denti fatti per colpire e mordere.  Reclina il capo e ti fruga il volto, trovandovi solo un'annichilente certezza: Bruce Wayne è morto.  Quello che non sa, é che aveva cessato d'esistere molto prima di allora.
E' una femmina complicata quella che hai - che ti ha - scelto.
Dorme al tuo fianco con l'indolenza della belva, ma freme di una paura tutta umana.
E' l'ennesima figlia dimenticata di Gotham e tra le braccia di un suo fratello ha trovato la pace.
Abbassi lo sguardo solo per incontrare quello accusatorio e prostrato di Gotham, le sirene della polizia che paiono un grido inconsolabile.
E' un addio, lo sapete bene entrambi.
Lo sa Selina, che non vede l'ora di scivolare lungo l'Arno e godersi una libertà che ha il sapore del sangue e