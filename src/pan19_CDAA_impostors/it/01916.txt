di individuare l’origine della sventura, ma non trovò altro intorno a sé se non alcuni pescatori intenti a riempire le loro barche di reti.



Tornò anche lui al proprio lavoro e per qualche minuto quella sensazione sembrò svanire. Poi, come colto da improvvisa intuizione, si voltò di scatto guardandosi alle spalle.



Un fruscio lo aveva spinto a mettersi sulla difensiva ma, nel momento in cui si accorse che si trattava solo di una donna, scrollò svogliatamente le spalle.



Vestiva in modo diverso dalle ragazze del villaggio che, abitualmente, portavano abiti lunghi quasi fino ai piedi e cappelli di paglia sulla testa. La veste le arrivava appena sotto al ginocchio ed era aperta su di un lato, lasciando così scoperti lembi di pelle della gamba. Anche il modo in cui erano acconciati i suoi capelli era diverso, raccolti in due codini anziché chiusi nella consueta treccia che quasi tutte le donne del villaggio usavano portare. 



Doveva essere straniera, di qualche villaggio vicino.



“Hey tu! Cos’hai da guardare? Non hai mai visto una donna?”



Nel sentirsi richiamare con tono severo, Shikamaru si accorse di essere rimasto imbambolato a fissarla e senza alcuna logica ragione.



Per lui le donne non erano altro che ennesime seccature da cui si era sempre tenuto ben distante e quella che gli stava davanti sembrava esserlo anche più delle altre.



“Mi hai sentito ragazzino?”



La donna aveva appoggiato le mani sui fianchi, proprio come sua madre quando da bambino lo rimproverava per qualcosa che aveva o non aveva fatto. 



Ma Shikamaru non aveva alcuna voglia di attaccare briga con quella straniera e si limitò a passarsi una mano dietro al collo, arrendendosi. 



Dopodiché lei aveva incrociato le braccia al petto, aggrottando la fronte, per poi tornare ad ignorarlo e continuare a camminare lungo la spiaggia. 



L’aveva seguita con lo sguardo, dandole mentalmente dell’imprudente a vagare da sola di notte in un posto pieno di pescatori non tutti indifferenti al gentil sesso come lui. 



Da quella sera le sue sventure avevano avuto inizio.


 

Il fruscio a lui ormai noto spezzò il flusso dei suoi pensieri.

Era il quinto giorno che lo faceva, che si era trascinato fino a lì e nascosto tra le piante soltanto per vederla. Non lo avrebbe ammesso nemmeno sotto tortura e nel caso fosse stato da lei scoperto, era certo che non gliel’avrebbe fatta passare liscia.

Era una donna pericolosa, una di quelle da cui avrebbe dovuto tenersi a mille miglia di distanza, eppure non riusciva a frenare l’impulso.

Gli aveva tolto il sonno, rendendolo succube dei propri meri istinti fisici che lo costringevano ad appagare se stesso la notte. Che Shikamaru subisse il fascino di quella donna era evidente, anche se per lui non era altro che un fastidio di cui però non poteva fare a meno.

Si spostò di qualche passo, silenzioso e rapido.

Lei si era già spogliata e immersa nelle acque del lago. Se qualcuno si fosse accorto di lui l’avrebbe scambiato per uno di quei giovani spudorati e irriguardosi e all’apparenza avrebbero anche avuto ragione nel farlo. Non era così però, non era solo per guardarla senza veli che tornava lì ogni giorno.

Era seccante non riuscire a staccare gli occhi da lei, il primo ad irritarsi e a non capire era proprio lui. Mai stato troppo attratto dal genere femminile, nonostante al villaggio avesse amiche a cui era affezionato, ora si ritrovava preso da qualcuno e a dover fare i conti con sensazioni che nemmeno il cervello più acuto riusciva ad analizzare e comprendere.

Già immaginava le reazioni dei suoi amici. Ino che lo rimproverava per non essersi fatto avanti direttamente per poi perdersi in fantasie sue e Choji che gli dava una pacca sulla spalla e gli sciorinava qualche frase saggia. Tutto ciò di cui era sicuro e consapevole era di volerla conoscere ed avvicinare, in quale modo ancora la sua mente non glielo aveva suggerito.

Perché le donne dovevano sempre rendere le cose così difficili?

Sospirò, sollevando gli occhi verso il lago, ancora indeciso se uscire allo scoperto oppure restare nell’ombra.

Lei non c’era più.

Shikamaru, stupito, scrutò con attenzione ogni angolo visibile dal punto in cui si trovava. Non c’erano nemmeno più i suoi vestiti, appoggiati sulla riva.

Doveva essersi distratto con i pensieri e l’aveva persa di vista.

Il giovane pescatore si lasciò andare con la schiena a terra, portandosi le mani dietro alla nuca in quel gesto consueto. Si sarebbe volentieri fumato una sigaretta se solo ne avesse avuta una a portata di mano.

Sbuffò, scocciato per la frustrazione.

Chiuse per un attimo gli occhi, lì nascosto tra gli alberi nemmeno le nuvole riusciva a vedere, e quando li riaprì un’ombra oscura e gigantesca gli apparve davanti.

Era lei, con i fulmini che parevano scaturire dai suoi occhi smeraldini e un’espressione talmente furente che avrebbe spaventato chiunque.

Le braccia lungo i fianchi e le mani ben serrate a pugno, non facevano presagire nulla di buono.

Lo sapeva Shikamaru, che le donne erano solo fonte di guai.

Si maledisse mentalmente per essere stato tanto stupido e di non aver ascoltato la ragione, che mai sbagliava.

La ragazza sollevò una gamba, con la chiara intenzione di colpirlo.

Shikamaru si preparò a parare il colpo e restò sorpreso nel vederla invece aggrottare la fronte ed incrociare le