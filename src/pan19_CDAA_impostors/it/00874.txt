ho idea. 
Credo mi venga naturale. -
- Anche sconfiggere Signori Oscuri ti veniva naturale, ma questo non vuol dire 
che sia la cosa più semplice del mondo! - ribatté l'altro con uno sbuffo. - 
Proprio non so come farò. -
- Guarda che anche io sbaglio, testone. Ma fidati, non appena guarderai tua 
figlia per la prima volta capirai cosa intendo. - rispose il moro, prendendo 
giusto in tempo le manine del figlio che si erano avvicinate troppo ai suoi 
occhiali. - E poi, con una madre come Mione, ti assicuro che tua figlia sarà 
felicissima di avere un padre come te. - continuò con un sorrisetto, tentando di 
tirare un po' su di morale l'amico.
Ron non sembrava così tanto sicuro della risposta di Harry, ma la sua 
espressione si risollevò un po'. - Ti serve una mano? - gli chiese, mentre il 
moro si rialzava e andava a togliere il bollitore dal fuoco.

- Potresti tenermi James per un attimo? - replicò il moro, passandogli il 
bambino e prendendo una teiera dalla credenza.
- Certo. Ancora non posso crederci, diventare papà... -
- Già, è abbastanza incredibile per tutti. - rispose, versando l'acqua nella 
teiera e posandola su un vassoio, insieme a una bustina di tè. - A proposito, 
quanto manca al lieto evento? -
- Vuoi la previsione della guaritrice del San Mungo o quella di mamma? -
- Tutte e due, spara. -
- Secondo la guaritrice Xaley mancano ancora tre settimane, ma mamma dice che al 
massimo mancano dieci giorni. -
- Considerando che per quanto riguarda le nascite dei nipoti finora tua madre le 
ha azzeccate tutte, vi consiglierei di cominciare 
a preparare l'occorrente, allora. Dove accidenti ho messo i biscotti? -
- E' dal terzo mese che Hermione ha preparato l'occorrente, amico. A proposito, 
i biscotti sono sullo scaffale a destra. - gli rispose Ron, indicandogli il 
posto con l'indice. - Ahia! Tuo figlio è un teppistello! - esclamò subito dopo, 
mentre James si stava divertendo a tirare i capelli allo zio.
- Nah, è che gli piace il rosso. A Ginny lo fa continuamente. - rispose il moro 
sorridendo, mentre faceva apparire un giaggiolo e lo poggiava in un vasetto al 
centro del vassoio. - Vieni qui, teppistello. - continuò poi rivolto al figlio, 
mentre lo prendeva dalle braccia di Ron.

- Beh, grazie per la chiacchierata. - lo salutò Ron, dandogli una pacca sulla 
spalla e dando un pizzicotto alla guancia di James. - E' sempre edificante 
parlare con te. -
- Prego, di niente. -
- Ci vediamo, allora. Io ritorno dalla versione monaco buddista di mia moglie. 
Buona fortuna con mia sorella. - concluse il rosso, avviandosi alla porta.
- Ne avrò bisogno. - mormorò Harry, mentre osservava il rosso avviarsi verso 
casa sua.

***





Ginny Potter si svegliò a causa di un 
calcio ben assestato del suo secondogenito non ancora nato, che aveva deciso che 
per la madre era ora di alzarsi. Istintivamente si voltò verso la parte del 
letto occupata di solito dal marito, ricordandosi però della discussione della 
sera prima quando la vide vuota. Sbadigliò sonoramente, ripensando all'assurdità 
delle pretese di Harry per quanto riguardava il nome da dare al nascituro. 
D'accordo che un nome era solo un nome, ma ciò non toglieva che quei particolari 
due, messi uno appresso all'altro, suonassero decisamente strani.

Sorrise, quando con la coda dell'occhio notò suo marito che la osservava sulla 
porta della camera, con il loro primogenito in braccio e il vassoio della 
colazione che levitava davanti a lui. Non c'era niente da fare: nonostante 
litigare con lui non le piacesse molto, passare la notte da sola era un prezzo 
abbastanza ragionevole per la mattina dopo, quando facevano finalmente la pace. 
Di solito lei aveva sempre la meglio, ma questa volta ebbe la sensazione che il 
moro non gliel'avrebbe data vinta tanto facilmente. A volte era più cocciuto di 
una capra, e questa, pensò la rossa con un altro sbadiglio, era una di quelle 
volte nelle quali non avrebbe cambiato idea nemmeno sotto Imperio.

- Buongiorno. - le disse lui, ancora fermo sulla soglia. - Dormito bene? -
-'Giorno. - gli rispose, stiracchiandosi. - Quel vassoio è per me? Muoio di 
fame. - continuò, mettendosi a sedere e invitandolo a fare lo stesso.

Harry si avvicinò al letto e le mise il vassoio davanti, mentre James, non 
appena il padre lo poggiò sul letto, gattonò allegro verso la madre.
- Buongiorno anche a te, tesoro. - gli disse Ginny, prendendolo tra le braccia e 
facendogli il solletico. - Come ha dormito l'amore della mamma? - continuò, 
mentre il bambino rideva.

Andiamo bene, pensò Harry con un sospiro, mentre si sedeva accanto alla moglie. 
Piccolo traditore.

- Oh, sono lieto che la colazione ti piaccia, - fece lui, mentre la rossa prendeva un toast 
e cominciava ad imburrarlo in silenzio. - A proposito, io ho dormito uno schifo, grazie per avermelo chiesto. -

Ginny fece finta di ignorarlo, versandosi del té e inzuppandoci un