chiese Jane, che aveva grandi speranze di incontrare qualcuno che potesse darle una descrizione di prima mano della meteora.

“Sì, certo.”

“Meraviglioso! Dovete dirci cosa ne pensate.”

“Affascinante! Sebbene non sia una stella, sapete, ma una costruzione meccanica transtellare che lascia piuttosto perplessi e che è stata unita in modo dilettantesco a elementi di propulsione gravitazionale, generatori di flusso magnetico e dinamica astrale. E' sorprendente che sia riuscita ad arrivare fin qui, ad esser sincero.”

“Capisco,” disse Jane.

Lui rimase sorpreso. “Davvero?”

“Nient'affatto.”

Il dottor Smith fece un largo sorriso, mostrando una fila di brillanti denti bianchi. “Forse la signorina Austen sarà così gentile da riservarmi l'allemande? Mi è sempre piaciuto un buon allemande.”

Jane fece un segno d'assenso ed i due uomini domandarono scusa e si allontanarono.

“E' sicuramente un tipo curioso,” disse Martha una volta che furono fuori dalla portata d'orecchio.

“Veramente, Martha,” la rimproverò la signora Lloyd. “Faresti bene a tenere per te certe opinioni. Non è sorprendente che finirai col rimanere seduta per la maggior parte della serata?”

Jane concordò in silenzio con Martha. Le maniere del dottor Smith erano indubbiamente bizzarre e nemmeno un po' rudi. Tuttavia … In lui c'era qualcosa che destava il suo interesse, qualcosa che lei non riusciva a individuare con precisione. Forse era il suo sguardo vivace o il modo così sconcertante in cui chiacchierava. Qualunque fosse il motivo, Jane si sentiva intrigata da questa nuova conoscenza.

“Suppongo che si possano trovare compagni di ballo peggiori,” disse filosoficamente.

“Signorina Austen!”

A tal proposito, Jane si trovò accostata da Peter Debary, che fece solo un rapido in cenno in direzione di Martha e dalla signora Lloyd prima di concedere a lei un breve e profondo inchino.

“Signor Debary, come state?” disse con più affabilità di quella che provava.

“Scusateci,” disse Martha prendendo il braccio di sua madre. “Ho appena individuato la signora Gldstone e dobbiamo assolutamente ringraziarla per lo squisito prosciutto che ha mandato la scorsa settimana.” E con ciò Martha portò via sua madre, lasciando crudelmente Jane al suo aspirante spasimante.

“Sembra un ballo molto sciocco stasera, non è vero?” disse il signor Debary gettando uno sguardo arrogante alla sala. Era un uomo tarchiato e dell'aspetto terreo, con un portamento fiero e maestoso mal supportato dalla scarsezza della sua mente e dalla sua assoluta mancanza di eleganza o amabilità.

“Davvero?” disse Jane. “Fino ad ora l'avrei definito piuttosto vivace.”

Il signor Debary mostrò la sua disapprovazione con una smorfia sdegnosa prima di cambiare argomento. “Suppongo abbiate saputo che ho preso il vicariato di Eversley? Una posizione desiderabile, abbastanza vicino alla città, sapete. E quanto pensate che sia lo stipendio, signorina Austen?”

“Sono certa di non poter indovinare.” Lo sguardo di Jane vagò fino a quando non individuò Martha, che le sorrideva attraverso la stanza. Lanciò uno sguardo malevolo in direzione dell'amica.

“Settantacinque sterline. Cosa ne dite? Non molti sono fortunati la metà nella loro situazione.”

“Come sono felice per voi, signor Debary.”

“Vostro fratello, credo, è il curato di Deane, che è molto più lontana dalla città e sono certo che non riesca a portare uno stipendio sopra le cinquanta sterline.”

“Nonostante ciò, sembra andargli bene,” disse Jane freddamente.

“Ah, vedo che il set sta cominciando. Suppongo dovremmo ballare insieme, eh, signorina Austen?”

Prima che Jane potesse formulare una risposta educata a quella proposta incivile, il dottor Smith apparve al suo fianco, come dal nulla.

“Temo che la signorina sia già impegnata,” disse allungando il suo braccio. “Non è vero, signorina Austen?”

“Avete proprio ragione,” disse con calma. “Vi prego di scusarmi, signor Debary.” Fece un cenno secco e si lasciò portare via dal dottor Smith.

“Mi sento obbligata di farvi notare,” disse mentre prendevano posto in mezzo agli altri ballerini, “che questo non è un allemande.”

“Davvero?” L'espressione del dottor Smith era tutta innocenza, ma c'era un luccichio allegro nel suo sguardo che le diceva che sapeva esattamente cosa stava facendo. “Errore mio. Dovrei ricondurvi alla compagnia di quell'orribile seccatore?”

“Non sarà necessario,” disse lei soffocando un sorriso dietro una mano guantata.

Il resto della conversazione venne inevitabilmente limitato dall'inizio del primo ballo. Jane non si aspettava molto che il dottor Smith fosse un valido compagno di ballo, ma su questo punto si sbagliava totalmente. Sebbene le sue maniere singolari lasciassero un po' a desiderare, non era certamente lo stesso per il suo modo di ballare e si muovevano attraverso il set con sufficiente grazia e sicurezza da attirare lo sguardo geloso di almeno due delle tre signorine Debary presenti. Jane pensò che il loro tempo insieme stesse passando piacevolmente e, fu sorpresa di scoprire, troppo velocemente per i suoi gusti. Alla fine, il dottor Smith la riportò da Martha e dalla signora Lloyd, fece un profondo inchino e si allontanò nella stanza affollata.

“Ebbene?” disse Martha. “Cosa ne pensi del tuo dottor Smith?”

“E' ...” Jane si fermò per valutare