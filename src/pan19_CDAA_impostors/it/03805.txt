, non ti ho chiesto aiuto… -.


Nonostante mi sia sentita morire quando ti ho visto con lei. Nonostante le tue braccia mi sembrino l’unica casa nella quale valga la pena di stare.


Vide distintamente Alex sospirare.

- Sono una stronza, kid. Una stronza egoista – mormorò – e ti amo, anche se hai scelto lui e… -.

- Ha annullato le nozze – la interruppe quindi la bionda – dopo aver parlato con te. Ed è giusto. Non merito lui, non ho mai meritato te e… -.

Si ritrovò stretta nell’abbraccio dell’altra senza quasi rendersene conto.

- Basta con le stronzate, kid – le baciò la fronte – Basta – si allontanò di un palmo – Ora mangia, e non voglio sentire un no. Red ci affogherebbe nella zuppa prima che riusciamo a dire A – concluse, facendo cadere l’argomento.

Era la prima a non essere ancora pronta.

La prima a non capire cosa volesse da lei, da loro due. A non sapere cosa fare.

Piper forzò un sorriso, prima di afferrare il cucchiaio e avvicinarsi il thermos.

Una sirena suonò, facendola sobbalzare.

“Falso allarme, detenute” gracchiò la voce di Caputo poco dopo.

- Faccio io – Alex le prese il cucchiaio dalla mano tremante e lo tuffò nel brodo, prima di soffiare e porgerglielo.

- Manila – mormorò la bionda, prima di prendere la posata e servirsi.

L’altra sorrise, come persa dietro a un ricordo.

- Dio, l’influenza peggiore che abbia mai visto… eri ridotta veramente di merda… -.

In nemmeno mezz’ora il thermos era vuoto e Piper non sentiva più freddo alcuno.

 

***

 

Il giorno delle visite Alex sperò andasse tutto per il meglio.

Quando una guardia la mandò a chiamare sperò che la telefonata che aveva fatto giorni prima ad una presunta cugina di lontanissimo grado fosse servita a qualcosa. Piper aveva bisogno di qualcuno che le parasse il culo e - nonostante l’arresto – la bruna aveva ancora una fama consolidata all’interno del Cartello.

Quello che la sorprese – ad ogni modo – fu sedersi e vedere Larry su una sedia poco distante. L’aveva visto una sola volta ma era più che certa di averlo inquadrato, coi suoi modi finto-perbenisti e l’aria da borghesuccio che cercava di camuffare fingendosi l’intellettualoide che non era.

Piper entrò nella sala colloqui credendo di trovarsi davanti Polly ma quando vide l’ex-fidanzato rimase bloccata sulla porta, dilatando gli occhi e arretrando di un passo, facendo quasi cadere a terra Maritza.

- Ehi, blanca! – borbottò la donna rialzandosi – Stai attenta! -.

La bionda annuì, prima di voltarsi e ridirigersi verso le camerate con passo svelto.

Con un sospiro Alex si affiancò a Larry e lo scrutò dall’alto in basso.

- A meno che non ti chiami espressamente lei – sibilò – è meglio tu non ti faccia vedere -.

L’uomo si alzò, stringendo i pugni.

- Meglio per chi? Per te? L’hanno quasi ammazzata… -.

La donna non si scompose.

- Meglio per lei. In ogni caso dovresti smettere di mollarla e riprenderla come se fosse un giocattolino – concluse, prima di avviarsi al tavolo dove un uomo dall’aria distinta la stava attendendo.


Ignorando bellamente il fatto Piper avesse fatto esattamente lo stesso con lei.


- Buongiorno, Miss Vause – la salutò questi, cercando di reprimere un sorrisetto.

Alex si sedette, sorridendo.

- Buongiorno a lei – calcò le ultime due parole – Ha riflettuto sulla mia richiesta? -.

L’uomo annuì.

- Ce ne stiamo occupando. Nel migliore dei modi possibili – concluse, con un ghigno inquietante che però la donna trovò incredibilmente rassicurante – Nove mesi in più che possono essere revocati per buona condotta -.

La donna si lasciò scappare una risatina.

- E’ finita in isolamento – mormorò – Due volte – concluse con un lampo di orgoglio negli occhi.

L’altro ghignò.

- Sui registri non risulta, Miss Vaude -.

La bruna sorrise, prima di congedarsi dall’uomo con una stretta di mano.

Ce l’avrebbero fatta.

 

***

 

Non sapeva bene da quanto tempo era seduta lì, cercando di calmare il tremore delle mani e di respirare decentemente, prima che il cuore le scoppiasse in petto.

“Calma. Respira, Pipes.”  Implorò al proprio inconscio di ascoltarla, prima di chiudere gli occhi e respirare a pieni polmoni.

Il silenzio che regnava in quella cappella fu disturbato dall’arrivo di Leanne, scura in volto e decisamente bellicosa.

- Non di nuovo – mugugnò a se stessa, sperando che il solo ignorarla bastasse.

L’altra le si avvicinò con una Bibbia consunta in mano, le labbra strette a formare una linea.

- Credi di essere forte Chapman? – le chiese poi, rimanendo ad un paio di metri da lei e stringendo il libro al petto – Perché lui ti punirà, sappilo e… -.

Sorella Ingalls entrò proprio in quel momento.

- Cosa sta succedendo qui? – incrociò le braccia al petto – La casa del Signore merita il rispetto che si deve  chi sta più in alto… - iniziò, indicando la porta – Fuori! – concluse, strizzando poi l’occhio a Piper.

Leanne stava per protestare