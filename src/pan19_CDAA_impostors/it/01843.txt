casa sarebbe stato così difficile.

La porta si aprì alle sue spalle e lui si preparò mentalmente al peggio. Ma era solo Sarah. Stiles le aveva parlato solo una volta, al suo matrimonio cinque anni prima. Sorrise quando lei si fermò accanto a lui e poggiò i gomiti sulla ringhiera.

“È sconquassante, vero?” chiese lei, sorridendogli. Stiles annuì. “Non devi essere ansioso.”

“Come hai fatto a– oh,” Stiles disse, la mano che si agitava verso di lei. “Poteri da licantropo, giusto.”

“Non credo che gli altri stessero facendo troppa attenzione, a parte Derek. Lui ti ha osservato come un falco stanotte.”

“Lo ha fatto?” Stiles chiese, sorpreso. Aveva pensato che Derek fosse stato incurante della presenza di Stiles come il resto di loro, dal modo in cui parlava e portava avanti conversazioni con il branco.

“Sì. Tu ti muovi, lui si muove. Quando tu non stavi guardando, lui rivolgeva lo sguardo nella tua direzione, e aveva la sua mano su di te per la maggior parte del tempo.” Sarah lo guardò pensierosa. “Davvero non l'hai notato?” Stiles scosse la testa.

Apparentemente le vecchie abitudini erano dure a morire. Per un decennio le piccole cose che Derek aveva fatto erano passate inosservate ai suoi occhi. Persino quando Stiles aveva così disperatamente cercato dei segni, proprio sotto il suo naso.

Apparentemente, non aveva mai imparato a parlare la lingua di Derek.

“Non è così importante,” Sarah disse, percependo chiaramente le emozioni di Stiles. “Derek è un tipo particolare. Dopo che Isaac e io ci siamo fidanzati, abbiamo discusso su chi sarebbe stato il nostro Alfa. Volevamo entrambi stare nei nostri rispettivi branchi.”

“Cosa vi ha fatto scegliere Derek?”

Sarah sorrise. “Avevo quasi convinto Isaac ad unirsi al mio branco, Derek aveva persino rimproverato Isaac per qualcosa di stupido facendolo propendere dalla nostra parte. Pensavo fosse strano, come Derek e Scott fossero entrambi Alfa e avessero questa strana dinamica di branco, ma Isaac non voleva lasciarli. Poi siamo stati attaccati. Una coppia di vampiri. Uno di loro aveva preso Isaac, lo avrebbe anche ucciso. Derek era saltato tra di loro, rendendosi vulnerabile all'altro vampiro. È quasi morto e sapeva che le possibilità di sopravvivere erano davvero scarse, ma lo ha fatto per salvare Isaac. È stato allora che ho capito.”

“Derek è quasi morto?” Stiles riuscì a malapena ad emettere le parole. Derek non gli aveva raccontato quello, e a quel tempo andavano ancora a letto assieme. Ma era appena prima che Stiles partisse per l'Europa, quando Stiles era stato talmente preso dai propri casini mentali da riuscire a malapena ad accorgersi di tutto il resto.

“Sono tutti contenti che tu sia qui,” Sarah disse, poggiando una mano sul braccio di Stiles. “Vorrei che potessi percepire il loro sollievo, la loro gioia.”

“Non hanno dimostrato niente di ciò,” Stiles brontolò.

“Non lo rende meno vero.”

Stiles sentì che quello sarebbe dovuto essere il motto della sua vita.

*

Stiles sarebbe tornato a Berkeley tra due settimane, il suo secondo anno meno terrificante del primo, ma comunque più preoccupante per altri aspetti. Inoltre, Stiles non avrebbe mai voluto che questa estate finisse. C'era qualcosa in questa estate, qualcosa tra lui e Derek, che era cambiata.

Derek aveva cominciato ad aprirsi. Stiles era rimasto disteso a letto, la testa sul grembo di Derek mentre Derek poggiava la sua allo schienale, mentre Derek gli parlava di cose di cui non aveva mai parlato prima. Gli aveva raccontato di Kate - “Avresti dovuto vederla, e sentirla, sapeva esattamente cosa dire per attrarre un licantropo adolescente e arrapato” - e della sua famiglia, di come sarebbero diventati crescendo, di sua madre e di quanto forte lei fosse. Sorrideva quando parlava di loro.

Ma c'erano altre cose, cose che allontanavano ogni residuo di un sorriso dal suo bellissimo volto, cose di cui Derek gli aveva parlato a notte fonda una volta strematisi al punto di non potersi muovere. Cose come gli anni subito dopo l'incendio, come fosse stato per lui e Laura. Si era sdraiato sul fianco, così vicino a Stiles che lui aveva potuto vedere solo gli occhi di Derek. Poi una notte ancora più tardi, con la testa posata sul grembo di Stiles mentre le mani di Stiles scorrevano tra i suoi capelli, Derek gli aveva raccontato del giorno dell'incendio. “Potevo sentire l'odore della loro carne bruciata a miglia di distanza. Impregnava i miei vestiti, i miei capelli. Molti di loro erano troppo ustionati per essere riconosciuti, ma ho scorto l'odore di mia madre, di mio fratello, l'ho seguito fino a quando qualcuno non mi ha trattenuto. Non volevano che vedessimo i corpi, ma non importava. Potevamo sentirne l'odore, sentire il vuoto dove loro erano esistiti.” Derek aveva tremato mentre le lacrime gli erano scese lungo le guance, e Stiles non aveva detto niente, lo aveva semplicemente stretto a sé e ascoltato mentre si liberava di fatti che aveva tenuto dentro per anni.

E Stiles gli aveva parlato, il che non era niente di nuovo, se non per il fatto che gli avesse