‘Bellamy’

L’entrata della tenda si scostò, lasciando penetrare
        all’interno
        una leggera brezza notturna. Bellamy era seduto sulla sua branda,
        torturandosi
        le mani, con lo sguardo perso nel vuoto. Pensava a sua sorella Octavia e
        ad
        Atom. Non sarebbe dovuto accadere tutto ciò.

‘Che vuoi Murphy, non è il momento’

Avevano appena discusso davanti a tutti. Murphy
        aveva osato
        chiamare sua sorella ‘pazza psicopatica’, Bellamy aveva perso le staffe.

‘Senti Bell… mi dispiace, sul serio…’

‘Non importa, adesso sparisci… non voglio parlare
        con te questa
        sera’

John rimase fermo all’ingresso della tenda. Era una
        persona
        orgogliosa, lui. Lo era sempre stato. Solitamente non si abbassava a
        chiedere
        scusa a nessuno. Ma con Bellamy era tutta un’altra storia; odiava
        litigare con
        lui, si sentiva malissimo ogni volta, fisicamente ed emotivamente. 

Bellamy alzò lo sguardo verso John, che non
        accennava a
        muoversi di li. Lo vide avvicinarsi a lui e sederglisi accanto.

‘Non dovevo chiamarla psicopatica ok, ho esagerato’

‘Murphy… che cosa ti ho appena detto non
        m’interessa, non ti
        voglio qui stasera’ 

John iniziò a mostrare un particolare interesse per
        la punta
        delle sue scarpe. 

Stava per dire qualcosa, quando all’improvviso entrò
        qualcuno nella tenda. Era Roma.

‘Ehi Bellamy… scusa pensavo fossi solo’

Bellamy si alzò e le andò incontro.

‘Tranquilla, lui stava giusto per andarsene’ Le
        circondò i
        fianchi e l’avvicinò ancora di più a sé. Poteva immaginare l’espressione
        di
        disgusto sul volto di Murphy, rimasto alle sue spalle. 

Alla fine John si alzò e, lanciandogli uno sguardo
        di fuoco,
        uscì. 

 

********************************************************************************

 

Era notte fonda adesso. John non riusciva ancora a
        dormire,
        era molto agitato. Mbege invece non aveva faticato a prendere sonno.
        Avevano condiviso
        la tenda sin da quando erano atterrati, era una delle pochissime persone
        di cui
        sentiva di potersi fidare veramente. Bellamy era cambiato molto da
        quando erano
        atterrati. Era da sempre stato il suo migliore amico (ed amante), ma adesso invece era come se qualcosa si fosse rotto, e
        non solo a causa del litigio di qualche ora prima. 

Bellamy era al comando dei delinquenti; John aveva
        come l’impressione
        che si fosse fatto prendere un po’ troppo la mano. Ovviamente  non
        esitava a fare tutto ciò che gli chiedeva,
        lo seguiva ciecamente. Era sempre stato così quando si trattava di lui.
        Aveva
        sempre avuto bisogno della sua approvazione. 

Adesso le palpebre si erano fatte più pesanti,
        l’aria era
        scandita dal respiro regolare di Mbege. Murphy provò a chiudere gli
        occhi.

Una folata di vento lo colpì in faccia, la tenda si
        era
        aperta. Era appena entrato qualcuno e la sua ombra alta e nera si
        stagliava contro
        la parete di plastica, fievolmente illuminata dal falò del campo.

‘Ehi, esci fuori’ 

La figura scrollò Mbege facendolo svegliare.
        ‘Bellamy… è
        successo qualcosa?’ chiese Mbege con la voce impastata di sonno. 

‘No niente, ma adesso vattene devo parlare con
        Murphy’ 

Mbege si alzò controvoglia e li lasciò soli. 

‘Bell…’ 

Bellamy afferrò il sacco a pelo del ragazzo appena
        uscito e
        lo accostò a quello di Murphy, sdraiandovisi sopra. 

John lo osservò confuso.

‘Non ti azzardare mai più a parlare di lei in quel
        modo, è
        chiaro?’ disse Bellamy guardandolo fisso negli occhi.

‘Non lo farò’ rispose Murphy.

‘Bene… allora è tutto risolto’

John sorrise leggermente,  il
        suo volto era quasi del tutto nascosto nell’oscurità.
      

La mano di Bellamy si sollevò, andandogli a sfiorare
        la
        guancia destra martoriata dai pugni di Wells. Poi si soffermò con un
        pollice sul
        labbro inferiore, anch’esso segnato da un taglio evidente, carezzandolo
        leggermente. 

‘Ferite di guerra’ sospirò John, che adesso
        stringeva la mano
        che lo carezzava.

‘Ti ha fatto il culo Wells, ammettilo’

‘E’ forte è vero… ma io sono più astuto’

Bellamy finalmente gli sorrise. 

‘Si… ed è proprio per questo che ti ho scelto’

Gli si avvicinò e poggiò le labbra sulle sue. Sentì
        il
        sapore metallico del sangue. 