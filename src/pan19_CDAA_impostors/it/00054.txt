potenza che non avrebbe mai creduto possibile.

 Nonostante fosse passata meno di un’ora dall’inizio della loro lezione di ballo, il medico aveva già imparato tutti i movimenti base e sembrava essere in grado di condurre un valzer semplice nel modo corretto. Ma Holmes non voleva separarsi da Watson così in fretta, non voleva che quel momento finisse. Aveva bisogno di sentire l’amico vicino a sé almeno un’ultima volta prima di lasciarlo andare definitivamente.

 Gli occhi dei due erano incatenati gli uni agli altri, blu nel blu, legati da una forza invisibile e magnetica che non sembrava voler permettere loro di rompere quel contatto visivo.

 Sherlock non poté fare a meno di pensare, che non fossero mai stati così vicini prima di allora. C’erano stati momenti in cui avevano avuto qualche contatto – durato appena qualche secondo – ma mai come quello, così intimo e profondo, nella sua semplicità.

 Quando la musica rallentò, anche i movimenti dei due coinquilini si fecero più lenti, trasformandosi in un ondeggiare calmo e delicato.

 Il dottore poggiò il capo sulla spalla dell’amico, chiudendo gli occhi e aumentando la presa delle mani sul corpo dell’altro quasi a volerlo stringere maggiormente a sé. I loro corpi, inevitabilmente arrivarono a toccarsi. I loro petti, prima separati da una breve ma invalicabile distanza, adesso si toccavano e così le loro gambe.

 «Mi sei mancato.» sussurrò John.

 Sherlock, quasi inconsapevolmente, accennò un sorriso. Sentì il suo cuore accelerare ancora e pregò che l’amico non si accorgesse di quanto stesse battendo velocemente e violentemente contro la sua casa toracica.

 «Mi mancava sentirti così vicino.» proseguì John, sollevando il capo e volgendo lo sguardo per incontrare gli occhi del consulente investigativo.

 I loro nasi si sfiorarono e la vicinanza dei loro visi, permise loro di carpire ogni sfumatura e ogni ombra degli occhi dell’altro.

 Holmes sembrava rapito da quello sguardo, immobile di fronte alla sua profondità e intensità, ma era anche consapevole che quella vicinanza era pericolosa. Sarebbe bastato un istante per perdere il controllo e rovinare tutto.

 «Io sono sempre vicino a te, John.» fece notare Sherlock, parlando flebilmente per nascondere la mancanza di fiato che quella vicinanza gli stava provocando. «Anche quando credevi che io non ci fossi, ero lì.»

 Per un momento Watson rimase in silenzio, percorrendo ogni centimetro del viso del consulente investigativo con i suoi occhi azzurri. Era lo stesso di due anni prima, lo stesso con cui aveva condiviso tutto dopo l’Afghanistan, ma allo stesso tempo era come se stesse guardando uno sconosciuto. Due anni erano bastati a cambiare, in un certo senso ad ammorbidirlo e renderlo più vulnerabile, tanto che sembrava spoglio di ogni difesa e maschera sotto lo sguardo del suo migliore amico.

 «Se io ti baciassi, cosa faresti?» soffiò Sherlock sulla bocca dell’amico, riportandolo alla realtà, e continuando a tenere gli occhi fissi nei suoi.

 «Sherlock…» tentò di protestare John, ma il consulente investigativo lo bloccò.

 «Ti prego, John. Ti prego, lascia che ti baci.» lo implorò. «Solo questo e poi ti lascerò andare.» promise. Non gli aveva mai confessato i suoi sentimenti, non aveva pianificato di farlo. Ma in quel momento, sapendo che avrebbe dovuto lasciarlo andare, che l’avrebbe perso, l’unica cosa che voleva era un ultimo ricordo a cui aggrapparsi per poter andare avanti.

 John ci pensò per un momento. Sarebbe stato solo un bacio, dopotutto. Un bacio senza importanza, per giunta. Lui non provava nulla per Sherlock. Non più, almeno. Che senso aveva negarglielo? Non sarebbe stato giusto nei confronti di Mary, certo, ma se lei non fosse mai venuta a saperlo non ne avrebbe sofferto.

 Per questo il medico tirò maggiormente l’amico verso di sé in modo che i loro corpi fossero ancora più a contatto, poi annuì. «Ok.» sussurrò senza mai rompere il contatto visivo. «Ok, baciami.»

 Sherlock a quel punto si mosse in avanti e le sue labbra si incastrarono perfettamente su quelle di John. Chiuse gli occhi e gli accarezzò il volto con una mano, godendosi ogni istante di quel bacio che tanto aveva desiderato.

 Quando si allontanò da Watson, puntò gli occhi in quelli di lui e accennò un sorriso. «Grazie.» sussurrò, poi liberò John dalla sua presa e fece un passo indietro. «Non avrai più bisogno di me. Hai imparato tutto ciò che c’è da sapere.»

 «Perché mi stai lasciando andare?» domandò John, ancora immobile con le braccia distese lungo i fianchi, osservando il suo coinquilino indietreggiare fino alla poltrona. «Hai sempre combattuto per ottenere quello che volevi.» fece notare il dottore. «Perché con me non l’hai fatto?»

 «Perché era troppo tardi.»

 Solo in quel momento Watson si accorse che il suo sentimento era stato ricambiato e che nonostante la lontananza sembrasse averlo sopito, in realtà non ci era riuscita. E soprattutto si rese conto che probabilmente Sherlock aveva ragione. Era troppo tardi.

 «Avresti potuto provarci comunque.» replicò John.

 Holmes scosse il capo.

 Watson abbassò lo sguardo sentendo tutte le sue certezze crollare in meno di qualche secondo. Il mondo sembrava sgretolarsi sotto i suoi occhi, la