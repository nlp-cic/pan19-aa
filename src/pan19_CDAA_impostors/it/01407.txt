nemmeno voglia di suonare il violino, cosa che normalmente lo faceva sentire meglio. Poi, una mattina, si era svegliato pieno di energia da sfogare. Rabbia, per essere più precisi. Aveva passato ore a frugare nel suo armadio alla ricerca di qualche distrazione e alla fine lo aveva trovato. Aveva quasi dimenticato la sua esistenza. Lo aveva tirato fuori e lo aveva portato in sala. Accanto allo smile dipinto tempo prima, aveva attaccato un foglio di carta con disegnato un bersaglio e aveva iniziato a prendere la mira. Non lo avrebbe creduto, ma era molto più soddisfacente che usare una pistola. Prendere una freccia, posizionarla e tendere l'arco per tutto il tempo necessario, era rilassante ma allo stesso tempo era un modo di sfogare tutta l'energia inutilizzata che fremeva nel suo corpo sino a scoppiare. Per certi versi era come suonare il violino, l'arco teso era come le corde dello strumento. Gli permetteva di essere mobile e statico insieme. La potenza della freccia che scoccava trasmetteva una sensazione di sollievo al suo corpo e alla sua mente. Dopo averle lanciate tutte, le aveva raccolte dal bersaglio e aveva ricominciato. Svariate volte. Quando era arrivato John, ormai all'ora di cena, aveva ormai perso il conto. “Sherlock! Cristo Santo, che diavolo stai facendo? Mrs. Hudson ti ucciderà!” Lui aveva replicato facendo spallucce e aveva ripreso la sua attività. “Mi ha chiamato Greg, non riesce a rintracciarti.” “Il telefono è spento.” “Tu non lo spegni mai. Che è successo?”Aveva nuovamente alzato le spalle con fare incurante. “E va bene... Comunque, Lestrade ha bisogno del tuo aiuto. Che ne dici di vestirti e andare a dare un'occhiata? Magari fai una doccia prima... Non profumi proprio di fiori.” aveva commentato il dottore con una smorfia. “Di che si tratta?” “Un uomo è andato a Scotland Yard per denunciare un omicidio, ma prima di poterlo fare è caduto morto stecchito. E la causa della morte è sconosciuta.” “E l'autopsia?”“Molly non ha trovato niente di niente. Nessuna malattia, nessun veleno o altre sostanze nel sangue. Niente.” Si era irrigidito nel sentire il nome di lei. Avrebbe dovuto affrontarla prima o poi, ma era troppo presto. Non era ancora pronto a rivederla. Non aveva la forza di fingere, non ancora. Si sentiva esausto. D'altra parte, però, almeno aveva un caso. Qualcosa che potesse distrarlo e dargli la possibilità di impegnare il suo cervello rimasto troppo a lungo inattivo. E, così, aveva posato l'arco, rassegnato. “Ho bisogno di un'ora.” aveva detto recandosi in bagno. Aveva deciso che sarebbe stato indifferente, come era sempre stato. Avrebbe pensato solo al lavoro e non avrebbe indugiato in altri pensieri. Non l'avrebbe nemmeno guardata. Dopotutto, era stato perfettamente glaciale per anni e lei gli aveva saltellato intorno come un cucciolo innamorato. Quindi, forse... No. Non era quello il suo scopo. Non stava andando al Bart's con l'intento di riconquistarla. Era lavoro. Solo lavoro. E, in merito a ciò, avrebbe dovuto sgridarla. Come era possibile che non avesse scoperto la causa della morte? Una brillante patologa come lei non avrebbe mai potuto sbagliarsi, quindi aveva chiaramente eseguito l'autopsia in maniera superficiale. Era l'unica spiegazione. Si sarebbe preso la soddisfazione di dirglielo una volta risolto il caso. E poi, dopo averla umiliata pubblicamente, l'avrebbe invitata fuori a cena. Sì, sarebbe stato un buon modo per farsi perdonare. Forse anticonvenzionale, ma avrebbe funzionato. Aveva sempre funzionato con Molly. Alternare scortesia e complimenti, insulti e gesti gentili, l'aveva fatta innamorare di lui. Cullandosi con questa idea, era entrato in obitorio con passo deciso e sicuro di sé. Era andato direttamente al cadavere, fingendo di non aver visto la minuta figura chinata sul tavolo. Aveva usato la sua lente portatile e aveva osservato il corpo. Non c'erano ferite o altri segni che potessero far pensare a un avvelenamento ma, d'altra parte, esistevano modi molto fantasiosi per introdurre del veleno. “Voglio vedere i risultati delle analisi del sangue.” “Non c'è nulla.” aveva risposto Molly con tono secco. “Ah, bene, allora il caso è chiuso. Quest'uomo è morto di buona salute!” aveva commentato con cinico sarcasmo. “Sherlock...” cercava di fermarlo John. “Non c'è bisogno di essere così...” aveva timidamente obbiettato la patologa.“Cosa, Molly? Logico? Qualcosa deve pur aver ucciso quest'uomo. Rifai tutte le analisi e mostramele.” Lei si era tolta i guanti con rabbia ed era uscita dall'obitorio sbattendo la porta. “Sai, Sherlock, qualche volta non posso fare a meno di chiedermi se tu lo faccia a posta o se in realtà tu sia solo un maledetto orco.” aveva commentato il suo migliore amico uscendo e lasciandolo solo con il cadavere. Aveva osservato a lungo il cadavere e letto la cartella. L'uomo, Jack Grint, si era presentato alle otto del mattino a Scotland Yard e aveva chiesto di parlare con un detective per denunciare un omicidio. Poco dopo