. 
Dante non si fece il minimo scrupolo nel tornare all'attacco quando gli venne servita la seconda porzione. 
I due reali uscirono accostando la porta. 
«Vuoi davvero sposare quell'animale?!» esplose il re ancora prima che suo figlio avesse finito di chiudere l'uscio. 
«Padre, è l'unico che possa spezzare la maledizione... e poi non ha solo cattive maniere! Mi ha protetto e riaccompagnato a casa...!» sbottò il principe. 
«È-è rozzo, volgare, sudicio e... e...!» ringhiò Vergil. 
«Io lo amo!» ribatté Nero con fervore, arrossendo «E non potrai mai accampare abbastanza scuse per convincermi a non sposarlo». 
Il re intrecciò le braccia sul petto ed inarcò un sopracciglio con aria altera. 
«Va bene, ma per stasera deve essere degno di essere presentato come tuo marito» impose. 
«Cioè?» domandò Nero sbattendo le palpebre. 
«Istruiscilo a dovere riguardo al comportamento a corte» sillabò Vergil, instillando la sua ira in ogni parola «Non voglio dare ai pettegoli nuovi argomenti di conversazione, chiaro?! Trasformalo in un nobile perfetto». 
«Ho mezza giornata a disposizione, posso insegnargli le basi ma...» 
«Perfetto» ripeté il sovrano, puntandogli l'indice contro il petto. 
Davanti a tanta determinazione la sconsolazione del ragazzo dinanzi alla prospettiva dell'enorme lavoro che lo aspettava si trasformò in maniera positiva: quella era la sua occasione di dimostrare a suo padre cosa era capace di fare. 
«D'accordo! Vedrai che bella figura farà stasera» gli assicurò afferrando la maniglia della porta e tirandola a sé. 
Fece per precedere il re di nuovo in sala da pranzo ma si fermò sulla soglia vedendo Dante che si appoggiava di peso contro l'alto schienale portandosi una mano chiusa a pugno alla bocca e reprimendo a stento un rutto. 
Nero non si avvide neppure dello sguardo inceneritore comparso sul viso di suo padre a quell'ennesima manifestazione di maleducazione: marciò diretto verso il suo promesso sposo e l'afferrò per un braccio con presa stoica, cogliendolo di sorpresa. 
«Cosa c'è?» domandò Dante, guardandolo con espressione confusa mentre veniva obbligato ad alzarsi in piedi «Non è ancora finito il pranzo, no?». 
«Hai già mangiato a sufficienza mi pare» tagliò corto il più giovane, trascinandolo quasi di peso lungo la sala «Forza, abbiamo un sacco di cose da fare in vista di stasera!». 
Furono le ultime parole che il re udì pronunciare al figlio prima che quest'ultimo uscisse dalla stanza sbattendosi forte la porta alle spalle. 
Nero trascinò Dante attraverso un'altra stanza piuttosto grande dalla quale arrivarono ad una enorme scalinata che conduceva ai piani superiori. 
Da come il più giovane lo ghermiva e dai suoi passi pesanti probabilmente era arrabbiato con lui, anche se Dante non capiva il motivo. Non aveva fatto niente di male - o forse sì e non se ne era accorto...? 
La camera di Nero non era molto distante dalle scale e la raggiunsero in poco tempo. Il ragazzo lo trascinò dentro, liberandolo dalla sua presa in malo modo; dopodiché si chiuse la porta alle spalle con un gesto irritato. 
A quel punto Dante si decise a chiedere: «Che cosa ho fatto?». 
Nero gli rivolse un'occhiata fulminante. 
«Ti rendi conto della figura che hai fatto davanti a mio padre?» chiese in tono forzatamente controllato. 
«Come?» fece il più grande, perplesso «Credevo che questi vestiti...». 
«No, Dante non si tratta dei vestiti!» esclamò esasperato il minore «Hai mangiato come se fossi un animale, ti pare il modo?!». 
Dante digrignò i denti in una smorfia di imbarazzo mentre le guance acquisivano colore. 
«I-io non mangio come un animale! Avevo fame!» si difese. 
«Tu hai sempre fame!» ringhiò Nero per contro «Mio padre ha minacciato di non sposarci perché non sei capace di comportarti in maniera civile e degna di chi sta per diventare marito del principe!». 
La notizia colse Dante in contropiede. Non gli era neanche venuta in mente la possibilità che potesse avere dei modi di comportarsi incivili. 
«E... cosa devo fare?». 
Stavolta ad essere colto alla sprovvista fu Nero, che non pensava avrebbe reagito in maniera tanto accondiscendente. Sembrava veramente dispiaciuto per i problemi che gli aveva causato e che gli importasse davvero molto del loro matrimonio. 
Nero apprezzò molto quella sua inattesa dimostrazione di affetto. 
«Ho detto a mio padre che ti avrei insegnato io come comportarti a palazzo» rivelò in tono piuttosto dispettoso «Se ci riesco non muoverà più una critica né verso di te né verso il matrimonio». 
«Devo imparare... a comportarmi come un nobile?» dal suo tono pareva quasi disgustato dall'idea. 
«Esatto, e in mezza giornata!» puntualizzò il più giovane. 
«È impossibile! Sono nato tra i popolani, non posso cambiare così tanto in così poco tempo!» protestò Dante. 
«E invece devi riuscirci!» Nero gli si fece dappresso e gli affondò un dito nel petto con aria accusatoria «Altrimenti non potremo sposarci!». 
Lesse diverse emozioni negli occhi del suo partner ma alla fine, tra le tante, parve vincere la determinazione: «D'accordo, da cosa iniziamo?». 
Nero prese a girargli intorno, osservandolo attentamente mentre ponderava. 
«Direi di cominciare... dal portamento» disse, premendogli una