le evidenti differenze caratteriali. Lestrade aveva constatato con sorpresa di non essere considerato stupido dall’amico, e quest’ultimo… non riusciva certo a far tacere la voce cattiva nella sua testa, ma era confortato e rassicurato dalla gioia sincera che Lestrade manifestava quando era in sua compagnia. Durante le vacanze di Pasqua, Lestrade e John si erano offerti di eseguire alcuni lavori di manutenzione nella casa di campagna di Mrs. Hudson, e per l’occasione questa li aveva invitati a trascorrervi un paio di giorni. L’invito era stato esteso anche a Molly e Sherlock e, su iniziativa di quest’ultimo, a Mycroft. “Mycroft?” aveva esclamato sorpreso Lestrade. “Perché no?” aveva ribattuto Sherlock. Certo, perché no, si era detto Lestrade… perché dare per scontato che non fosse interessato… anche se era abbastanza sicuro che l’amico avrebbe declinato l’invito. Sorprendentemente, non fu così.

 Era sera e si trovavano tutti nel bel salottino della casa di campagna di Mrs. Hudson. “Scacchi?” “Noioso”. “Carte?” “Noioso”. “John, per quanto mi secchi ammetterlo, Sherlock ha ragione, non c’è gioco con voi a cui io e lui ci potremmo divertire... Perché non c’è gioco in cui non possiamo predire sin da ora tutte le vostre mosse. E vincere, naturalmente” “Merda” rispose Lestrade fissandolo intensamente. Cinque paia di occhi sbalorditi si puntarono su di lui. “Hai mai giocato a merda? Non hai possibilità di vincere, a merda” continuò con gli occhi scintillanti, facendo un cenno col mento verso i due mazzi di carte sul tavolo. Sherlock non smise di pizzicare le corde del violino, apparentemente distratto, mentre gli altri si passavano le carte e battevano i palmi sul tavolo… sembravano divertirsi. Tutti, anche suo fratello. Soprattutto suo fratello. Il suo compassato e impassibile fratello maggiore rideva come un ragazzino. “Aha! hai perso mister governo inglese!” esclamò soddisfatto Lestrade dando il cinque a John, Molly e Mrs Hudson… Mycroft fece una smorfia di disappunto “ma certo che ho perso, è un gioco sciocco… proposto da un uomo molto, molto sciocco” ma questa parte della frase fu accompagnata da un’intonazione divertita e, soprattutto, da un’occhiata compiaciuta all’indirizzo di Lestrade. Compiaciuta? John lo aveva notato chiaramente, e ne era rimasto interdetto. “Okay, Mycroft Holmes” riprese immediatamente Lestrade “la tua discesa all’inferno è appena cominciata. Giochiamo a sputo ora” “Oh santo cielo…”. Anche Sherlock si unì al gioco, questa volta.

 “Sherlock…” “John?” “Hai visto tuo fratello?” “Che cosa, in particolare, dovrei aver visto di mio fratello?” “Lui è… è strano… lui sembra… stasera sembrava… felice?” “E’ innamorato, John”. John spalancò la bocca. “È una cosa che può capitare anche a noi Holmes, dovresti saperlo” aggiunse guardandolo con dolcezza. “Sì, sì, certo, lo so, ma… ma Mycroft, lui… lui non è come te… lui è…” “Lui è diverso, sì. E allora?” ci fu un momento di silenzio, e poi John riprese: “Pensi che abbia qualche possibilità con Lestrade?” “Oh, certamente, con Lestrade ha ogni possibilità. Ma non è questo il punto. Il punto è se riuscirà a dare una possibilità a se stesso”.

 Lestrade prese dentifricio e spazzolino e si diresse verso il bagno. “oh!” “oh…”. Lui e Mycroft si erano quasi scontrati nel corridoio. “Sei… sei elegante anche in pigiama, Mycroft. Non so come fai. Potresti andarci a lavorare vestito così” Mycroft arrossì leggermente e i due uomini si sorrisero “Io invece sembro sempre uno scappato di casa” concluse Lestrade guardandosi. L’amico lo fissò stupito “no, non è vero, sei sempre molto, molto… voglio dire… insomma… non è vero”. “sei sempre bellissimo” avrebbe voluto dirgli, ma si era trattenuto in tempo. La maglietta aderiva al petto definito di Lestrade e alla bella schiena, i pantaloni morbidi fasciavano in modo estremamente sensuale i suoi glutei. Mycroft deglutì… “beh allora io… buona notte”. “Mycroft…” “Sì?” chiese questi voltandosi troppo in fretta “sono stato davvero… un uomo molto sciocco stasera?” Mycroft si sentì invadere da un profondo sentimento di dolcezza “No, non sei stato sciocco. Hai trovato il modo di farmi passare una bellissima serata, grazie.”

 Mycroft si svegliò nel cuore della notte. C’erano dei rumori, c’era qualcuno che si lamentava, che gridava, addirittura: provenivano dalla stanza accanto. Entrò silenziosamente, accese la piccola abatjour sul comodino. “Gregson… Gregson…” lo chiamava scuotendogli gentilmente un braccio. L’uomo si alzò a sedere di scatto, pallidissimo in volto, volgendo intorno lo sguardo spaesato. “sono io, Mycroft, va tutto bene, era solo un sogno”. “oh… Mycroft… un incubo, ho avuto un incubo” gli rivolse un sorriso tirato, mentre prendeva dalle sue mani un bicchier d’acqua. Tornò ad appoggiarsi alla spalliera del letto. Era ancora confuso… “Ti ho svegliato