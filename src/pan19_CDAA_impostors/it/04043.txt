per riconquistare Marian, giusto?Guy annuì.- Ecco, ora continua a farlo per salvarti la vita. Mettiti a letto e restaci ancora per un po', in modo che non ci siano dubbi che stanotte tu fossi troppo debole per muoverti. Parla con Adeline e assicurati che sia disposta a giurare di averti assistito tutta la notte e non parlare con nessuno di quello che hai fatto veramente. Lo sappiamo solo io, te, Robin e Adeline e nessun altro deve sospettare che tu non fossi al castello, nemmeno Allan o Tuck. Ricordatene bene perché la tua vita dipende da questo.- Mi stai spaventando, Archer. Cosa è successo?- Fai bene ad avere paura. Qualcuno ha ucciso nel sonno buona parte degli abitanti di Nettlestone, usando quelle frecce.- Cosa?!- Alcuni si sono salvati fuggendo nel bosco e quei sopravvissuti hanno detto di aver visto il Guardiano Notturno girare per il villaggio poco prima di essere aggrediti.- Non ho fatto nulla del genere, te lo giuro!- Io ti credo, come bugiardo non vali molto, ma le frecce somigliano a quelle del Guardiano Notturno, tutti crederanno che è stato lui e non potrò fare nulla per evitare che venga accusato. E anche Robin è nei guai, c'erano anche frecce simili alle sue.Guy si lasciò cadere su uno dei letti, sconvolto dalle parole del fratello.- Credi… Credi che fossero già morti quando sono entrato nelle case?Archer sedette di fronte a lui e si strofinò gli occhi, stancamente.- Non lo so. Forse. Tu sei sicuro di non aver visto nulla di strano?- Nulla.- Devo parlare con Robin. Se accusano il Guardiano Notturno è un conto, basta che nessuno sappia che sei tu, ma se dovessero incolpare lui sarebbe un problema. A proposito, dov'è il tuo costume?- Nascosto nella foresta.- Bene. Che ci resti. Guy, parlo sul serio, se dovessi scoprire che lo hai usato di nuovo, ti prometto che alla forca non ci arriverai con le tue gambe. Da questo momento in poi il Guardiano Notturno non esiste più, chiaro?Gisborne annuì.- Quanti…- Più della metà degli abitanti di Nettlestone. E gli altri hanno paura di ritornare alle loro case.Guy rimase in silenzio per un po'.- Dobbiamo scoprire chi è stato.- No. Io devo scoprire chi è stato. Tu e Robin dovrete restare al castello e partecipare alla vita sociale. Finché gli ospiti dello sceriffo prolungheranno la visita, voi due dovrete fare in modo di partecipare ai banchetti e agli intrattenimenti.- Mentre la gente muore?!Archer gli sventolò le frecce sotto il naso.- Sai cosa significano queste? Che vogliono incastrarvi, accusare Robin Hood e il Guardiano Notturno di queste stragi. Non dovete dare ai veri colpevoli l'occasione per tendervi una trappola. Se la gente vi vede al castello, nessuno potrà dare la colpa a voi, questo lo capisci?- Sì. Non mi piace, ma ha un senso.- Bene, allora devi convincere Robin a non intervenire. Devi impedirgli di fare l'eroe e cercare di farlo ragionare. Avete entrambi troppo da perdere, dovete agire con prudenza. Lasciate fare a me.Guy si sfiorò la cicatrice che gli attraversava la gola. Non aveva il minimo dubbio che i responsabili della strage di Nettlestone fossero gli stessi uomini che avevano rapito Marian e che lo avevano quasi ucciso. Quella consapevolezza rendeva molto più difficile restare in disparte, ma sapeva che Archer aveva ragione: se quei banditi volevano far cadere la colpa su Robin Hood e sul Guardiano Notturno, la cosa migliore era non dare loro la possibilità di colpirli anche se ciò significava comportarsi da codardi.Archer si alzò.- Ora devo andare. Ricorda quello che ti ho detto, tu non ti sei mai mosso da qui.Guy fece un cenno di assenso e guardò il fratello.- Archer, aspetta.- Cosa?- Fai attenzione, fratello mio.

Marian infilò l'ago nella stoffa e si appoggiò il ricamo in grembo, osservando tristemente i punti storti e imprecisi. Sospirò, irrequieta e annoiata: era evidente che quell'arte così femminile non fosse il suo forte, ma non sapeva che altro fare per far passare quelle giornate piovose.Pensò di raggiungere le altre dame per unirsi ai loro discorsi, ma non ne aveva voglia. Senza memoria, i pettegolezzi sugli abitanti del castello non le dicevano molto e spesso trovava le altre donne leggere e sciocche, interessate solo ad argomenti banali.Sospirò di nuovo.Non avrebbe dovuto giudicare le sue coetanee, si rimproverò. Chi era lei per criticarle? Almeno loro erano in grado di cucire due punti di fila, mentre lei non sapeva nemmeno cosa fosse capace di fare.Se non avesse piovuto si sarebbe accontentata di osservare la gente che passava nel cortile del castello e l'affaccendarsi di mercanti e servitori nello spiazzo di fronte alle cucine, ma con quel temporale gli spazi esterni del castello erano deserti.Fino a qualche giorno prima avrebbe potuto occupare un po' di tempo andando a trovare Guy di Gisborne per scrivere per lui le istruzioni per il suo assistente, ma da quando lo aveva baciato in quel modo così svergognato, aveva fatto in modo di evitarlo.Pensò, con una fitta di senso di colpa, all'espressione implorante del cavaliere quando le aveva chiesto di tornare a trovarla e cercò di scacciare i rimorsi ricordando