fu tentata di chiederle cosa stesse succedendo, ma si ricordò del suo ammonimento e rimase in silenzio, la sua espressione era cambiata, i suoi movimenti oculari si erano fatti più frenetici, la bocca congelata in una manifestazione di stupore assoluto.
Lentamente si alzò, rimettendosi lo zaino sulle spalle e sollevando da terra la sacca di Call, pronta alla fuga. Non ci furono sorprese quando improvvisamente la vide strapparsi il cavo ottico dal braccio.

"Dobbiamo andarcene! Subito!", esclamò allarmata l'androide, guardandola con urgenza.
"Lo so! Ci hanno trovate!", le confermò aiutandola a sistemarsi il carico sulla schiena. Non c'era tempo per le spiegazioni, era chiaro che dovevano averle individuate e dovessero allontanarsi da lì nel più breve tempo possibile.
"Non ci hanno trovate, ma dobbiamo andarcene, ti spiegherò tutto dopo!", precisò la compagna.

"Ho recuperato le trasmissioni militari a seguito dello schianto dell'Auriga, sanno che non eri a bordo della nave quanto è precipitata in sud Africa! Sanno che sei qui intorno! Ti stanno cercando, Ripley!", Call cercava di riordinare la moltitudine di informazioni che aveva acquisito dal sistema, ma le era difficile esporgliele in maniera chiara.
"Hanno collegato l'atterraggio della Betty a quello che è successo alla nave, era prevedibile...", ragionò l'ibrido, mantenendo la calma.

La ragazza l'aveva guidata in un altro quartiere semidistrutto, il sole stava sorgendo e loro erano impossibilitate ad allontanarsi ulteriormente. Così avevano trovato rifugio in uno stabile a due piani talmente spoglio che era impossibile definire a cosa fosse servito in precedenza.

"No, no... non è solo questo, Ripley...", cercò di spiegare la giovane sentendo lacrime artificiali salirle agli occhi, "Ti hanno impiantato un chip dormiente! Quando lo attiveranno, ti localizzeranno con un'approssimazione di pochi metri!"
"Allora dobbiamo toglierlo!", la interruppe decisa l'altra armandosi di coltello.
"Hai idea di dove sia?", le chiese afferrandola per le spalle nel tentativo di farle riprendere il controllo, "Call!", la scosse leggermente.
"Non è così semplice, Ripley! Non te lo hanno iniettato sottopelle, per via dell'acidità del tuo sangue.", spiegò ancora agitata.
"Dove, Call?", pressò la donna.
"C'è dell'altro, Ripley!", cercò di guadagnare tempo l'altra.
"Dopo! Adesso pensiamo a liberarci di questo cazzo di chip! Avanti Call!", la ragazza le prese la mano sinistra tra le sue.
"Il rapporto che ho intercettato parlava della prima falange del quinto dito... direttamente dentro l'osso...", la informò con voce piatta.
"Ma che idioti! Avrebbero dovuto impiantarmelo nell'osso del bacino per essere sicuri che non me lo sarei tolto!", esclamò quasi divertita. Frugò nello zaino alla ricerca di qualcosa che più volte le era capitato tra le mani quando cercava altro.

La vide estrarre il piccolo bruciatore a gas che le aveva personalmente caricato nel bagaglio, con la vista ancora annebbiata dallo shock la osservò accenderlo e posarvi sopra la lama del proprio coltello, poi recuperò due blocchi di cemento poco lontano e li posò a terra, vicino al coltello ormai quasi incandescente. Con un secondo coltello e degli stracci in mano la invitò a raggiungerla, ma lei era come bloccata.

Le si avvicinò con più calma, prendendole dolcemente il viso tra le mani.
"Annalee... ho bisogno di te... non posso farlo da sola... avanti... puoi farcela...", la incoraggiò con pazienza, meravigliandosi della sua sensibilità, nonostante in quel momento fosse loro di ostacolo. "È solo un dito... ricrescerà!", scherzò, sollevata nel vedere la giovane scoppiare a ridere mentre le lacrime le rotolavano giù dalle guance.

Le circondò le spalle con un braccio e la guidò attraverso la stanza, vicino agli attrezzi pronti per l'improvvisata operazione. Si inginocchiò invitandola a fare altrettanto, le mise il più piccolo del blocchi di cemento tra le mani e poggiò la mano sinistra sull'altro, poi la lama del coltello finì alla base del suo mignolo.
"Coraggio, tesoro... sai cosa devi fare.", la spronò con tono deciso.

La osservò calare il pesante masso sulla lama del coltello e immediatamente il dolore si arrampicò su per il braccio. Strinse i denti mentre un conato acido le saliva su per la gola.
Un'altra frustata le salì fino alla spalla, accompagnata dall'odore acre di carne bruciata, quando l'amica le premette di piatto il coltello incandescente sul moncherino, per cauterizzare la ferita.
Cosciente del fatto che non potevano permettersi di fare rumore, continuò a respirare pesantemente e a cacciare indietro la nausea. Aprì gli occhi, preoccupata per Call, che tirava su col naso, e si accorse che le stava fasciando la mano con cautela.

L'aiutò a riposare la schiena alla parete, riprendendo pian piano controllo di sé, ispirata dalla donna che adesso le sedeva accanto con la faccia sofferente. Si allungò per agguantare i loro bagagli e l'aiutò a bere un sorso d'acqua, inumidì un panno e le tamponò il viso imperlato di sudore.

"Grazie.", la sentì sussurrare. Un sorriso lievemente sonnolento le arricciava gli angoli delle labbra.
"Sono stata un disastro!", confessò con un moto di vergogna abbassando lo sguardo.
"No... non è