voce gli si spezzasse nel dirlo, e in quel momento Clara voleva soltanto credere, con tutte le sue forze, che stesse dicendo la verità. «Volevo solo controllare che stessi bene».

«Che stessi bene? Volevi andare via senza dir nulla?» Si allontanò un po’ infastidita. Non sapeva cosa fosse venuto a fare, ma l’idea che se non lo avesse visto per caso, lui sarebbe andato via senza dire una sola parola la feriva più di quanto fosse giusto dopo tutti quegli anni.  

«Mi dispiace» disse lui, accennando un breve sorriso. Le prese il viso tra le mani, pronto a salutarla di nuovo, per sempre.

«Ma… non puoi andare subito via. Sai che giorno è oggi?»

«Okay» allungò la a, mostrando di sapere a cosa Clara volesse andare a parare. «Che giorno è oggi?»

«Mercoledì».

***

Mercoledì, ottimo giorno il mercoledì. Abbastanza lontano dal lunedì, abbastanza vicino al sabato: fantastica giornata! Perfetta per qualsiasi tipo di avventura: fantasmi intrappolati in mondi paralleli, marziani surgelati, finti dei dalle dimensioni planetarie, piste di pattinaggio, laghi, focaccine del 1927, frappè al cioccolato e cappuccini per merenda.

Il Dottore inspirò profondamente, gustando il profumo di caffè che proveniva dal suo cappuccino. “Decisamente una fantastica giornata il Mercoledì,” pensò, osservando Clara che rideva alle sue buffe espressioni. «Mi è sempre piaciuto questo posto» rifletté. «Biscotti gustosi e fantastico panorama». Il suo debole per la Terra e tutto ciò che era umano era evidente dal modo in cui guardava con orgoglio Londra, fortezze Tudor, ponti vittoriani, Squali, Cetrioloni e piccole professoresse di inglese con le fossette compresi.

«Il nostro primo appuntamento» ricordò Clara, mentre tagliava a metà la sua fetta di torta al limone e ne posava una parte nel piattino del Dottore.

«Appuntamento?» Il Dottore divenne tutto rosso in viso non appena realizzò l’implicazione di quel commento fatto tanto candidamente. «Io, ehm, non lo chiamerei appuntamento». Clara, sorridendo con schiettezza, approfittò di quel momento di distrazione per rubargli metà muffin con la sua buona dose di mirtilli. «C’era il wifi succhianime che voleva la tua, e tu credevi di poterlo trovare più facilmente di me. Il che era vero ma…» continuò per un po’, poi il sorrisetto divertito di lei lo insospettì.

Clara lo fermò prima che potesse continuare, posandogli un dito sulle labbra. «Abbiamo condiviso il frappè, però» disse compiaciuta, fissandolo con decisione.

Il Dottore boccheggiò, arrossì, dissentì e annuì: era un appuntamento. Non gli rimase che far spallucce. «Non mi piace il limone» si lamentò, addentando il primo boccone della torta di Clara. Era un’ottima torta.

Si soprese a guardare Clara, tanto soddisfatta del suo subdolo scambio, che assaporava con piacere il suomuffin e si chiese come fosse possibile questa naturalezza, sembrava che il loro rapporto  fosse ricominciato lì dov’era stato interrotto. Possibile che quattrocento anni fa fossero solo ieri? Questo vecchio viaggiatore non sapeva più contare il tempo. Prese a solleticarle le dita che stavano tranquille sul tavolo, lei scosse la testa.

«No, no, no. Non farmi quegli occhi lì, Dottore. Non mi fido più del tuo sguardo, mi tira sempre stupidi scherzi» disse Clara, mordendosi la lingua alla fine. Probabilmente aveva detto più di quanto volesse. Abbassò gli occhi e si concentrò completamente sul suo piattino di dolci mangiucchiati. «È stupido, scusami». Ritornò a guardarlo. «Ti ho perdonato anni fa».

«Non» iniziò lui, mentre con la mano ora accarezzava il palmo della mano di lei, «avrei voluto andasse così. Ma non ti chiederò scusa per aver cercato di proteggerti con ogni mezzo possibile, Clara. Sono un vecchio egoista e tu lo sai: ho bisogno che tu viva».

«Ma mi hai mentito!» Forse non lo aveva perdonato così come credeva. «Mi hai guardato negli occhi e hai giurato che non mi avresti lasciato. E hai mentito».

«E tu lo sapevi» rispose semplicemente lui, senza perdere la calma, senza distogliere lo sguardo né rilasciando la mano di lei. «Lo hai sempre saputo».

***

«Perché non possiamo andare al TARDIS? Ricordi il TARDIS? Ti voleva tanto bene, a modo suo, ovviamente…» Il tono del Dottore voleva apparire infastidito, ma non lo era davvero. Se avesse realmente voluto tornare a Christmas, non si sarebbe di certo arreso così docilmente alla guida di Clara.

«Perché stasera ho deciso che resti con me». Camminavano uno accanto all’altra, Clara gli aveva preso la mano e non si decideva a lasciarla andare, anche se non c’era alcun motivo per mettersi a correre questa volta. Si dirigevano con calma verso la stazione metro di Tower Bridge. «Ti offro la cena. Cucino io» gli propose lei entusiasta.

«Ma tu non sai cucinare!» Com’era quella regola, Dottore? Pensare prima di parlare. Pensare.

Clara si bloccò e si girò di scatto verso di lui, puntando l’indice contro il suo farfallino sbiadito, con l’intenzione di mostrare più fastidio di quanto ne provasse in realtà. Era davvero una pessima cuoca,