grattava il capo come era solito fare quando era in imbarazzo, lo immaginò sorridere dolcemente al foglio e continuare a scrivere nonostante il rossore che certamente aveva tinto le sue guance. Fu come se improvvisamente lo avesse davanti a sé, mentre lanciava i fogli accartocciati e lo colpiva accidentalmente con qualcuno di essi, senza neanche rendersene conto. Ad un certo punto magari, man mano che scriveva e gettava brutte copie della lettera, forse la sua penna era anche finita. Probabilmente la aveva guardata male, aveva ringhiato e schioccato la lingua e la aveva gettata via nel secchio. Chissà, magari così facendo aveva attirato l'attenzione di uno dei suoi compagno di stanza – quando era concentrato in qualcosa si isolava da tutto il resto e non si sarebbe accorto se uno di loro fosse rientrato – ed era stato poi costretto a spiegargli la situazione. O a inventarsi qualche scusa.

Haruka sorrise, immaginandoselo mentre accartocciava il foglio di carta e tentava di mangiarselo per nascondere le prove. Rise addirittura quando immaginò il suo volto arrossato per la vergogna e il vicino soffocamento, e per la rabbia, perché accartocciando il foglio che stava scrivendo si era condannato a riscrivere la lettera nuovamente.

Chissà quanti blocchi di quei fogli così curati era stato costretto a comprare. Chissà quante cartolerie aveva girato, prima di trovare quello che preferiva.

Riprese a leggere, più tranquillo grazie a queste immagini ma allo stesso tempo sempre più teso.

 




 

Makoto era “i suoi metodi”, Haruka non aveva alcun dubbio. Non era questo però che lo fece smettere di leggere un attimo, quanto piuttosto l'abilità di Rin nel capire quando stava effettivamente per scorrere oltre e ignorare quelle parole scritte, reputate dal ragazzo troppo romantiche e pericolose. Rin iniziava a capirlo troppo, e decisamente troppo in fretta.

Era pericoloso.

Con un broncio e un disappunto di cui Rin non sarebbe mai stato avvisato – sempre se avesse deciso di rispondergli con qualcosa di più rispetto ad un secco “ho letto la lettera” –, riprese a leggere.

 




 

Haruka qui si fermò un attimo, considerando con attenzione le parole del compagno. Non era irritato, semmai mortalmente curioso di sapere se Rin fosse stato letterale o meno. In tal caso non gli sarebbe dispiaciuto.

 




 

Fissò con sguardo un po' confuso la lettera e le parole scritte grandi e marcate. Diede nuovamente un'occhiata al pacco, gli occhi lievemente sgranati e poi affilati, sospettosi. Perché era così chiaramente nervoso riguardo il contenuto di quell'involucro? Lo toccò, tastandolo, e… gli sembrò morbido. Decise però di non indagare oltre e rispettare così le parole di Rin. Prima di riprendere la lettura però, non riuscì a non immaginarsi il compagno con sguardo deciso ed imbarazzato, rosso in volto, mentre gli intimava di continuare a leggere e di non fare ulteriori storie.

Se lo immaginò mentre parlava da solo alla lettera che probabilmente stava scrivendo per la centesima volta. Lo immaginò determinato, con gli occhi forse un po' lucidi.

Sorrise. Mancava anche a lui.

 




 

Haruka abbassò il foglio e fissò dritto avanti a sé. A quel punto, era molto combattuto sul da farsi: da un lato, avrebbe volentieri lasciato perdere la lettera e il pacco per andarsene a dormire e dimenticare tutto, perché quello che aveva fatto Rin era crudele e non rispettava il suo volere, ma allo stesso tempo non poteva, non riusciva ad allontanarsi da dove era seduto perché voleva conoscere il contenuto di quel pacco, voleva sapere cosa Rin avesse scelto di dargli in modo che si ricordasse di lui. Fin da quando era piccolo, Haruka era sempre stato diffidente riguardo i regali, o più in generale nei confronti di alcuni tipi di oggetti: temeva i ricordi e i sentimenti che portavano con sé e che avrebbero potuto creare. La foto dei suoi genitori gli ricordava la loro mancanza, per questo la aveva nascosta in un cassetto che non apriva mai. Il piccolo delfino in plastica che galleggiava in acqua, quello che Rin gli aveva regalato a forza quando erano piccoli e si erano appena conosciuti, Haruka lo teneva per lo più nascosto. Aveva ricominciato ad usarlo solo molto dopo la prima partenza di Rin in Australia; usarlo però, tutt'ora, lo rendeva inquieto e faceva riaffiorare pensieri spiacevoli. Per Haruka, insomma, era meglio non ricordare e non pensare, piuttosto che avere un oggetto che lo avrebbe potenzialmente potuto far soffrire. Per questo, per paura, aveva sempre rifiutato i regali di chiunque, di Rin in particolare. Un braccialetto, una maglia, anche una stupida rivista sull'acqua che un giorno avrebbe voluto comprargli in edicola. Haruka non aveva voluto mai nulla, perché aveva paura.

(Se fosse successo qualcosa, se si fossero lasciati? Non lo avrebbe sopportato e gli oggetti sarebbero diventati dolorosi.)

Ma ora era costretto, costretto a vincere la sua paura per colpa della sua curiosità e per colpa di Rin, che lo aveva fatto crescere e che ancora continuava a spronarlo ad andare avanti.

Prima di riprendere a leggere però, Haruka fissò a lungo il pacco, pensieroso. Lì c'era il primo vero regalo di Rin da quando erano una coppia, c'era qualcosa che assieme alla lettera che teneva in mano avrebbe segnato un momento preciso nella sua vita, mantenendolo vivo e limpido. Quanti ricordi aveva infatti lasciato affievolire ogni volta che aveva rifiutato