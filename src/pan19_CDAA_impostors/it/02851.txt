Non lo aveva mai buttato anche se ormai gli stava stretto, e quando si erano trasferiti Tetsu se ne era impossessato e lo usava come una specie di coperta, accoccolandocisi dentro. Non era cresciuto molto, da quei tempi, e sosteneva che quel maglione fosse il più caldo che avesse mai indossato.

Gli stava così largo che, stringendosi le gambe al petto, riusciva addirittura a coprire pure quelle fino alle punte dei piedi nudi, che spuntavano fuori di qualche centimetro nel loro pallore, facendo apparire Tetsu ancora più vulnerabile.

Il libro poggiato sulle ginocchia, aveva continuato a sfogliare pagina dopo pagina mentre Daiki sbuffava, si lamentava, malediceva il cielo e camminava avanti e indietro di quei due passi che gli permetteva l’ampiezza del salotto, troppo stretto per le sue gambe lunghe.

Il loro appartamento era troppo piccolo e troppo pieno, ma era tutto quello che due studenti universitari potvano permettersi. Avrebbero magari avuto la possibilità di trovare qualcosa di meglio se Kagami, come avevano progettato, fosse andato a vivere con loro, ma a causa della crisi il padre gli aveva chiesto di tornare in America dopo le superiori, perché non riusciva a mantenere una casa in entrambi i continenti. 

Quanto aveva pianto Tetsu il giorno che quello là era partito; non all’aeroporto, nessuno di quei due fessi aveva lasciato trapelare quanto dolorosa fosse la separazione, ma più tardi, a casa di Daiki, si era lasciato a andare a uno sfogo che gli era parso fosse durato per ore. E per tutto il tempo Daiki l’aveva tenuto stretto a sé’, incurante delle lacrime che gli inzuppavano il maglione - lo stesso che Tetsu aveva indosso ora - e gli aveva ripetuto per non sapeva quante volte che non sarebbe rimasto solo, che Daiki sarebbe stato con lui, che non lo avrebbe mai lasciato scappare né sarebbe mai andato via. 

Era quel giorno che era iniziata la loro storia. Nel momento in cui Tetsu, finite tutte le sue lacrime, aveva sollevato il viso arrossato dal suo petto e gli aveva chiesto, con gli occhi e la voce seria: “Davvero?”

E Daiki aveva cercato dentro di se’, e aveva capito che si, davvero, per Tetsu ci sarebbe sempre stato. Che sarebbe stato al suo fianco qualsiasi cosa la vita gli avesse riservato e lo avrebbe fatto di tutto cuore, perché, anche se lo stava ammettendo anche a se stesso solo in quel momento, lo amava. 

Non gli aveva detto nulla di tutto questo, aveva semplicemente annuito, e Tetsu aveva capito e si era abbandonato al suo abbraccio, finalmente sereno.

Sarebbe stato romantico, se si fossero baciati in quel momento, ma ci sarebbe voluto ancora del tempo. Nonostante i loro sentimenti fossero chiari, nessuno dei due aveva avuto il coraggio di fare la prima mossa. Sapevano che li avrebbe cambiati, e non si erano sentiti pronti a fare quel passo.

Quando il momento arrivò, fu come l’apertura di una diga: tutto quello che avevano trattenuto fino ad allora si fece strada verso l’esterno in maniera prorompente, quasi distruttiva. Mezz’ora dopo quel primo casto bacio si erano ritrovati nudi ed ansimanti sotto le coperte, a guardarsi entrambi stupiti perché nessuno dei due ricordava bene come ci erano arrivati. 

Non c’era stato neanche un secondo di rimpianto, però. Già che c’erano, ripeterono l’esperienza immediatamente, assicurandosi, questa volta, di tenere a mente ogni dettaglio.

Da quel momento in poi, la loro unione non fece altro che cementarsi sempre di più. Nessuno dei loro amici si stupì della notizia, quando trovarono il coraggio di confessarlo. Kagami addirittura chiese perché glielo stessero dicendo, pensava che stessero insieme da prima che lui partisse. 

Vivere insieme li aveva portati a conoscersi meglio, e agli inizi litigare tantissimo proprio per questo. Eppure, tutte le volte, chiunque dei due avesse sbagliato - e il 90% delle volte era Daiki, ammettiamolo - tornava sempre con la coda fra le gambe dall’altro, a chiedere scusa, venendo puntualmente perdonato.

Ora che era passato quasi un anno si capivano abbastanza bene da sapere cosa li avrebbe portati a una lite, e riuscivano a evitarla con vari compromessi, proprio come ora.

Il vecchio Daiki avrebbe costretto Tetsu ad alzarsi da quel divano, cambiarsi ed andare a cercare una palestra aperta di domenica e al coperto, che probabilmente non avrebbero trovato, e sarebbero tornati entrambi a casa frustrati e zuppi. Dopodiché, mentre Daiki avrebbe continuato a lamentarsi con sempre più veemenza, Tetsu si sarebbe chiuso nel suo silenzio ostile fino a che non fosse esploso e gli avesse intimato di smetterla di fare il bambino. Daiki si sarebbe offeso per la mancanza di interesse di Tetsu nel passare tempo insieme, Tetsu gli avrebbe detto che era un idiota a pensare una cosa del genere e così via.

Era già successo qualcosa di simile e, ripensandoci ora, Daiki si rendeva conto di quanto fosse stato egoista e impulsivo in tanti dei litigi passati. Anche Tetsu non era perfetto, ma almeno lui sapeva pensare con calma. 

Fortunatamente, con il tempo era riuscito a passargli questa buona abitudine, e ora infatti Daiki era li buono, seduto di fianco a lui, che continuava a espirare sconsolato mentre creava aloni di vapore sul vetro della finestra dietro di divano. Disegnò una palla da basket nel cerchio di