La chiamata arrivò alle nove di sera, pochi momenti dopo il ritorno di un John Watson appesantito dalle buste di Tesco  al 221b di Baker Street.

“Potresti anche darmi una mano, sai?” disse, lanciando un’occhiataccia a Sherlock, roteando gli occhi mentre entrava in cucina superando il detective.

“Lo so.” rispose lui, senza neanche alzare lo sguardo dal suo libro. “Sono occupato.”

“Occupato?” ripeté John, guardandolo con la bocca spalancata. “Stai leggendo Harry Potter, Sherlock. Leggere un libro per bambini non significa essere occupato!”

“Me l’hai detto tu di leggerlo. ” disse Sherlock. “Nonostante ciò che sta succedendo sia dolorosamente ovvio.”

John sospirò, drizzando le spalle dopo aver sistemato la nuova bottiglia di candeggina sotto il lavandino. “D’accordo. Stupiscimi.”

“Beh,” cominciò Sherlock, sventolando il libro al coinquilino. “Chiaramente il professor Raptor sta cercando di rubare la pietra. Era a Diagon Alley il giorno in cui la banca è stata rapinata.”

“C’erano un sacco di persone.”

“Sì” confermò Sherlock. “Ma non c’è stato nessun riferimento al fatto che indossasse un turbante dallo strano odore durante il primo incontro con Harry. Quindi, qualcosa deve essere andato storto, e in qualche modo il turbante è magico o posseduto, o comunque nasconde qualcosa. Dopo il suo fallimento nel furto, viene osservato. Harry e Ron hanno visto Raptor vicino al corridoio del terzo piano, dove senza dubbio è nascosta la pietra. Lui ha informato la scuola della presenza di un troll. E’ un insegnante di Difesa contro le Arti Oscure, senza dubbio sa tutto su queste creature. Scommetto che ha fatto entrare il troll per usarlo come diversivo. E sono sicuro che era lui a maledire la scopa di Harry. Hermione l’ha urtato, facendogli perdere contatto visivo, mentre correva a dar fuoco a Piton. Ora, Piton cosa ha combinato? Sicuramente sembra più il tipo che lancia maledizioni. Ma no, ovviamente ha una storia oscura alle spalle. Silente non lo lascerebbe mai entrare nella scuola senza essere assolutamente sicuro di potersi fidare. Sta indubbiamente lavorando per Silente, cercando di redimersi proteggendo Harry ed evitando di far prendere la pietra a Raptor, ed è così che si è ferito alla gamba. Cercava di impedirgli di superare il cane. E l’odio verso Harry? Probabilmente un risentimento infantile verso su padre. E non dimentichiamoci che era innamorato di sua madre.”

John spalancò la bocca. “Come diavolo fai a sapere tutte queste cose?” gli chiese, camminando verso di lui e sbirciando la pagina. “Sei solo al dodicesimo capitolo! Come fai a sapere della pietra?”

“Ti prego.” disse Sherlock sprezzante. “All’inizio si legge che Flamel era l’unico ad aver mai fabbricato la Pietra Filosofale. Per non parlare del titolo del libro, ‘Harry Potter e la Pietra Filosofale’. Ovvio, davvero.”

La bocca di John non accennava a chiudersi e, quando il telefono di Sherlock iniziò a squillare, non trovava ancora le parole, mentre guardava il detective alzarsi per rispondere.

“Donovan?” chiese Sherlock, mettendo il telefono in vivavoce e posizionandolo attentamente sul tavolo mentre cercava la sciarpa, sembrando confuso. “Non mi chiami mai, tu.”

“Lascia stare.” lo aggredì lei, chiaramente nervosa per la chiamata. “Ascolta, Mostro*, abbiamo bisogno del tuo maledetto aiuto con questo caso.”

“Vedo” rispose Sherlock, sorridendo. “E perchè non mi ha chiamato Lestrade?”

"Non ne ho idea" replicò Donovan. "E’ il quarto caso così e non abbiamo nessuna traccia. E pensiamo che sia legato a dei casi irrisolti che risalgono a quasi venticinque anni fa. Se non sono collegati, sono una copia perfetta."

“Assassinii?” Chiese Sherlock, infilando la giacca.

"No." Ci fu una breve esitazione, e John poteva sentire dei lamenti in sottofondo. "Abuso di minori."

"Abuso di minori?" Sherlock ripeté, raddrizzandosi, la giacca dimenticata in mano. “Dimmi di più.”

"'Dimmi di più'?" scimmiottò lei, suonando disgustata. "Neanche tu potresti divertirti con un caso del genere."

"Sally, sta zitta!" Sherlock la assalì. "Dimmi solo cosa è successo."

"Ragazzino di undici anni" Donovan gli disse. "Trovato in un garage poco lontano dalla sua scuola. E’ stato violentato, e gli hanno inciso il numero 23 sulla schiena. E’ andata avanti per più di un anno, ma non ci sa dire chi è stato."

"Non può," la corresse, scuotendo la testa e indossando il cappotto. “Non può dirti chi è stato perchè non lo sa. Sei ancora sulla scenda del crimine?”

"Sì" Donovan rispose. "Che vuol dire che non sa chi sia? E’ stato molestato per un anno intero!"

"Non importa." disse, prendendo il telefono in mano. "Stiamo arrivando. Mandami l’indirizzo e dì a Lestrade che lo uccido."