a pochi passi dalla cima di Amon Ereb, a Ovest, le lunghe lance con le punte di metallo che scintillavano sotto la luce delle stelle.

Urwen alzò l’ascia e urlò ancora. Altri risposero intorno a lei, urla roche in lontananza.

Era finita. Avevano vinto!

Urwen rilassò il braccio indolenzito e prese un ampio respiro. Era viva, ammaccata ma viva. Alzò lo sguardo verso il cielo e le stelle ammiccarono, più luminose e ridenti di prima della battaglia, quasi la regina delle Stelle stesse gioendo con loro. Non una nube le oscurava. Erano lì, silenziose, testimoni di quella battaglia e di quella vittoria.

Urwen lanciò un altro urlo. Avevano scacciato le creature dell’Oscuro Cacciatore!

I cadaveri degli Orchi la circondavano e l’odore del sangue era forte e nauseante. Urwen sollevò la sua ascia: era rozza, la pietra scheggiata, ma era ancora affilata e nera del sangue dei suoi nemici. Si toccò il fianco, là dove l’Orco l’aveva ferita. Il sangue aveva macchiato l’armatura di cuoio, ma era già secco e lei rilasciò il sospiro che aveva trattenuto. Il cuoio l’aveva protetta. Sperò che i suoi compagni senza pelle d’orso non fossero caduti tutti sotto i colpi delle spade di ferro. 

Il braccio che reggeva lo scudo era intorpidito ma Urwen lo mosse senza difficoltà. Aveva un taglio sulla coscia e, a giudicare dal dolore, doveva avere altri lividi, là dove le armi degli orchi l’avevano colpita. Il cuoio aveva retto, ma era graffiato e trovò altri tagli: alcuni non avevano raggiunto i vestiti sotto, altri le avevano graffiato la pelle, però nessuno era penetrato a fondo come quello al fianco. Urwen si sfiorò il viso e sussultò, nel sentire il dolore quando passò il dito sul labbro e lo trovò spaccato. Il naso era intero, anche se era stato colpito, e il sangue era secco sul mento.

Un fruscio alle sue spalle e lei si voltò, scudo alzato e ascia pronta a colpire.

L’Elfo che aveva di fronte aveva il lato destro del viso ricoperto di sangue rosso e nero, ma il suo sguardo era limpido. Aveva un taglio scuro sopra il sopracciglio e il braccio sinistro gli pendeva, inerte, lungo il fianco. La sua veste di pelle di orso era graffiata ma non lacerata.

Urwen rilassò la posizione. Rhosdir le sorrise. «Sei viva».

Urwen annuì ma un groppo le strinse la gola.

«Mia madre?»

«È viva» Rhosdir abbassò lo sguardo «Ma è ferita».

Urwen deglutì. Slegò le corde che tenevano fermo il cappuccio di cuoio e lo sfilò. «Portami da lei».

Rhosdir si voltò e si incamminò verso la cima della collina. I cadaveri degli Orchi erano ovunque, insieme ai corpi dei loro compagni. Urwen distolse lo sguardo dal terreno e lo tenne fisso sulle spalle di Rhosdir, ma il suo corpo tremava.


Quanti sono morti?


Quando arrivarono in cima alla collina, Urwen ondeggiò, le gambe che si rifiutavano di sostenerla. I cadaveri ammassati in mucchi erano troppi, troppi i corpi martoriati di altri compagni. Rhosdir si voltò e la afferrò per un braccio.

«Tutto bene?» le chiese, il sopracciglio inarcato sotto la ferita.

Urwen scosse la testa e cadde in ginocchio. Il suo corpo tremava e sudore freddo le colò lungo la schiena. La brezza portò con sé odore di sangue e il fetore dei cadaveri macellati dalle pendici della collina. Un conato di vomito la scosse e lei rigettò bile e saliva sull’erba. Rhosdir le rimase accanto, tenendo una mano sulla fronte. Urwen incontrò il suo guardo ma non c’era giudizio nei suoi occhi. Rimase in silenzio accanto a lei, fino a quando lei non prese un ampio respiro e si mise a sedere.

«Andiamo?» 

Urwen annuì.

Rhosdir la prese per un braccio e lei lasciò che lui l’aiutasse a percorrere l’ultimo tratto di strada fino alle tende che stavano allestendo. Il suo corpo continuava a tremare e le gambe non erano in grado di sostenerla.

«I soldati di Mantogrigio ci hanno raggiunto e gli Orchi sono in rotta» la voce di Rhosdir era atona, le sembrò che stesse parlando più per se stesso che a lei «Una parte è andata a braccare gli Orchi in fuga».

Urwen deglutì, il sapore aspro della bile ancora in gola: «Se Mantogrigio ci ha raggiunti solo ora, cosa è successo sulla collina?»

«Il Re è morto».

Urwen alzò la testa, la voce di suo padre fu come essere travolta da una cascata ghiacciata. Lui la raggiunse, aveva ombre viola sotto gli occhi e i capelli, tagliati corti in segno di lutto, erano appiccicati alla fronte sudata.

«Padre…?»

Suo padre non sorrise ma le prese il viso tra le mani, gli occhi lucidi, e le baciò la fronte. «Sei viva, Carassel».

Le passò un braccio attorno alla vita, liberando Rhosdir dal suo peso. 

«Tua madre è stabile» disse lui, la voce stanca «andiamo alle tende con gli altri feriti. Vieni anche tu, Rhosdir. La battaglia è finita, lasciate che Mantogrigio si occupi di quelle bestie in fuga».

 



***

 

Sua madre schiuse gli occhi e voltò la testa. Tirò