uscita."


 

Quelle parole dette una sera di novembre di 6 mesi fa ancora mi bruciano dentro.

Vuoi rovinarti la carriera per me?  Sì, Federico, io avrei fatto tutto per te. E poi che cazzo, siamo nel 2015, possibile che la vita privata di un giocatore abbia ancora tutta questa importanza? E se è così, al diavolo tutto. Io non avrei mai permesso a quel fantomatico "sistema" di scegliere per me.

Ma non è stata una mia decisione.

 


Yeah, I know it’s stupid I just gotta see it for myself


 

Dopo che hai troncato la storia tra noi, sapere di lei è stato un colpa al cuore. Ma non così tanto inaspettato. Ha fatto male, ma non mi ha colto di sorpresa.

Se il giudizio del mondo è tanto importante per te, anzi, è naturale che tu abbia una ragazza. Perché non dovresti averla? Sei bello, talentuoso, promettente. Il futuro ti appartiene. Come tanti altri hanno fatto prima di te, serve una spalla, di sesso femminile, per condividere tutto quello che c'è e quello che verrà.

 

Sono venuto qui stasera sapendo che molto probabilmente ci sarà anche lei. Sono venuto consapevolmente, sperando quasi che lei ci fosse.

Mi rendo conto che può sembrare folle, ma voglio vedere la realtà con i miei occhi, non soltanto per sentito dire.

Ne ho bisogno.

 

I’m in the corner, watching you kiss her  I’m right over here, why can’t you see me  I’m giving it my all, but I’m not the (girl) boy you’re taking home  I keep dancing on my own

 

Dopo un'ora mi rendo conto che forse il mio piano non era dei più brillanti. Volevo vedere, volevo avere di fronte la verità. Ma non ero pronto al tuffo al cuore e al rumore sordo che ho sentito rimbombarmi nelle orecchie quando, effettivamente, ho visto.

Tu che tieni vicino una ragazza bruna – una bella ragazza, immagino. Lei che ti sfiora la mano quasi casualmente, mentre prende da bere. Tu che le parli all'orecchio, per farti sentire sopra il suono assordante della musica. Lei che ride alle tue parole.

Voi che vi baciate.

Volevo vedere, ma forse non ero pronto. Non ero pronto a vedere un'altra persona – donna, uomo, ha davvero così tanta importanza? - vicino a te. A vedere il mio posto riempito da qualcun altro.

 


I’m just gonna dance all night I’m all messed up, I’m so out of line


 

"Dani' direi che questo lo prendo io." Andrea mi toglie di mano il bicchiere che stavo per avvicinare alle labbra. "Dubito che domani vorrai iniziare il ritiro con i postumi di una sbronza."

Ha ragione. Faccio segno di sì con la testa, senza dire niente.

Pensavo di essere forte, coriaceo, resistente, ma seduto qui, in mezzo al casino eppure isolato come fossi in una bolla, mi sento tutt'altro.

Mi sento solo. Mi sento fragile.

Non ho superato un cazzo di niente. Non sono pronto a vederti con lei. Non sono pronto adesso, ma prima o dopo lo sarò.

 

I’m in the corner, watching you kiss her  I’m right over here, why can’t you see me  I’m giving it my all, but I’m not the girl you’re taking home  I keep dancing on my own  I keep dancing on my own

 

Mi allontano dalla pista da ballo, dalle luci, dalla musica. Senza voltarmi indietro. Quando esco nell'aria quasi estiva torno finalmente a respirare. Il cielo sopra Milano si sta schiarendo, alla fine forse non pioverà.

Tengo stretta la convinzione che, prima o dopo, le cose andranno meglio e il battito del mio cuore impazzito torna a un ritmo quasi regolare.

 

"Danilo?"

La tua voce mi coglie impreparato, il cuore accelera di nuovo. Come se la serata non fosse stata abbastanza snervante, abbastanza dura, già così. Ma da un certo punto di vista è meglio mettere un punto fermo all'intera storia. E ricominciare, domani, come fosse davvero un giorno nuovo.

Mi volto verso di te. Sei da solo e questo mi aiuta a ricompormi, a non dar troppo a vedere il miscuglio di emozioni che mi agitano l'anima.

"Dov'è finita la tua ragazza?" ti chiedo infatti, inarcando appena un sopracciglio, simulando curiosità. Adesso è il tuo turno di essere sorpreso."E' dentro. Tra un po' immagino che se ne andrà, domani torna a Firenze" rispondi comunque."Che peccato. Ci avrei scambiato quattro chiacchiere volentieri."

Immagino che la velata ironia dietro le mie parole, questa volta, non ti sia sfuggita.

"Danilo senti..."Vedo dai tuoi occhi – brillanti, profondi, belli esattamente come ricordavo - che vorresti mettere un ponte tra noi, appianare le cose. Persino giustificarti, chissà. Ma non te ne do il modo. Il momento delle spiegazioni è passato da tempo.

"No, Federico, non c'è bisogno che tu aggiunga niente". Mi avvicino appena, ti guardo dritto negli occhi. "Sei stato abbastanza chiaro