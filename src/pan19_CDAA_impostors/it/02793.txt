, Sam?" dice Dean, tra i denti, infelice e amaro. "No" risponde semplicemente. Dean non dice nulla, ma scivola giù, in piedi, e gli volta le spalle. "Andiamo", dice. Sam lo segue, come fa sempre, da tutta la vita. Smetterà domani mattina.

 

 

Ormai è completamente buio e solo pochi lampioni qua e là illuminano la strada deserta. Sam sa cosa potrebbe esserci nel buio e invidia dolorosamente le persone che pensano siano solo sciocche superstizioni. Segue i passi di suo fratello, in silenzio. Non vuole tornare a casa, non vuole affrontare suo padre.

 "E' davvero questo quello che vuoi?", chiede Dean, senza guardarlo. Sam, per un attimo, è terrorizzato che Dean possa chiedergli di rimanere - prega che non lo faccia, perché, Dio lo perdoni, ma rimarebbe. "Sam, è davvero quello che vuoi?" ripete suo fratello e Sam non riesce a rispondere sì perché è una bugia, ma non può dire no, perché non può permetterselo. Quel che vuole non è qualcosa che possa avere - eccetto - 

 (Non gli dispiacerebbe essere un mostro, se anche Dean - Ma si impedisce di finire quel pensiero)

 "Sì", mente, alla fine. "Va bene, allora". E in quel momento Sam capisce che Dean non gli chiederà di rimanere proprio perché sa che lo farebbe. Dean sta cercando di dargli quello che vuole, come sempre. Vorrebbe riuscire a colmare lo spazio che lo separa da suo fratello e promettergli che non lo lascerà mai più da solo con suo padre, con la caccia lunga diciotto anni al demone che ha ucciso loro madre.

 Ma Sam ha bisogno di partire, di smettere di sentire questa fame, questa fitta di desiderio al petto che nessuna preghiera è riuscita a mandar via e gli attimi di vertiginosa indecisione dove pensa che forse, forse, forse potrebbe - ed è terrorizzato che un giorno possa dimenticare perché non dovrebbe - ed è così totalmente e irrimediabilmente innamorato di Dean, di suo fratello, che vorrebbe piangere - non può passare la vita dilaniato e nauseato e (finirai all'inferno, si dice, mentre guarda Dean, guarda il suo viso, il suo corpo, le sue mani e - )

 La gente passa tutta la vita a cercare quello che Sam ha trovato nel posto sbagliato.

 "Dobbiamo rientrare. Papà si starà preoccupando", dice Dean, senza fare nessuna mossa per entrare in casa.

 Sam sa esattamente cosa lo aspetta nel salotto. Così si siede nell'erba, la schiena appoggiata ad un tronco tagliato. Con la coda dell'occhio riesce a vedere la finestra della loro cucina. La luce è accesa. Anche Dean sembra voler rimandare il più possibile l'invevitabile, quando si siede accanto a lui. Rimangono in silenzio qualche attimo, gli occhi fissi sulle stelle, fingendo di ignorare la luce accesa nella loro casa, come un disastro in attesa di accadere.

 "Ehi, Sam, ti ricordi quella volta che papà voleva insegnarci ad orientarci con le stelle e ci siamo persi in quel bosco... Dov'è che eravamo?" "In Texas". Sam sorride, nel buio, momentaneamente dimentico di quel che lo aspetta. "Avevi dieci anni. E avevi perso la torcia" "Quanto si è arrrabbiato papà per quello..." "Era una buona torcia!", lo prende in giro Dean. "Già. Però, è stato divertente"

 Se chiude gli occhi può ancora vedere Dean, a quattordici anni, quando suo fratello gli sembrava solido e imbattibile e adulto e ricorda che aveva detto "Andrà tutto bene. Stammi vicino e seguimi" e Sam, perso in un bosco di notte, si era sentito al sicuro.

 "Sì, è stato divertente" mormora Dean, "... Anche se non avevo assolutamente idea di che strada prendere" "Lo sapevo!" ride Sam, "Hai preso una direzione a caso!" "Ehi! Abbiamo avuto fortuna!" "Sì", concorda Sam, guardando Dean. Gli sembra più giovane di quanto fosse otto anni fa, in quel bosco, e più sperduto di quando non conosceva la strada per uscirne. "Andrà tutto bene", ripete, come un eco di quelle parole di tanti anni prima, anche se nemmeno lui conosce la strada davanti a loro.

 Appoggia la testa sulla spalla di suo fratello e chiude gli occhi.

Anche ad occhi chiusi, può sentire Dean esitare un attimo, prima di avvolgere un braccio attorno alle sue spalle e stringerlo. Sam non vuole andare via. "Sam, io - " Sam preme il suo viso contro la curva del collo di suo fratello e mormora qualcosa dal tono interrogativo. Sente il battito del cuore di Dean accellerare. Si irrigidisce. "Sammy" sta dicendo suo fratello con voce rotta, affondando il viso nei suoi capelli e rafforzando la presa sulla sua spalla, tirandolo a sé.

 

 "Sam" Sta gridando suo padre dal portico, la porta aperta alle sue spalle che riversa la luce del salotto nel giardino, il loro spazio protetto dal buio ora dolorosamente esposto. "Sam, vieni subito qui!".

 Si alza in piedi e va verso suo padre, entra in quella casa dove al piano di sopra c'è la sua valigia già pronta e non guarda indietro.

 "Spiegami questa roba o,