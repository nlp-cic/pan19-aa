libero di andare a far visita ai propri parenti fino alla fine della settimana. Una volta tornati avrebbero ripreso con le prove, gli impegni e le novità, in attesa del grande concerto a Seoul. 



Venne sottolineato come l’uscita non fosse completamente una libera vacanza, in quanto sarebbero state presenti le telecamere e avrebbero girato qualche live sulla V app. Ma nonostante ciò i ragazzi avrebbero deciso indipendentemente come passare le giornate. L’occorrente era già stato caricato sul furgone che li avrebbe portati a destinazione e durante quella mattina i sette avrebbero passato qualche ora nella stanza, per farsi dare i vestiti dalla stilista e lasciarsi truccare: poiché il tutto sarebbe stato ripreso da telecamere.


 


Jungkook e Taehyung sembravano gli unici davvero interessati ed entusiasti all’idea: per il primo era comprensibile, avrebbe passato il compleanno in modo differente dal solito vagare per l’appartamento, mentre Taehyung si limitava ad essere felice perché beh, era Taehyung. Dopo ore e ore di riprese poteva godersi la sua meritata vacanza, anche se sarebbe stata movimentata, non avrebbe potuto chiedere di meglio. Si rilassava così.



Iniziarono velocemente i preparativi. Dopo aver aspettato, per diversi minuti, che Hoseok prendesse i propri vestiti e la smettesse di lamentarsi per cause sconosciute, Jimin raggiunse la loro stilista, ultimo step prima di uscire e salire sul furgone dove gli altri lo stavano aspettando. 


 


L’amica gli diede l’occorrente, che Jimin si affrettò a mettere in valigia. Nonostante il suo istinto gli dicesse di lasciar perdere, la curiosità prese il sopravvento e Jimin le chiese dove avesse comprato il braccialetto. La ragazza sorpresa si limitò ad abbassare lo sguardo, arrossendo e rispondendo con un semplice 

«È un regalo.»





Spero non di Taehyung

, continuò la frase una voce fastidiosa nella testa di Jimin, il quale notò l’imbarazzo dell’amica e cambiò argomento. 




«Grazie, noona.» 

Presto fu pronto per lasciare la stanza quando la ragazza lo fermò e si avvicinò, dandogli una leggera pacca sulla schiena. 

«Taehyung sembrava davvero felice quando mi ha parlato della vostra uscita.» 

Jimin notò lo sguardo fiero e compiaciuto dell’amica; lo ricambiò con uno sorpreso. 

«Quella del campeggio è un’ulteriore opportunità per dedicarvi alla vostra amicizia. Pensaci, ok?»



 


Nonostante Jimin non avesse davvero capito riguardo cosa dovesse rivolgere i propri pensieri, il giovane le rispose con un semplice 

«Mh.», 

salutandola un’ultima volta e uscendo dall’edificio.








***


 


Quando Jimin entrò nella macchina notò subito che tutta l’allegria e l’entusiasmo del suo migliore amico avevano lasciato posto alla stanchezza che evidentemente la sera prima Il giovane non aveva completamente eliminato.



Nel momento in cui Jimin si lasciò cadere sul suo sedile, Taehyung era infatti addormentato alla sua sinistra, seduto tra lui e Jin. Namjoon si trovava davanti, per fare compagnia al manager che doveva portarli fino a destinazione, mentre Hoseok, Yoongi e Jungkook erano seduti dietro di loro. 


 


Jimin lanciò un’occhiata al maknae quando notò la vicinanza tra lui e Yoongi, ma il giovane gli rispose solo con un sospiro e un’espressione stanca. Infatti Yoongi sembrava più preso dal proprio cellulare, distogliendo l'attenzione da esso solo per ridere alle battute occasionali di Hoseok. Jungkook quindi sorrise all’amico per non farlo preoccupare è decise di ascoltare della musica durante il viaggio, guardando fuori dal suo finestrino. 


 


Risedendosi al proprio posto, un po’ dispiaciuto per il maknae, Jimin tornò a volgere la propria attenzione verso Taehyung, che teneva la testa piegata in modo innaturale per dormire su un sedile troppo corto per la sua altezza. 



Si rese conto di non poter agire liberamente quando pensò di poggiare la testa dell’amico sulla propria spalla. Jimin avrebbe voluto fare molto altro, come accarezzargli il viso o far passare le dita tra le ciocche morbide dei suoi capelli, ma realizzò presto che quelle azioni, unite alle sue intenzioni, non sarebbero state viste dai suoi hyung come semplici cure tra amici. Sapeva come diventava in quei momenti, Jimin; chiunque avrebbe capito i suoi sentimenti guardando in che modo il giovane toccava l’amico mentre dormiva. Ma non erano nel buio della loro camera, non poteva contemplare e amare ogni centimetro di Taehung senza che lui stesso, e gli altri, se ne accorgessero.


 


Decise quindi di distogliere lo sguardo dal suo migliore amico, incapace di fissarlo senza desiderare altro, e di mettersi anche lui comodo, cercando di dormire. Non appena Jimin chiuse gli occhi, un’improvvisa pressione sulla sua spalla lo svegliò dalla dormiveglia: a quanto pare la leggera curva percorsa dall’auto aveva fatto cadere la testa Taehyung su di lui. 



Jimin non aprì gli occhi. Non sarebbe riuscito a trattenersi se avesse visto davanti a se, così vicino, il volto del suo migliore amico. Rimase immobile e cercò di addormentarsi. Ma l’impossibilità di poter agire liberamente riguardo Taehyung lo stava soffocando. 


 



“Pensaci.”

, gli aveva detto noona poco prima.


 


Ma più Jimin pensava alla situazione e alla loro attuale amicizia, più si rendeva conto di quanto essa non gli bastasse.



[Third Person POV]


 



«Wow~ Aria fresca.» 

Namjoon rimase a contemplare il panorama mentre gli altri si affrettavano a scaricare le valige e a montare le tende.


 


Potevano essere finiti in capo al mondo e non saperlo.