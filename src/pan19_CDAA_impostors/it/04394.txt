mortale stringeva tra le braccia aveva lo stesso peso di quella di Thor, ma non più lo stesso calore.

E forse il suo amore era davvero un abominio, ma quel dolore che strappava il petto non era solo del mortale, non era solo lui a soffrire una perdita che non poteva capire.

Loki sapeva perché stesse succedendo tutto, ma non poteva accettarlo lo stesso. Ne capiva persino il motivo, ma non gl’importava. Odino l’aveva fatto di nuovo, si era preso qualcosa che non gli apparteneva ed aveva preteso di controllarlo, ma non poteva, nessuno poteva davvero manipolare il Caos e il Fulmine.

E Thor era suo, suo soltanto, l’aveva cercato e voluto, se l’era guadagnato!

L’aveva pagato con l’umiliazione di un corpo conquistato e vinto, una vergogna che nemmeno il piacere era riuscito a lavare via. Per entrambi.

Odino che ne poteva sapere di quale prezzo avessero pagato per ogni ora insieme? Quale costo avessero avuto ogni carezza, ogni bacio rubati. Eppure avevano corrisposto tutto, non avevano potuto fare altrimenti. Perché Loki non avrebbe mai permesso a Thor di esimersi dal saldare quel conto, insegnargli a convivere con la mortificazione era anche il solo modo conoscesse per renderlo davvero degno come voleva il Grande Padre, ma anche più vicino al suo cuore e alle sue mani: avevano un segreto condiviso, un segreto che nessuno avrebbe mai dovuto scoprire, Thor non avrebbe potuto coinvolgere nessuno in quell’avventura, nessuno tranne Loki.

E rivoleva tutto di nuovo, voleva ancora provare l’oscena sensazione di essere vinto e vincitore allo stesso tempo, di essere posseduto e possedere tutto il potere degli universi. E dunque urlava e chiamava dal fondo di quel pozzo che era la coscienza del mortale, flagellato da ricordi non suoi che pure odiava ed amava e avrebbe voluto strappare come una pagina inutile.

La voce non smetteva di parlare se non di notte, ed era in quei momenti che le volontà del mortale di infiacchiva, sembrava perdere quell’unico debole contatto con la realtà che permetteva al suo spirito di non perdersi del tutto. Loki avrebbe persino potuto pensare di provare pena per lui se non avesse avuto tanta fretta di trovare la sua, di madre. Tutto quello che gli rimaneva era la sua magia, eppure non poteva davvero usarla, perché la pelle che la conteneva non era la sua e non lasciava traspirare nulla all’esterno che non fosse puzzo di decadimento. Ma Loki non si arrendeva e continuava a spingere contro il marmo della sua tomba, persino con più forza dal giorno in cui l’aveva finalmente percepita di nuovo, vicina: Frigga era lì accanto a lui, sua madre l’aveva trovato.

Aveva messo velocemente da parte il senso di desolazione e disperazione che l’aveva colto quando aveva capito che Frigga in realtà non lo cercava, non sapesse nemmeno perché fosse lì, si era fatto bastare l’evidenza l’avesse comunque sentito ed avesse risposto al suo richiamo.

Anche se non parlava con lui, ma con il guscio che lo conteneva ed andava lentamente svuotandosi, quei contatti con sua madre, poter percepire il suo seiðr, lo tranquillizzava e gli infondeva nuova fiducia: era riuscito ad eludere qualunque cosa il vecchio avesse messo in atto abbastanza da poterla chiamare a sé, non era tutto perduto.

Doveva continuare a provare e poi fuggire via dove nemmeno gli occhi di Heimdallr sarebbero riusciti a raggiungerlo. Avrebbe trovato il modo per farla pagare a Padre Tutto per quello che gli aveva portato via sin dal giorno in cui aveva finto di volerlo amare come suo figlio, non gli era bastato trasformarlo nell’ombra del suo erede, aveva dovuto strappargli anche la pelle quando, quello stesso erede, aveva deciso di condividere quella stessa ombra, di non trovarla sgradevole se poteva dividerla con lui. Non avrebbe più potuto farlo, Odino gli aveva tolto persino la dolcezza di quel peccato inutilizzabile che aveva scelto di tenere segreto pur di non perderlo.

Ma Frigga era lì e gli accarezzava la fronte e – anche se era dell’altro non aveva importanza – percepiva il suo calore e il suo desiderio di ritrovarlo, lo sentiva attraverso la pelle, ma non riusciva nemmeno a piangere di nostalgia. E quella era un’ulteriore ragione per desiderare le lacrime di Odino, piuttosto.

 


Atto IV, Scena II.


Diana guardava il cielo limpidissimo fuori dalla finestra mentre recitava un sonetto riletto tante volte da averlo imparato a memoria.

Frigga si muoveva leggera nella stanza, il suo abito bianco frusciava leggero senza riuscire a coprire i rumori ritmici delle apparecchiature che circondavano il letto. La fronte del ragazzo era appena tiepida, eppure sentiva qualcosa muoversi sotto quel sottile strato di pelle pallida: persino le efelidi erano quasi sparite, il colorito era di un’uniforme grigiore privo di vita e di attrattive.

“Quando è nato aveva i capelli talmente chiari che pensavo fosse nato senza. Invece erano anche tanti, solo che sembravano trasparenti. Hanno cominciato a diventare ricci come quelli di suo padre intorno ai quattro o cinque mesi. Da piccolino era il suo ritratto. Poi ci siamo trasferiti ad Oxford ed è cambiato tutto.”

Quella povera madre continuava a guardare fuori dalla finestra, ma si accorgeva sempre di tutto quello che succedeva a suo figlio, non aveva bisogno di vederla mentre gli accarezzava la fronte,