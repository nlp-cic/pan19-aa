cosa fanno, se ne vanno di casa in casa alla ricerca di sogni bagnati?”

Suo fratello sorseggia ancora la birra prima di rispondere, alzando le spalle. “Pare che i sogni non li soddisfino granché… preferiscono la loro preda sveglia e partecipe. Di solito attraggono le vittime con l'aspetto più seducente per loro e poi si nutrono.”

“Aspetta, come le sirene?” Dean si morde la lingua, ma ormai è troppo tardi. Vige un divieto silenzioso sull'argomento -non si parla delle sirene, punto. Sam non dà segno di essersene accorto. “Non proprio. È più simile ad un mutaforma… prende l'aspetto di una persona che la vittima trova attraente e quando questa cade in un sonno profondo, la nasconde da qualche parte per tenerla come spuntino di riserva… poi passa al piatto principale.”

“Inquietante” è il suo stringato riassunto.

*****

Riesce a riaversi in tempo per agguantare l'oggetto ai piedi del letto; tenendo premuto l'incubus contro il pavimento, là dove l'impatto l'ha fatto finire, fa scivolare più veloce possibile la cintura di castità lungo le gambe lunghissime, sia dannato quel fenicottero di suo fratello. È appena troppo stretta, in legno d'arancio bagnato in acqua di sorgente  -Dean non vuole pensare all'assurdità della situazione.

“Buonanotte, principino.” Si concede un ghigno soddisfatto. Il corpo sotto di lui comincia a perdere consistenza, sfumando in una nube gassosa dai contorni indefinito per poi svanire nell'aria, lasciandosi dietro la gabbia di legno. L'attimo dopo, Sam irrompe nella stanza, il segno della moquette impresso sulla guancia ed i capelli spettinati.

La vecchia signora si risveglia mentre Sam sta ispezionando la sua fronte. Si porta le mani alle labbra, sgomenta, poi si fa il segno della croce una, due volte. Il suo sguardo sconvolto rimane fisso su Sam e Dean per tutto il tempo. Prima che riescano a capire cosa sia successo, la donna li ha già messi alla porta.

Bel ringraziamento per averle salvato la vita...

*****

Una volta tornati in hotel, riescono a trascinarsi fino alla loro stanza fino a crollare entrambi sul letto più vicino alla porta, troppo distrutti per pensare di spostarsi. Non è come se non sia mai capitato loro di dividere lo stesso letto -gli arti di Sam non erano ancora così spropositati, ma nessuno dei due trova la forza di lamentarsi.

La mattina dopo, a svegliarli è il suono di qualcuno che bussa alla porta. Dean si gira dall'altra parte tirandosi le coperte sulla faccia, ma il rumore si fa solo più insistente. Strascicando i piedi, si decide ad aprire la porta.

L'effetto sorpresa è l'unico vantaggio che gli sbirri possano avere su due cacciatori, pur in preda ai fumi dell'alcool, ma basta perché si ritrovino in manette prima di riuscire a svegliarsi del tutto. Dean urla, scalcia, addirittura morde nel tentativo di liberarsi, di voltarsi per vedere cosa stiano facendo a suo fratello. La testa gli pulsa, lo stomaco minaccia di rovesciare il suo contenuto sugli stivali rinforzati dell'uomo.

Il viaggio dura un'eternità.

Non appena vengono liberate dalle manette le mani di Dean sono già lì, premute sul viso di suo fratello, ad inclinargli il mento per controllare l'ematoma che vi è appena spuntato -ha lottato più di lui, arrivando a farsi male da solo.

“Dean-” Sam protesta debolmente, lanciando un'occhiata alla guardia al di fuori della cella, ma la sua postura rimane rilassata, il busto proteso verso di lui in maniera quasi inconsapevole -quando sono in pericolo, avvicinarsi uno all'altro è una reazione spontanea.

Incesto. La vecchiarda frustrata che hanno salvato dall'incubus li ha denunciati per incesto e aggressione, in quest'ordine. Gliel'hanno spiegato i poliziotti durante il viaggio verso la centrale; si tratta di una sistemazione provvisoria, prima del processo e del trasferimento in una vera e propria prigione. Potete sognarvi che vi terranno insieme, dopo, hanno sibilato loro senza guardarli in faccia.


Di tutti i crimini di cui avrebbero potuto essere accusati…


Certo, è consapevole che la maggior parte dei fratelli non si considerino quasi uno l'estensione dell'altro, Samanddean... ma la maggior parte delle persone non ha certo vissuto una vita come la loro, né ha accanto un fratello come il suo.

“Che si fottano. Non devo dimostrare niente a nessuno.”

Sam allunga una mano e gli stringe la spalla. “Usciamo da qui, Dean” sussurra, e adesso la sua voce suona giusta ed i suoi occhi sono grandi e limpidi. L'idea che non possano riuscire non lo sfiora nemmeno; la sua fiducia gli scalda il cuore.

La bolla di pace in cui si sono avvolti scoppia all'improvviso, quando una risatina spezza il loro silenzio  contemplativo. C'è un sorriso viscido sulla faccia paonazza della guardia, un misto di interesse, disprezzo e scherno. “Ma guardatevi, incestuosi e pure froci… siete fortunati a non essere stati beccati in Idaho, lì quelli come voi vengono rinchiusi a vita.”

Dean stringe i denti, le unghie che affondano nel palmo per lo sforzo di non dargli corda. L'uomo prende il loro silenzio per