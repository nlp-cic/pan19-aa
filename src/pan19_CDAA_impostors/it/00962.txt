, giusto per essere sicuri che qualche altro autista non decidesse di rallentare di nuovo. Quandò entrò nel parcheggio della scuola, si sorprese scoprendo di essere in anticipo di qualche minuto. Questo gli diede la possibilità di passare nel suo ufficio per prendere i compiti, in modo da dare ai genitori qualche cosa di scritto per compredere meglio i loro figli. Anche se era ancora arrabbiato per l'incidente di poco prima, non appena entrò nel suo ufficio e vide la pila di temi che i suoi alunni avevano scritto, non potè fare altro che sorridere. La sua classe non era grande, ma alcuni erano visti come studenti problematici da alcuni degli altri insegnanti. Eppure agli occhi di Dean ognuno aveva dei problemi che doveva affrontare e aveva giurato di non mollare con nessuno di loro. Era passato solo un semestre, però poteva vedere Claire apprezzare maggiormente le lezioni (anche se lei non lo aveva mai ammesso e continuava a lamentarsi dei compiti, Dean poteva notarlo attraverso il rendimento dei suoi temi d'Inglese), Ash dormiva quanto prima, ma c'erano momenti in cui si svegliava per dare una mano durante le lezioni di informatica (stando a Charlie Bradbury, l'insegnante di informatica e migliore amica di Dean fra tutti i colleghi), e Kevin era ancora molto timido, ma dopo che Dean gli aveva concesso di scrivere le sue risposte invece che pronunciarle ad alta voce, partecipava attivamente come qualsiasi altro alunno. Dean non vedeva l'ora di mostrare ai genitori quanto i loro figli fossero fantastici ed eccezionali. Sperava solo che i suoi ragazzi avessero i genitori che si meritavano. Entrò nell'aula facendo un cenno con il capo a Jo che stava organizzando i genitori e i bambini lì fuori. Fortunatamente la maggior parte dei genitori capì e apprezzò i commenti di Dean. Quando arrivò alla N nell'elenco, Jo lo informò che il tutore di Claire non era ancora arrivato, quindi sarebbe andato avanti con gli altri prima. Era un po' offeso con il tutore di Claire dopo aver sentito questo visto che la ragazza aveva già perso i suoi genitori qualche anno prima. Per quel che ne sapeva Claire doveva ancora accettare che sarebbe stato il suo tutore a prendersi cura di lei. Voleva che lui, o lei, sapesse cosa aveva passato Claire nei mesi precedenti e desiderava che questo, o questa, le dimostrasse quanto era amata. Perciò il fatto che fosse in ritardo per il primo ricevimento genitori-insegnanti non rientrava nelle aspettative di Dean. Mezz'ora dopo, Dean aveva finito con i genitori, e Claire e Jo aspettavano ancora fuori dalla classe. Dean fece entrare l'alunna, mentre Jo andò a prepararle un po' di cioccolata calda. "Sai dov'è il tuo tutore, Claire?"



"Cas probabilmente è uscito in ritardo dal lavoro, gli piace lavorare con i fiori e le piante al negozio"



"Allora parliamo un po' io e te, ok?"



"Certo, signor W."



"Quindi, come ha fatto questo "Cas" a diventare tuo tutore?" 



Nel documento dell'archivio che era stato consegnato a Dean, oltre al nome, c'era scritto solo "famigliare". Dean voleva sapere di più sull'uomo che si occupava di Claire. "Era un lontano cugino di papà e amico di mia mamma al college. Mamma e papà non avevano parenti, quelli di papà sono tutti morti e quelli di mamma vivono in Europa. Quindi quando papà dovette dare un contatto d'emergenza, gli diede quello di zio Cas. Visto che era parente di papà aveva anche il diritto di custodia dopo che i miei genitori morirono."



"E lui ti piace?"



"Lo zio Cas è ok, è un po' strano però, fissa sempre e adora le api. Ma mi porta in fattoria per fare la spesa e qualche volta anche al luna park." Claire sorrideva mentre raccontava queste cose a Dean.



Qualcuno bussò alla porta un paio di volte mentre Dean e Claire stavano ridendo per qualcosa accaduto in classe la settimana prima. Quando la porta si aprì, apparve l'uomo con l'impermeabile con in mano una scatola di carta. L'uomo congelò quando vide Dean nella stanza.



L'insegnante si alzò in piedi e fissò lo sconosciuto, lo stesso contro cui si era quasi schiantato in strada poco prima. La sua mente non riusciva a mettere insieme una reazione appropriata a una situazione del genere. Fortunatamente, Castiel sembrò aver compreso la realtà meglio di lui:"Claire, vorresti presentarmi al tuo insegnante?" 



Claire sorrise e prese entrambe le mani di Cas mentre si sedevano di fronte a Dean.



"Quindi... Signor Novak, Claire ha fatto un ottimo lavoro questo semestre..."



Visto che sembrava che per Castiel lo scoprire che lo sconosciuto a cui hai gridato contro è l'insegnante della tua figlia adottiva fosse del tutto normale, Dean continuò il suo discorso e raccontò di quanto fosse fantastica Claire, come il bravo insegnante che era. Mentre parlava, notò che Castiel sorrideva e annuiva, era chiaro che stesse realmente prestando attenzione. E vista la mano di Claire incastrata in quella di Castiel, lo zio le piaceva molto più di quanto aveva lasciato intendere a Dean poco prima. Perciò, mentre Dean continuava a discutere dei progressi di Claire con Castiel, la frustrazione che provava verso l