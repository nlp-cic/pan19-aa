da questa parte?» stava dicendo un uomo – alto come tutti loro e dalla puzza terrificante – quando anche la coda di Scott scomparve fra le foglie.
Stiles si acquattò quanto poteva e sperò che bastasse.
Un suono simile ad un latrato gli colpì le orecchie e lui intravide una donna, dietro il cacciatore, con la testa rivolta verso il terreno. «Dimmi, mi sono mai sbagliata?» fece questa.
«Mai» fu la risposta dell'altro.
Stiles girò la testa verso Scott prima di assottigliare gli occhi perché le foglie del cespuglio gli solleticavano il naso umido; lui, premuto contro il terreno, lo fissava con le pupille dilatate e Stiles serrò la mascella.
I passi che facevano frusciare le foglie secche si erano già allontanati quando un ringhio famigliare li fece fermare.
«Andatevene» sibilò il lupo nero, in piedi di fronte al cespuglio e Stiles, che non si era nemmeno accorto della sua presenza, non riuscì a capire se fosse diretto a loro oppure ai cacciatori.
La donna scoppiò in un'aspra risata senza nemmeno girarsi.
«È un po' che non ci vediamo, cucciolo» la sua voce raschiava con degli artigli sul legno, spavalda e senza timore, a differenza del compagno che emanava paura da ogni poro.
Poi successe tutto molto velocemente: il lupo fece un balzo in avanti ma Stiles non vide dove atterrò perché un forte scoppio gli fece chiudere gli occhi. Altri colpi, sempre più vicini, e poi non percepì più la presenza si Scott al suo fianco così, senza usare la vista, uscì dal nascondiglio ed iniziò a correre.
Si allontanò, probabilmente non molto, ed i rumori continuavano a rimbombargli nelle orecchie – urla, un ringhio, un'altra esplosione – ma, in quel momento, immerso nel blu della notte, riuscì a fiutare soltanto il dolore lacerante che si era impossessato della sua zampa.
Continuò a camminare e si lasciò cadere soltanto quando anche il silenzio soffocò ogni cosa.
Dopo, soltanto immagini grigie e confuse prima di precipitare nel buio.

 





***


La prima cosa di cui si rese conto fu l'aroma di aconito e il profumo della cenere.
Stiles aprì prima un occhio e poi l'altro e capì di non essere nella tana non tanto per i ricordi della sera precedente quanto per la mancanza del calore di altri corpi attorno al suo.
«Non sareste dovuti tornare.»
Alzò il muso di scatto e fece per mettersi seduto ma una fitta alla zampa glielo impedì così si limitò a girarsi verso la voce. Il lupo nero era seduto rigidamente a pochi passi da lui, c'erano strisce di sangue rappreso sul suo pelo e lo fissava in modo talmente intenso che Stiles non avrebbe saputo definire in altro modo se non inquietante.
Deglutì. «S-scott?» riuscì a formulare dopo un paio di secondi.
L'altro girò il muso verso il sentiero che si intravedeva in lontananza. «È riuscito a scappare.»
Stiles allora chiuse gli occhi e si raggomitolò su se stesso, sollevato: se Scott stava bene ed era riuscito a tornare alla tana allora il branco sarebbe venuto presto a prenderlo. Poi, lui avrebbe ammazzato Scott. Sempre che suo padre non avrebbe ucciso prima lui, ecco.
Si risvegliò un paio d'ore dopo, nemmeno conscio di essersi addormentato, quando il sole era già alto e il bosco era accarezzato da una luce rassicurante. Quasi riusciva ad ignorare la puzza di bruciato che lo circondava – e sussultò nel rendersi conto che, effettivamente, erano alla fine tornati nel territorio degli Hale.
Il ricordo vago di un respiro caldo contro il suo collo si affacciò sulla sua mente ma venne subito sostituito dalla consapevolezza del presente.
Quando alzò gli occhi nel posto in cui era seduto il lupo nero, però, scoprì che lui se n'era andato. Stiles si controllò dal capo fino alla punta della coda e, se non per la chiazza scura sulla sua gamba – che aveva però smesso di sanguinare –, si ritrovò illeso.
Nonostante l'avesse trovato nel suo territorio, di nuovo, il lupo nero non l'aveva ucciso e si ritrovò a pensare che, per quanto spaventoso, forse non era così cattivo.
I suoi occhi si spalancarono ancora di più quando notò che, proprio di fronte a lui, stava una lepre appena uccisa, succulenta ed invitante.
Stiles si lasciò inebriare dal suo odore e la divorò senza pensarci due volte.
Passò la giornata a cercare di ignorare la bruciante sensazione di essere osservato.
Suo padre si infuriò con lui, subito dopo averlo leccato dappertutto – uh, e certe cose dovrebbero essere vietate quando sei un lupo quasi adulto – e subito prima di legarlo, quasi letteralmente, alla tana ed allo sguardo vigile di Harris mentre ogni altro cucciolo gli lanciava occhiatine divertite, Jackson compreso. Be', soprattutto Jackson e di conseguenza anche Lydia.
Stiles avrebbe tanto voluto poter scaricare tutta la sua ira su Scott ma da quando era tornato insieme agli altri lupi del branco e l'avevano trascinato fino alla tana non aveva ancora smesso di pigolare le sue scuse e quindi no, non poteva veramente continuare ad essere arrabbiato con lui.
La sua zampa ci aveva messo quasi due cicli lunari a guarire – «Sei stato fortunato, Stiles» gli aveva detto Deaton, che era il lupo più anziano di tutto il branco