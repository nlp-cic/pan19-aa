fin troppo bene. Oltrepassa un gruppo di scogli con un balzo veloce, finendo davanti ad uno spettacolo che preferirebbe non vedere: una sirena dai capelli biondi e lunghissimi sta sguazzando vicino ad un piccolo molo, la coda (dove risplendono scaglie rosse e rosa) accarezza languidamente la superficie del mare, le dita posate sul braccio di Hook si stringono gentilmente attorno al suo gomito; lo sta trascinando verso di sé, verso l'acqua, un sorriso mellifluo sul volto bellissimo, un canto leggero come spuma marina e velenoso come il più crudele dei veleni che scivola fuori dalle labbra socchiuse. Un qualcosa di indistinto scoppia nello stomaco di Peter, che raccoglie dalla spiaggia una conchiglia particolarmente appuntita per scagliarla contro il capo della sirena. La creatura si gira di scatto verso di lui, l'espressione irata e la faccia trasformata in una maschera spaventosa, lasciando andare il braccio del pirata e ritirandosi tra le onde, emettendo uno strillo raccapricciante. Hook scuote piano la testa annebbiata e sbatte gli occhi, avvertendo un pungente mal di testa stringerlo in una morsa decisamente poco piacevole. “Certo che sei proprio un idiota, Capitano” pronuncia quell'appellativo con la voce tinta di disprezzo, avvicinandosi a lui con passi di fata. “Lasciarsi incantare da una sirena in questo modo. Ma non le conosci le storie su quelle arpie? Qualcosa riguardo, che so, il fatto che attirano a sé le loro prede per poi divorarle vive?” gli rivolge un'occhiata irritata, premendo due dita contro il suo petto e facendolo indietreggiare. Hook si chiede vagamente se sta cercando di infastidirlo o di proteggerlo. “Io – uhm” bofonchia, non è proprio al massimo della propria forma. Deve tenere lo sguardo un po' abbassato per guardare il ragazzo negli occhi e cerca di non sorridere a quel pensiero. “Beh, non sono io quello che ha appena salvato la vita del suo nemico, non è vero?” Peter non è assolutamente arrossito. È colpa del sole se il suo colorito risulta più acceso del normale. “Tu sei diventato la mia preda, Capitan Hook, non quella di una sirena qualsiasi” ribatte, piccato, per poi rendersi conto della possessione con cui ha detto quelle parole e se ne vergogna profondamente. L'uomo però pare non averlo notato, o fa finta di non averlo fatto, perché si allontana di qualche passo da lui, sbottonandosi la camicia elegante con tutta la tranquillità del mondo.  “È davvero una bella giornata, non trovi anche tu?” mormora, gli occhi rivolti al cielo terso, le dita agili che mostrano a Peter porzioni sempre maggiori del suo petto nudo, macchiato in vari punti da vari tatuaggi d'inchiostro nero. “Forse potrei rischiare nuovamente la mia sopravvivenza e fare un bagno tra le sirene. Orripilanti arpie mangiatrici di uomini... Non sembrano così male, in fondo.” Peter si lascia strappare un minuscolo sorriso, giocherellando con le bretelle marroni. “C'è un posto riparato, più in là. È all'ingresso di una grotta, la sirene non ci vanno mai” si stringe nelle spalle, evitando di dire che in realtà nessuno va mai in quel posto. È il suo rifugio personale, non ha mai detto nemmeno a Campanellino o Nibs dove si trova. Non ha idea del perché lo stia dicendo proprio a lui. Hook sorride, vittorioso, seguendo in silenzio quel ragazzino così strano e maledettamente attraente. Lo segue e lo analizza con lo sguardo, accarezzando ogni dettaglio di quel corpo così minuto, continuando a chiedersi perché lo abbia salvato da quella sirena. È soddisfatto, comunque: si è allontanato dalla sua ciurma con l'obiettivo di trovare Peter Pan ed è successo. “La vuoi smettere di fissarmi? Sei inquietante” sibila ad un certo punto il ragazzo, guardandolo per un attimo con l'espressione seccata, prima di indicare con un movimento del capo il luogo in cui si trovano. Le onde del mare che si infrangono sugli scogli brillano sotto i raggi del sole, che riescono a raggiungerle attraverso piccoli spiragli nella roccia; è davvero un posto riparato, difficile da trovare, sarebbe un nascondiglio perfetto per i suoi pirati in caso di necessità. Non è sicuro di voler condividere l'esistenza di quel posto con qualcun altro, però. “Potrei dire lo stesso a te” ribatte Hook, pacatamente, lasciando scivolare la camicia su uno scoglio. Si slaccia la cintura, abbassa i pantaloni e si toglie gli stivali, abbandonando i suoi indumenti nello stesso punto. L'acqua gli accarezza le caviglie, avverte piccole conchiglie sotto i piedi e lo sguardo di Peter addosso. “È per caso diventata un'abitudine ammirare la mia nudità?” sogghigna, beffardo, rivolgendogli un occhiolino.  Peter boccheggia qualche secondo, preso contropiede. Gli dà le spalle e invece di rispondere inizia a spogliarsi, partendo dal cappello, finché non è completamente nudo ed esposto. Il Capitano potrebbe sparargli in qualsiasi momento, se solo lo volesse. “La visita di questa mattina non era volontaria” lo informa, poi, cercando di mantenere un tono di voce tranquillo. Torna con lo sguardo nel suo, scoprendo con piacere che anche l'altro sta fissando il proprio corpo. Entra in acqua con lentezza, rimanendo a debita distanza da lui, che intanto si è immerso fino alla cintola