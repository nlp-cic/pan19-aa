nervi e che necessitava solo di scorgere il suo volto sciogliersi al di fuori di un orgasmo o di una piscina. Aveva chiuso le palpebre, poggiando l’ultimo piatto sul lavello, e la voce gli era uscita più piatta di quanto avesse voluto.

“Io voglio solo nuotare.”

Quando in risposta Rin lo aveva afferrato, sbattendogli il fondoschiena contro il ripiano della cucina, Haruka aveva sentito la spina dorsale scricchiolare e un dolore sordo serpeggiargli su per la gola, spegnendosi in un lamento strozzato. Le mani serrate sulle sue spalle stringevano la pelle in una morsa che toglieva il respiro, raggomitolando i polmoni in un involucro di masochismo e violenza, eppure la scarica di adrenalina che ne era seguita aveva dilatato le sue pupille come una droga direttamente iniettata in endovena. Lo sentiva ansimare contro la sua bocca e avrebbe voluto bere direttamente dalle sue labbra quel veleno che gli stava sputando addosso, sentendosi vivo solo grazie al dolore che gli provocava.

“C’è qualcos’altro di importante nella tua vita oltre alla fottutissima acqua?”

Rin si era maledetto nello stesso istante in cui aveva pronunciato quelle parole e aveva visto qualcosa di triste tremare sul fondo dei suoi occhi azzurri. Lo capiva benissimo, Dio se lo capiva. Anche per lui il nuoto era fondamentale, una costante della propria vita a cui si era fermamente aggrappato lasciando che modellasse il proprio carattere oltre che il proprio corpo. Tuttavia per Haru era sempre stato diverso, nessuna vittoria aveva valore, per lui era importante solo la sensazione di scivolare all’interno della fenditura che le sue mani aprivano nella superficie e lasciare che l’acqua lo avvolgesse come un amante fidato. Solo quando avevano gareggiato assieme Rin era riuscito a scorgere qualcosa di più nelle linee gelide del suo volto; era stato così bello che aveva giurato a se stesso di fare in modo di riprodurlo e ci era riuscito la prima volta in cui lo aveva osservato sciogliersi sul suo addome e contro il proprio inguine, quando il sapore delle loro pelli si era mescolato al cloro dopo aver fatto l’amore come due incoscienti negli spogliatoi della Samezuka. Ma Rin era insicuro per natura e neanche quello era bastato per convincerlo di essere più importante di quando pensasse; per questo gli aveva riservato uno sguardo scettico al suono della sua risposta.

“Tu.”

“Vaffanculo, Haru.”

“Cosa vuoi che ti dica?”

“La verità! O almeno qualcosa che non sia della lunghezza di tre sillabe.”

Haruka aveva accolto con remissività le mani che gli afferravano i lembi della felpa, strattonandolo contro quel corpo che non avrebbe mai smesso di desiderare. In risposta si era limitato a chiudere le dita attorno ai suoi polsi, staccandosi dal ripiano della cucina e barcollando entrambi qualche passo indietro per poi ricadere pesantemente a terra. Non aveva neanche avuto il tempo di lamentarsi del suo peso che gli schiacciava lo sterno perché Rin aveva poggiato le mani ai lati della sua testa, sollevandosi per non gravare su di lui, e lo aveva guardato con un senso di colpa talmente profondo che Haruka si era sentito mancare il respiro. Con una delicatezza esasperante gli aveva accarezzato i capelli, passando il pollice sulle sue labbra dischiuse prima di sostituirlo con la propria bocca. Era stato un bacio talmente breve che ancora aveva il sapore della saliva di Rin contro la lingua quando lui si era deciso a parlare di nuovo.

“Il prossimo anno lasceremo le superiori e io so solo che voglio gareggiare come campione olimpionico, ma tu? Non so cosa vuoi fare, non so dove vuoi andare. Non so neanche se rimarremo assieme e a te sembra non importare!”

Le loro erezioni premevano l’una sull’altra attraverso i vestiti, creando una frizione intossicante, e Haruka si era chiesto quale fosse il senso nell’ignorare i loro corpi per continuare l’ennesima discussione senza via d’uscita. Rin parlava sempre. Prima del sesso, dopo, persino durante. Parlava appena sveglio e anche mentre stavano facendo un bagno, in tutte quelle situazioni in cui Haruka, invece, avrebbe voluto evitare. Eppure lo ascoltava con lo stesso trasporto con cui ascoltava la pressione dell’acqua ronzargli sulla membrana timpanica; un fastidio breve se comparato a tutto ciò che riusciva a dargli. Gli aveva poggiato una mano sulle scapole e una sulla nuca, spingendoselo contro al petto e creando un contrasto inebriante tra il freddo del pavimento e il caldo delle loro pelli.

“Mi importa.”

Rin aveva tremato più per quelle parole che per quel corpo - coperto solo da un costume e una felpa - premuto contro ogni suo muscolo, perché Haru non parlava mai ma quando lo faceva era solo per dire la verità. E la verità era sempre stata, chiara e limpida, sotto gli occhi di tutti. Fin da quando avevano gareggiato per la prima volta assieme, fin da quando lo aveva abbandonato per andare in Australia a rincorrere un sogno che solo più tardi aveva compreso non avere senso se non condiviso con lui. Eppure aveva sempre lasciato che si nascondesse dietro a quegli occhi apatici e alle linee bellissime di quel viso, solo per ritrovarcela al suo ritorno, amplificata e pronta a spremergli nel cuore tutto il senso di colpa che aveva ignorato.

“Dimostramelo, Haru.”

Gli aveva morso con delicatezza la spalla, godendo del sospiro tremante che lui gli aveva lasciato tra i capelli, per poi abbassare del tutto - e