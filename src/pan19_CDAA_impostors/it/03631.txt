 

Anders è sempre più convinto di essere un fottuto genio.Ty è sempre più convinto che in realtà di fottuto sia più che altro il suo cervello.Lo è dal momento in cui si è ritrovato con lui in un allegro, colorato, enorme negozio tutto dedicato alle feste: trecentosessantacinque - o trecentosessantasei, nel caso - giorni l'anno. Pieno di genitori, marmocchi e ragazzini che frugano entusiasti tra le maschere e i costumi più disparati." È una cosa stupida, Anders. " gli dice senza neanche troppa convinzione il più piccolo, mentre il sopracitato fa capolino da dentro un camerino improvvisato con un sorrisetto scanzonato che - agli occhi del mondo meno una persona - in quel momento pare voler gridare: 'Sono un emerito coglione'.Il Dio della Poesia fa una teatrale giravolta su se stesso e, avvolto da un lungo mantello nero, rivolge un inchino accennato al fratello. " Autenticità prima di tutto, cocco. Questo magari non mi servirà, " e così dicendo si toglie il mantello nero dalle spalle. " ma valeva la pena provarlo. "Ty emette un gemito di pura sofferenza." Ehi, Elsa! " lo richiama Anders in lontananza, a gran voce aggiungerei. In mano ha una buffa scatoletta a forma di... bara? Sul serio?" . . .No. "" Oooooh, sì. Prossima fermata: oculista. " 

Quando Mitchell sente la porta dell'appartamento suo e di Anders aprirsi e richiudersi è sul divano, davanti alla TV: stanno dando Real Hustle. Abbassa il volume e guarda in direzione dell'ingresso - solitamente Anders è più rumoroso nel rientrare, e cosa più importante lo raggiunge per dargli un bacio." Anders? " lo chiama Mitchell, alzandosi e notandolo fermo sull'uscio; gli da le spalle e ha una mano poggiata sulla porta. Il capo chino.Il vampiro nota che ha la camicia un po' sgualcita e che la giacca - che ha lasciato cadere per terra - è stropicciata. Ciò che gli salta particolarmente all'occhio, però, sono le chiazze vermiglie visibili sulla porzione di pelle scoperta del neozelandese." Anders, " allarmato, Mitchell lo raggiunge in poche falcate. " Anders, cosa--? "Anders si gira, e se non fosse già metaforicamente parlando morto Mitchell rischierebbe davvero l'infarto: gli tremano le ginocchia. Gli occhi celesti di Anders sono completamente, inconfutabilmente neri come la pece. Per intero, sclera compresa.E nella bocca sporca di rosso - e non solo la bocca, a dire il vero - sono ben visibili i canini allungati e appuntiti.Mitchell boccheggia, Anders ghigna e prima che possa dire qualcosa..." Che cazzo di scherzo è mai questo, idiota! "Anders ride, ride di gusto, anche se Mitchell lo prenderebbe a sberle.Lo farebbe - specie quando uno dei finti canini si stacca e Anders rischia di ingoiarlo. Peccato sia troppo occupato a cercare di aiutarlo.Che coglione. 

" Tu sei completamente pazzo. "" Di te? Oh, puoi scommetterci, Dracula! "Mitchell guarda la strada, non si volta nemmeno; è da quando sono usciti dall'ospedale che continua a lanciare improperi verso il biondo che, a quanto sembra, non ha perso la capacità di tradurre qualsiasi parola in una dichiarazione di amore eterno nei suoi confronti." Davvero pensavi di-- non è questo il punto, ma seriamente: sai che posso sentire il tuo battito cardiaco a metri di distanza. "" Eppure ci sei cascato, per un secondo. Hai un sensore speciale anche per altro? "" Al momento me ne sbatto altamente del tuo altro, piccolo demonio. "" Non parlavo solo di quell'altro - anche se dopo potremmo riprendere il discorso. Intendevo che ho visto come ti guardava quell'infermiera. Pft, povera illusa. "" Perché cavolo l'hai fatto, Anders? " sbotta Mitchell, davvero confuso e curioso, al tempo stesso. Perché Anders ha la capacità di farti uscire dai gangheri senza però permetterti di avercela davvero con lui.O almeno questo è l'effetto che ha sul vampiro.Anders distoglie gli occhi dalla strada e si volta verso Mitchell, trovandolo a guardarlo con aspettativa. Alza le spalle, sorride, alza le sopracciglia e risponde con una semplicità disarmante: " Sai come si dice: a Carnevale ogni scherzo vale. "Entrambi tornano a guardare la strada.Dopo un po' le spalle di Mitchell tremano, così come la sua mascella: inutile che provi a resistere, non ce la fa proprio a non ridere." Sei incredibile. " dichiara, con un sorriso che potrebbe dare luce a tutta Auckland.Per Anders è un po' come se gli dicesse che, sì: è un genio." Lo so! "Lo ripaga delle lenti a contatto clerali nere e i finti canini con interno adesivo in lattice.