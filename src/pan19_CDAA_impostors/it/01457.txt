’orologio.
Poi arriva il senso di colpa. Che diritto ha di  criticare la sua ignoranza in materia? Lui non andava a consegnare i giornali, da piccolo, con la temperatura rasente lo zero.

-E allora, come dovrei parlarne?- ribatte un’espressione assolutamente serafica. Raichi gli si rivolge come un bambino che non si sofferma sulla propria inadeguatezza. Forte di tanta curiosità, domanda il funzionamento di un giocattolo nuovo, ponendosi nel ruolo più umile.
-Io credo che…-

No, non aveva gli strumenti per fare la cosa giusta.
Shunpei Sanada non era pronto per mettere da parte le proprie emozioni e risolvere i casini di Raichi senza finirci dentro anche lui.
Si portò una mano sul petto e quindi strinse con forza il tessuto della camicia. Poi sorrise. Togliendo i dettagli difficili, non restava che un’unica sfumatura. Il suo se stesso diciassettenne l’aveva colta subito.
A Raichi quel bacio era piaciuto.
E Raichi aveva solo un anno in meno, rispetto a lui. Perché non trattarlo da pari a pari?

-Facciamo che baci solo me, ok?-
-Io voglio baciare solo te, senpai. -
-Allora, vieni qui. Adesso lo faremo un po’ meglio.-

Raichi nutre una fiducia sconfinata nel senpai Sanada. Lo ha ammirato fin dal primo giorno allo Yakushi. Certo, le prime cose che i suoi occhi avevano registrato erano stati i suoi perfetti movimenti da lanciatore; ma il resto non aveva tardato a venire. Il suo sguardo rassicurante eppur vincete. I suoi larghi sorrisi affabili. I suoi movimenti calmi e sempre assolutamente armonici con l’ambiente e la situazione.
Sanada sa essere al posto giusto, nel modo, e nel momento giusto.
Qualità che Raichi ammira.
E così come i bambini si scelgono un eroe, lui ha inconsapevolmente trovato il suo. Raichi è cresciuto senza alcun modello di riferimento. La sua immaginazione si è fatta da sola.
Egli sa di mancare in parecchie cose e dunque si trova in seria difficoltà nel relazionarsi con il prossimo.
Ma Sanada non scade mai in domande scontate o inopportune. Non lo commisera.

Raichi si accosta a lui con estrema naturalezza, avvertendo il calore residuo del loro precedente contatto come una sensazione benevola e preziosa. Non gli è saltato il cuore in gola, poco fa. La cosa è stata solo bella.
Non ci si può imbarazzare di qualcosa che non si capisce. Non ci si può imbarazzare di un gesto che è stato, sempre e solo, interpretato nella sua forma più pulita. I baci del fratellone recano forse imbarazzo? No, si ricevono solo con la massima gioia.
E Sanada ignora che Raichi lo abbia già collocato in quella dimensione lì.

-Meglio?-

Così domanda, mentre assume la stessa posizione di Shunpei. Nella semplice mente di Raichi, il fare meglio una cosa del genere è associata puramente a qualcosa di tecnico. Le mani devono stare in un modo preciso, durante la rotazione della mazza.
Si afferra il ginocchio destro e lì sopra punta il mento, aspettando nuove direttive dal suo amato senpai. Lo fissa come se gli stesse spiegando un nuovo gioco.
Dei baci, Raichi sa solo che dimostrano affetto o che sigillano promesse. Qualche informazione in più l’ha trovata nel programma scolastico di letteratura, ma la sua mente non è riuscita a giocarci.
Raichi è una tabula rasa da quel punto di vista e Shunpei Sanada può scriverci sopra quello che vuole. Tale consapevolezza può far impazzire un ragazzo in molti sensi.

-Sì, perché sai, Raichi, anche a me va di baciare solo te. -

Solitamente, quel tipo di frasi procurano alle sue interlocutrici un batticuore evidente. Gli occhi diventano liquidi, le guance si fanno rosse. La gola emette sussurrii di assoluto abbandono. Le labbra si schiudono e la tensione erotica aumenta. Sanada riesce a percepire la musica dell’attrazione in ogni sua nota: dalla più lieve alla più acuta. E si delizia nel percepire il potere che ha sulle sue prede.
Raichi non dimostra alcun sintomo del genere.
Per quanto Sanada abbia scelto accuratamente ogni parola, accordando ogni singolo suono a sguardi, luci e smorfie precise, Todoroki si è solo limitato a sorridere entusiasta. Nulla più di un bambino che scarta il suo regalo di compleanno.

-Che bello, senpai!-
-Ehm… sì. -

Sanada prova una sensazione molto simile a quella che ha percepito in mattinata, quando casualmente è entrato in aula di musica, e i compagni lo hanno spinto a cimentarsi con il pianoforte.
Da piccolo, sua madre gli ha fatto prendere qualche lezione. Le mani erano arrugginite sui tasti bianchi, ma la mente ancora rammentava la corretta lettura di crome e biscrome. Alcune battute sono andate benissimo, altre no.
Ma quell’unica nota sbagliata è in grado di rovinare l’intera partitura.
Correggersi sul momento o riprovare tutto da capo?
Sanada se lo domanda mentre lo guarda dritto negli occhi. Il pensiero non può fare l’indifferente. E’ chiaro come il sole che per quanto desideri le sue labbra, Raichi Todoroki è lontano anni luce da poter intendere il vero significato delle loro azioni.
Questo fa male.
Questo fa sentire un po’ sporchi.

-E’ come trovarsi di fronte a un bambino nel corpo di un ragazzo. - osserva dopo