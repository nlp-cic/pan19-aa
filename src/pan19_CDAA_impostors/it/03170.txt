il ragazzo, per fare in modo che il pack si rendesse conto della sua presenza. 

La prima a voltarsi fu Kira, che si alzò dal divano vicino al tavolo, per andargli incontro. 

« Ehi Stiles, ma sei fradicio!» 

«Ma va? Mi avete lasciato praticamente da solo in mezzo alla tempesta, non direi solo fradicio, ma una pozzanghera ambulante! » 

« Stiles, che fai ancora davanti all’uscio? Mi stai sporcando il tappeto persiano » sbuffò Peter annoiato, senza alzarsi per aiutare il povero Stilinski, che sembrava un pulcino bagnato. 

Il resto del gruppo lo ignorò e né Lydia, né Scott, stranamente quelli che più si preoccupavano per lui, se si escludeva dalla lista Derek, sembravano aver notato la presenza del ragazzo.

«Che avete tutti da lamentarvi?» sbottò proprio Derek, facendosi sentire dalla cucina mentre era intento a preparare del tè.

«Stiles è appena arrivato e ci sta bagnando il tappeto pers- ». 

Peter non finì nemmeno la frase, che il nipote si era praticamente fiondato verso il ragazzino, porgendogli un paio di indumenti asciutti. 

«Sono miei, ti staranno un po’ larghi ma almeno non ti prenderai un raffreddore o qualcosa di peggiore. Cambiati vicino al camino…» Derek lo spinse verso di esso prima di farlo sedere davanti al fuoco scoppiettante. 

« Derek, da dove li hai tirati fuori quei vestiti? Li avevi per caso già pronti nei cassetti della cucina, sai per qualche evenienza?» chiese Jackson con nonchalance. 

Il beta sgranò gli occhi, lanciando uno sguardo assassino che pareva quasi dicesse “Stai zitto o ti taglio la gola” in direzione del biondo. 

«Grazie Derek ma sai com’è, non voglio svestirmi davanti a tutti…ho ancora il senso del pudore abbastanza alto» protestò il ragazzino, che aveva preso a tremare leggermente. 

«Preferisci morire di freddo? Aspetta, ti aiuto io…». L’Hale minore avvolse la coperta attorno al corpo dell’altro, in un gesto che poteva essere benissimo interpretato come un abbraccio. 

In un certo senso lo era. 

Derek sentì l’altro accanto a lui sfilarsi la maglia e indossare la sua, che se doveva essere sincero, annoverava tra quelle che amava di più. 

Il cuore gli si gonfiò di tenerezza e sperò con tutto il cuore di non avere nessun tipo di reazione nella zona dell’inguine: il fisico statuario di Stiles, ben diverso dalla nota fisicità simile a quella un grissino, che era stata la caratteristica del ragazzo, era decisamente accattivante. Derek concentrò tutti i suoi sforzi nel non vedere o immaginare il corpo davanti a lui, soprattutto perché la camera era piena zeppa di gente.

Non importava se erano presenti soltanto i suoi amici e complici, nel farlo dichiarare a Stiles; era pur sempre una folla che avrebbe notato rigonfiamenti in zone sospette. 

Stiles, nel frattempo, godette dell’abbraccio strano che gli stava regalando l’amico, togliendosi i vestiti con una lentezza esasperante proprio perché sentiva di non voler terminare il contatto. 

«Stiles, muoviti ho fatto il tè caldo… se ci metti un quarto d’ora per spogliarti si raffredda… » constatò Derek, senza però spostarsi da quella posizione che stava amando sempre di più. 

Il gruppo, nel frattempo, studiò attentamente tutte le loro mosse: c’era chi aveva già raggiunto l’esasperazione, come Isaac e Allison e chi tentava di ignorare i due accanto al fuoco, come Lydia e Peter. 

Scott e Kira, dal canto loro, fissavano alternativamente gli amici e il duo con uno sguardo confuso, senza capire perché nell’aria si respirasse una strana tensione.Era come se tutti i gesti in quella stanza, fossero stati calcolati.

Solo Derek sembrava il più spontaneo ma Scott e Kira non ne avevano capito il motivo. 

«Dio ma Stiles lo fa apposta? Non lo vede che Derek è cotto di lui? Quando mai si è comportato così amorevolmente con qualcuno di noi? Per favore, e pensavo fosse intelligente…» sussurrò Isaac verso Allison, che sorseggiava tranquilla il te, accanto a Kira. 

«Ci tocca intervenire di nuovo. Perché dobbiamo fare sempre tutto noi? Ringrazia il cielo che mi è venuta un’idea » rispose lei di rimando, estraendo dalla tasca il cellulare. 

Sia Scott che Kira ascoltarono la conversazione, guardandosi prima negli occhi e poi comprendendo quello che fino a quel momento era sfuggito loro. 

Derek non aveva ancora mollato Stiles, nonostante lo Stilinski si fosse ormai cambiato del tutto. «Derek, sono… sono vestito ormai, e –ehm, mi fa piacere che tu stia qui vicino ma riesco a tenere la coperta sulle spalle d-da solo. Gr-grazie comunque » borbottò lui, sempre più imbarazzato. Non capiva davvero perché la presenza di Derek lo scombussolasse così tanto. 

«Prego, ti porto la tazza di tè…ci sono anche i biscotti, aspetta che prendo il piattino... ».Derek si allontanò, suo malgrado, per avvicinarsi al tavolo. 

Il sorriso che trasparì sul suo volto fu visibile praticamente a tutti.

«Uuuh, ma certo!» mugolò Kira colpita da una rivelazione, tra il silenzio generale, che era calato per un attimo sul resto del pack.

«Kira, stai bene?» chiese Derek, guardando la ragazza che lo fissava con una nuova luce