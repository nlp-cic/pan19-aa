casa si fumò l'ultima erba che gli era rimasta ma era tutto inutile, non riusciva ad evitare di pensare che aveva rovinato tutto con TheBug, che faceva schifo perché mai in vita sua si era sentito bene con qualcuno. A nessuno aveva rivelato il vero motivo della rottura con Claudia, il fatto che di notte si era ritrovato ad immaginare ragazzi nudi, che potevano o meno avere le sembianze di Alessio. Tutti pensavano che fosse stato per i tradimenti di lei ma non era solo per quello: se l’avesse desiderata o amata ancora avrebbe potuto perdonarla ma il fatto era che ormai di lei non gliene importava più. E poi non riusciva a smettere di pensare alla sensazione provata ad avere Alesssio così vicino e si maledì. La sua vita era uno schifo.
Quella notte controllando la sua mail trovò la risposta che stava tanto aspettando: era un 'Sì, possiamo suonare insieme. Ma prima di farti venire a casa mia voglio vederti in un bar, capisci no?'
Genn capiva bene e decisero di vedersi la settimana successiva, il 26 dicembre, approfittando della scuola chiusa. Pianse e si liberò da tutta l’ansia che aveva controllato ogni nervo del suo esile corpo. Si addormentò con il sorriso perché finalmente lo avrebbe conosciuto e se tutto fosse andato bene, avrebbe potuto suonare con qualcuno di talento, forse la sua vita non faceva così schifo.
La mattina successiva a scuola fu imbarazzante, visto che si era abbassato ai livelli di quell'idiota. Si sentiva in colpa per come si era comportato con Alessio, alla fine lo voleva solo aiutare. Ogni tanto lo beccò a fissare dalla sua parte, prima di voltarsi velocemente a parlottare con Antonio.
Genn poté ammettere che gli era piaciuto come l'altro gli aveva preso il polso per portarlo fuori. Si immaginava Alessio che lo portava in un posto riparato, che cadeva sulle sue ginocchia e lo faceva godere. Pensarci era assolutamente fuori luogo, una assoluta perdita di tempo.

Le feste procedevano troppo lentamente e la curiosità lo uccideva, TheBug occupava la maggior parte dei suoi pensieri. Il 26 mattina arrivò troppo lentamente. Nella sua testa provava discorsi, battute sagaci da dire per combattere paura di rovinare tutto definitamente.
Quella mattina Genn ci mise anche un’ora buona a vestirsi, cercando di sembrare un tipo ok, non il solito triste fattone. Il risultato non era dei migliori ma alla fine non importava, non era mica un appuntamento romantico. Era in anticipo, quindi si mise al tavolo stabilito e aspettò, impaziente di dare un volto a quella persona. Si mise a giocare con il cellulare fino a che non sentì la porta aprirsi e alzò la testa per vedere che la persona che era entrata si era bloccata.
Tale persona era ovviamente il suo perfetto compagno di classe, che ora aveva ripreso per camminare e si stava sedendo proprio accanto a lui. Gennaro lo guardò male e in risposta gli sembrò che Alessio fosse arrossito.
“ Non puoi sederti qui” disse scocciato “Sto aspettando qualcuno.”
Alessio si grattò la testa sempre più impacciato ed era così diverso da com’era a scuola. Era ancora più bello, se possibile, e sarebbe stato perfetto se lui non fosse stato in attesa di qualcun altro.
‘’Butch io sono TheBug ” disse in un fiato guardandolo attentamente.
Lui iniziò a dare di matto, collegò tutto quello che si erano detti al ragazzo e si sentì morire. Il suo cervello iniziò ad elaborare troppi modi in cui poteva finire e faticava a respirare. Gli aveva affidato il più grande segreto e ora tutti a scuola l’avrebbero saputo, l’avrebbero picchiato e tutto perché era stato così stupido da dirlo a uno sconosciuto su internet.
Si alzò, con le gambe traballanti, e sorpassando il ragazzo uscì dal bar, senza nemmeno degnarlo di uno sguardo. Sentì che si era alzato anche l’altro ma non gli importava, doveva solo respirare, lasciare che l’aria fredda nei suoi polmoni lo svegliasse da quel terribile incubo in cui si trovava. Si sedette su una panchina davanti al bar e non dovette aspettare per trovare Alessio accanto a sé. Lo guardò per qualche secondo e neanche lui sembrava passarsela bene, magari non si aspettava di aver parlato con lo sfigato della sua classe che dopotutto si era rivelato davvero una checca.
Chiuse gli occhi sperando che così la situazione sarebbe cambiata ma non successe nulla, era sempre su quella maledetta panchina. Era arrivata l’ora di affrontare il tutto, sospirò forte prima di parlare.
“ Quindi sei tu”
Alessio lo guardò male prima di rispondere che sì, era lui.
“ Spero che non dirai a nessuno a scuola di quello di cui ti ho parlato , non vorrei dover picchiare un altro tuo amico. Posso fare di meglio di quel pu-’’
Si dovette interrompere perché adesso il ragazzo a fianco a lui rideva, quel tipo di risata nervosa che solo le persone insane di mente facevano. Aveva rotto Alessio, era proprio vero che tutto quello che toccava faceva una brutta fine. Quando il ragazzo si calmò non c’era più imbarazzo, c’era uno sguardo deciso che gli incuteva timore. Perché quel ragazzo era tutto quello che lui non era, e forse per quello se ne sentiva attratto. E poi c’erano le sue mani e quelle spalle che non riusciva