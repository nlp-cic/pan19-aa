, temiamo più i Superior Will che la Borg... Quei pazzoidi sembrano essere in grado di fare qualunque cosa e di intrufolarsi indisturbati ovunque, nessun luogo è completamente sicuro... tanto vale che tu venga a prendere un po' d'aria, se ne hai voglia... Avevi il marchio del fuoco sulla fronte uguale a quello di Kei, quando ti ho trovato...
- Questo vuol dire... che forse mi hanno spinto loro a...
- Può darsi. Però... qualcosa che ti turba c'è comunque, non è vero?
Alle sue parole, Boris si sentì stringere il cuore. E non poté fare a meno di rivolgergli lo sguardo...

*  *  *

- Sinceramente, cosa pensi di me? - Quella domanda lo lasciò interdetto. Non ne capiva il senso. - Credi che io sia un buono a nulla? Che sia un pessimo blader?
Il modo in cui lo guardò lo prese totalmente alla sprovvista. Sul campo era di certo una persona crudele, ma in quel momento... i suoi occhi color acquamarina erano talmente limpidi da permettergli di leggergli dentro... In essi c'era così tanta angoscia... e sembravano chiedergli disperatamente aiuto... Il suo primo impulso sarebbe stato quello di correre ad abbracciarlo e consolarlo, ma sapeva perfettamente che i tipi così tendevano a richiudersi a riccio al primo accenno di ciò che poteva sembrargli minaccioso o fastidioso, fosse stata una parola di troppo o un gesto brusco. Doveva essere cauto...
- Boris... ma che dici? Sei o non sei un membro dei Demolition Boys, una delle squadre più forti che il mondo abbia mai conosciuto? Io non approvo i piani della Borg né il fatto che tu ferisca volontariamente i tuoi avversari mentre ti batti, ma ciò non toglie che tu sia un blader di livello eccezionale!
- Ma che livello eccezionale! – urlò - Tu lo sai perché sono entrato in squadra? Perché serviva qualcuno da tenere in panchina, ecco perché! Nessuno ha mai calcolato minimamente la mia presenza fino a quando Irina non ha lasciato i Demolition Boys per tornarsene a Parigi... Ma sono loro quattro la vera squadra, io sarò sempre e solo una riserva... lo ero allora e così sarà sempre... E adesso che non potrò più usare il Bey...
Nel dire queste ultime frasi, la sua voce aveva percettibilmente preso ad incrinarsi per il pianto: alcune lacrime avevano cominciato a scendere già prima, e lui aveva tentato subito di asciugarle senza farsi vedere ma non c'era riuscito, visto che continuavano a venire fuori più copiosamente che mai; per questo si era girato dall'altro lato dandogli le spalle.
Dunque era questa la verità. Boris aveva sempre vissuto nella convinzione di essere inferiore rispetto ai suoi compagni di squadra, e che l'unico modo per poter restare con loro e meritarsi la loro amicizia fosse dare sempre il massimo, impegnandosi con ciò che gli aveva permesso di entrare nel loro gruppo: il Beyblade. E adesso non solo era terrorizzato dalla prospettiva (tra l'altro confermata) di non poter più tornare a combattere, ma temeva pure che i suoi amici potessero negargli il loro affetto a causa della sua presunta debolezza, dopo averlo confrontato con Céline, tornata improvvisamente e prepotentemente nelle loro vite dopo tanti anni di relativa ‘tranquillità’... In fondo, anche quel suo modo feroce ed impietoso di lottare era come un tentativo per dire a tutti ‘Guardate che ci sono anch'io!’... Adesso capiva molte cose...
Probabilmente lo avrebbe respinto, ma non gliene importava nulla. Si sedette sul suo letto, e gli cinse le spalle con un braccio.
Il russo rimase rigido e tentò ancora una volta, ma invano, di controllarsi, per poi scoppiare in singhiozzi ancora più forti. Andrew  rimase al suo fianco in silenzio, rendendosi conto di quanto potesse essere difficile per lui lasciarsi andare davanti ad un estraneo. Considerato come e dove era cresciuto, poteva immaginare quante sciocchezze gli avessero messo in testa...
- Io... devo chiederti scusa... - gli disse a voce bassa - In questi giorni non ho fatto altro che starti addosso e urlati contro, invece di cercare di spiegarmi con calma... E' che io... volevo solo dirti che... se ne avessi bisogno, se tu volessi... io sono disposto ad aiutarti in ogni modo e per qualunque problema...
Lo aveva detto a voce tanto bassa da non essere neppure sicuro che lo avesse sentito, nonostante il suo pianto fosse sul punto di fermarsi. Il fatto era che... non era da lui ammettere di essere nel torto, e men che meno chiedere scusa! E poi aveva quello strano nodo alla gola, chissà a cosa era dovuto... Quando Boris lo aveva bruscamente allontanato da sé dopo il loro ‘accordo’, era rimasto così deluso da quella specie d'istintivo rifiuto che aveva cominciato a comportarsi in modo odioso con lui, lo sapeva benissimo...
- Andrew... - Sussultò, nel sentire pronunciare il suo nome da quella voce così all'improvviso. - ...grazie...
- Ridillo ancora... - gli sfuggì. Era la prima volta che lo chiamava per nome. Suonava così dolce, detto da lui... AARGH!!! Ma a che stava pensando?!
Anche Boris sembrò ‘rinsavire’,visto che si voltò di scatto a guardarlo con sospetto, tirando su col naso. Contemporaneamente, i due non solo si resero conto di stare praticamente