cozza allo scoglio, Dean prese il cellulare e compose il numero di Bobby, pregandolo di raggiungerli con il suo malloppo di libri sul sovrannaturale, sulla Bibbia e su qualsiasi altra cosa riuscisse a pensare.   Circa quattro ore dopo Bobby era arrivato con il suo arsenale di conoscenza. Perfino in tutta quella frenesia indossava anche in quel momento il suo fidato cappellino, notò Dean con un sorriso. Perfino in piena Apocalisse Robert “Bobby” Singer sembrava voler rimanere lo stesso uomo di sempre. Si divisero in fretta i libri e i compiti. Poi, dopo che Dean e Bobby si furono seduti al tavolo, Sam rimase in piedi per un po’ prima di accomodarsi sul letto con un librone in mano. Ben presto Bobby mostrò loro un’immagine – più una riproduzione che altro – dell’Arcangelo Michele, le ali spalancate, l’armatura lucente e la Spada in pugno. Il Cacciatore picchiettò il dito un paio di volte sulla pagina prima di parlare di nuovo. «Secondo la leggenda è stato con questa Spada che Lucifero è stato cacciato dal Paradiso e spedito all’Inferno.» «Quindi ci stai dicendo,» volle precisare Dean, «che la visione di Chuck dopotutto ha un senso?» Bobby annuì. Sam li guardava in silenzio mentre sfogliava distrattamente le pagine del libro. Sospirò. «È tutta colpa mia, questa situazione, l’Apocalisse, tutto...» «Puoi dirlo forte, ragazzo,» concordò irritato Bobby, che si alzò in piedi velocemente e si spostò davanti al giovane Winchester. «Puoi dirlo forte, idiota che non sei altro. Se non fosse stato per te, nulla di tutto ciò sarebbe mai successo. Voglio che tu faccia una cosa ad Apocalisse finita,» ringhiò. «Certo,» annuì Sam, alzandosi dal letto, ferito da quelle parole che sembravano bruciare come sale su una ferita aperta. «Voglio che ti dimentichi il mio numero.» Bobby era davvero furioso, gli si poteva vedere la rabbia lampeggiare negli occhi, irrigidire le dita delle mani, che gli si chiusero a pugno. Nessuno dei due ragazzi l’aveva mai visto così arrabbiato. Dean stava per dire qualcosa, ma cosa avrebbe potuto replicare? Da un lato il suo vecchio (anche se non biologico) aveva ragione. Se non fosse stato per suo fratello tutto sarebbe rimasto come al solito. Ma parte della colpa era anche sua: se all’Inferno non avesse ceduto, se avesse aspettato ancora un po’, quanto bastava per essere tirato in salvo da Castiel, il primo Sigillo non sarebbe mai stato spezzato e Lilith non avrebbe mai avuto l’occasione di dare inizio alla fine del mondo. Quando meno se lo aspettavano Bobby saltò addosso a Dean; gli occhi gli si erano fatti completamente neri. Sam non aveva visto nulla di anormale. Dopo essere stato spintonato a terra e aver battuto la testa sul pavimento, la vista gli si era offuscata proprio nel momento in cui gli occhi di Robert Singer avevano cambiato colore. Non ci mise molto, però, a capire la situazione. Bobby era nella merda più totale. Si stava alzando per intervenire quando la porta alle sue spalle si aprì quasi con un’esplosione. Si girarono tutti. Ad entrare furono una ragazza e due uomini. Sorrisero e i loro occhi divennero neri. «Demoni,» disse Sam in un soffio prima di avventarsi sul mostro più vicino a lui. Gli altri due rimasero fermi a guardare, quasi divertiti, mentre Bobby riusciva finalmente a spingere Dean contro la parete. Ma Dean Winchester era stato più furbo: una mano stretta attorno al suo collo, con il rischio di soffocare, trovò la forza di colpire il suo aggressore allo stinco sinistro. Bobby indietreggiò di un passo, un’espressione furibonda a deformargli il volto, gli occhi che ormai erano diventati due buchi neri. Il ragazzo si piegò, spinse il Cacciatore da un lato con un colpo della spalla e si gettò sul demone libero. Estrasse velocemente il coltello di Ruby dalla cintura, glielo infilò nella gola e lasciò cadere a terra il cadavere di quello che una volta poteva essere stato un padre, un meccanico, un professore. «Dean Winchester,» sorrise compiaciuta la ragazza, senza lasciar trapelare la vera se stessa attraverso quelli che erano davvero lo specchio dell’anima. «Sempre in forma, vedo.» «Ruby.» Quello di Dean era stato un ringhio, mentre – a grandi passi – le si avvicinava per finirla. «Sbagliato,» rise il demone per poi tornare serio. «Ritenta.» Dean ci rifletté un attimo prima di capire. Poi si ricordò della ragazza che aveva causato a lui e a suo fratello un mucchio di guai. «Meg?» Lei annuì, ma lui non riuscì a fare un altro passo. Bobby gli era di nuovo addosso. Lo prese per la collottola della giacca e lo gettò dall’altra parte della stanza mentre Sam si fiondava su Meg, mentre il cadavere del tramite del demone che aveva affrontato poco prima ora giaceva a terra. Dean si risollevò lentamente, scuotendo la testa, cercando di riprendere l’equilibrio. Fu sollevato in alto, una presa forte sul suo collo. Cercò di colpire Bobby con il pugnale, ma questi riuscì ad impossessarsene. «Bobby, fermati,» riuscì ad implorare con un filo di voce mentre Sam veniva scagliato fuori dalla stanza e Meg