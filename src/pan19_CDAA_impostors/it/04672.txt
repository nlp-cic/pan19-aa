La collega che lo accompagnava sempre era la pronipote di Asuka Tenjoin e Ryo Marufuji: Ryuko. Questa ragazza era in tutto e per tutto uguale ad Asuka, invece; tranne per il fatto che aveva i capelli blu come Ryo.

Non appena la chiamata finì, Edward poggiò il telefono sulla scrivania e si voltò verso Ryuko, che lo guardava con aria perplessa.

«Qualche problema?» domandò, alternando inizialmente lo sguardo tra il telefono e il collega, che sospirò.

«Mi è stato appena segnalato che sono scomparsi altri ragazzini» e si poggiò sullo schienale della sedia, incurvandola leggermente, «Questa situazione sta sfuggendo di mano, e noi non abbiamo ancora trovato i rapitori».

Marufuji abbassò leggermente lo sguardo, successivamente si sedette su una delle due sedie che c’erano davanti alla scrivania. «Perché non ci mettiamo a cercarli in lungo e in largo, invece di fare appostamenti su appostamenti sempre nella stessa città?» propose subito dopo, riflettendoci su.

«Potrebbe funzionare» Phoenix avvicinò la sedia alla scrivania, «Il problema è che non abbiamo fonti necessarie per cercare il posto in cui vengono portati i ragazzini, dovremmo chiedere a qualcuno che ne sa già qualcosa, magari qualcuno che ha visto i rapitori, o qualcuno che è fuggito».

Ryuko scosse leggermente la testa in cenno di dissenso, «Mi sembra impossibile che qualcuno sia fuggito. A meno che non siano stati presi da un attacco di pazzia come farebbero gli adulti messi in carcere qui da noi» scrollò le spalle, «Ti ricordo che sono ragazzini e avrebbero paura a fuggire».

Edward sospirò, «Hai ragione» si mise una mano sotto al mento, riflettendo, «Allora sarebbe meglio chiedere in città se hanno visto i rapitori».

La collega annuì, «Sì, è l’unica soluzione» e pensò un momento, «Però forse è meglio non andare in divisa».

Il giovane rimase perplesso dalle sue parole, e la guardò perplesso, «Che vuoi dire?».

«I distintivi li lasciamo in tasca» lei scrollò le spalle, «è così difficile da capire?».

Phoenix ridacchiò, «L’ho capito, però non mi sembra tanto sicuro andare senza la divisa».

Marufuji inarcò un sopracciglio e si mise a ridere, «Non dirmi che hai paura ad andare in giro in incognito, lo fai normalmente, non capisco cosa ti metta paura».

Edward si mise a riflettere. Effettivamente fuori dal lavoro, senza la divisa era come se andasse in giro in incognito. Ma per lui forse era meglio anche mettersi una parrucca, o una maschera, nelle missioni. La collega già ce lo vedeva a pensare a simili stupidaggini. Erano agenti in gamba, non potevano di certo pensare a queste cose, a meno che non volessero fare un cosplay.

Di certo non era quello il momento adatto per travestirsi, li avrebbero licenziati in meno di un secondo. Erano già diventati i due agenti più strani di tutta la caserma, si erano anche inventati un motto: “Edward Phoenix e Ryuko Marufuji, i vostri agenti e detective di fiducia!”. Che ridicoli, pensavano i loro colleghi.

Il silenzio tra i due si ruppe. Edward sospirò e mormorò titubante «Ci pensiamo dopo, eh?».

 

Il soggiorno a casa di Yuzu stava procedendo bene. La ragazza volle invitarli per quella notte, in modo tale da non farsi scoprire da nessuno. Prestò loro alcuni vestiti del padre, che ovviamente a Sora e Reira stavano larghi. Yuzu si ricordò quindi di alcuni vestiti che i genitori usavano quando erano più giovani.

La madre all’epoca non era propriamente femminile, quindi le venne in mente il suo vestiario quasi subito. Yuri era già vestito con una semplice camicia a quadri rossa e dei jeans, mentre invece gli altri due ragazzini stavano decidendo. Il ragazzo dai capelli rosa e viola si mise a guardarli e ridacchiare. Sembravano quasi due ragazze indecise su cosa mettersi per un ballo di gala, al contrario lui aveva preso le prime cose che aveva visto.

Anche Yuzu si mise a ridere con lui, e si sentiva stranamente più felice. Forse perché, dopo tanto tempo, era circondato da persone che lo accettavano, che potevano essere sue amiche. Doveva ammettere una cosa, però: Yuzu era dannatamente carina; se lo diceva in modo scherzoso, ma sperava vivamente che non fosse già occupata.

E infatti, proprio mezz’ora dopo, arrivò Yuya. Quest’ultimo era felicissimo di rivedere Sora, così, istintivamente, lo abbracciò. Poi diede un’occhiata perplessa a Yuri e Reira, e con il primo non si sentiva in dovere di dargli così tanta fiducia, soprattutto per il fatto che era l’unico più grande in quella casa, chissà cosa avrebbe potuto fare con Yuzu.

Shiunin si mise a ridacchiare, era proprio quello il momento che aveva previsto: Sakaki che diventava geloso di qualcuno. Però, pensandoci velocemente, anche lui si sentiva un po’ in quella stessa situazione, ma con Yuri, e non riusciva nemmeno a capire il perché. Scosse la testa e cercò di non pensarci, era assurdo.

Spiegarono la tragica situazione anche al ragazzo appena arrivato, dato che anche lui doveva essere effettivamente informato su quel laboratorio. Chi spiegò quasi tutto fu Yuri, dato che Yuya aveva dapprima notato le grosse cicatrici.

Inizialmente Yuri, capendo che Yuya poteva