su svariate frazioni del proprio corpo. Per lo più le unghie. Oggi le sta dipingendo di blu elettrico, registra il nostro allungandole l'altra mano. "Devi smetterla di mangiartele," lo rimprovera Louise, già in modalità genitore apprensivo.

Louis ruota gli occhi con esagerata teatralità e si giustifica, "Che ci posso fare se ho fame e il frigo sempre vuoto?"

Come se non stesse aspettando altro, la porta del negozio si spalanca e Zayn fa irruzione portando con sé un cartone di pizza fumante. "Alleluja! Pensavo ti avessero rapito," lo saluta Tom, che interrompe la sua conversazione col cliente giusto il tempo necessario per sgraffignare la fetta più grossa.

"Sta zitto, non mi paghi per fare il fattorino," lo rimbecca Zayn a bocca piena, sbirciando da sopra la sua spalla il blocco degli schizzi.

"Anche io pensavo che ti avessero rapito. La mafia irlandese o qualcosa del genere," dice Louis, rendendosi conto che è la prima volta in due giorni che si trova nella stessa stanza del suo migliore amico, nonostante condividano un appartamento.

"Niall ha organizzato un weekend romantico, sta' zitto".

"Potevi dirmi qualcosa, però? Stavo per chiamare l'unita persone scomparse". Chissà come se l'è cavata Harry... durante il fine settimana, Louis ha giocato un paio di volte col pensiero di chiamarlo, magari invitarlo a casa per spendere insieme qualche ora, lamentarsi e condividere le gioie di essere rimasti temporaneamente orfani di coinquilini, ma alla fine ha desistito. Non voleva che Harry si facesse strane idee.

"Vi siete divertiti?" si intromette Louise, dispensando gli ultimi tocchi alle unghie di Louis.

"Sì, abbastanza. Un sacco, in realtà" risponde Zayn, sedendolesi accanto, prima di riportare l'attenzione sul proprio coinquilino, "A quanto pare non sono l'unico che avrebbe potuto dire qualcosa. I miei informatori mi hanno messo al corrente di alcuni fatti. Sono offeso che tu non mi abbia detto niente".

"Detto niente su cosa? E poi, fra parentesi, pensavo ti trovassi rinchiuso dentro un'astronave alinea".

"Whatsapp funziona anche nello spazio".

"Tu questo non lo sai".

"Sta' zitto, non cercare scuse. Tu e Harry. Ad essere sinceri, sono tutto tranne che sorpreso".

"Chi è Harry?" chiede Louise, ingolosita quasi più dagli ultimi pettegolezzi che dalla pizza. Il che è tutto dire.

"Harry Styles".

"L'amico carino di Niall?"

"Quello! Louis ha una cotta per lui che dura da una vita".

"Non ho una cotta per lui! Non ho una cotta per nessuno. Non è successo niente con Harry Styles".

Zayn sorride sardonico e solleva le sopracciglia con silenziosa eloquenza. È chiaro che sa. Tutto. Louis si sente come un bambino colto con le mani affondate nel barattolo di nutella. Strizza gli occhi, sospettoso, "Chi te l'ha detto?"

"Niall".

"Ovviamente è Niall, la sua gola profonda," commenta Louise e se il solo fatto di aver sentito nominare Harry non l'avesse reso impermeabile a qualsiasi cosa non ruoti direttamente attorno ad un paio di occhi verdi e una florida criniera di riccioli scuri, Louis si complimenterebbe con lei per l'arguzia.

"E a Niall chi l'ha detto?"

"Harry".

Il cuore di Louis manca un battito. Era convinto che Harry non avrebbe voluto parlarne, credeva che avrebbe reagito come lui ed ignorato la cosa finché il ricordo non fosse sbiadito via nel tempo. In fondo non c'era niente da dire. Assolutamente niente da dire. "Harry?"

"È quello che ho detto", Zayn sembra divertito. Il bastardo.

"Styles?"

"Il solo e unico, sì. Harry Styles. Il ragazzo a cui hai fatto un pompino negli spogliatoi venerdì pomeriggio dopo gli allenamenti. Come hai potuto non dirmi nulla?"

“Cristo! Ssh!” Louis si alza in piedi e agita confusamente le mani in aria per intimare a Zayn di abbassare la voce. Il che è assurdo, perché Louis ha fatto un sacco di pompini nel corso della sua vita e nessuno è mai stato un segreto. Si sente come un ragazzino alla sua prima sbandata, ingovernabile, vittima di un turbinio disordinato di pensieri e sentimenti che gli si ingarbugliano attorno a cuore e cervello e interferiscono con il corretto funzionamento di entrambi. Harry ha parlato di lui a Niall. Che cosa vuol dire? Che cosa– “Harry. Cristo. Che cosa ha detto?”

“Non lo so. Perché non glielo chiedi?”

“A Niall?” Louis non è sicuro che Niall svuoterebbe il sacco. Harry è il suo migliore amico, dopotutto e–

“Non a Niall, a Harry”.

“Non posso chiederlo a Harry!”

“No?”

“Cristo, Zayn! No!”

“Perché no?” chiede Louise, che lo sta guardando con un'espressione morbida, qualcosa nel mezzo tra pietà e affetto. È un’espressione orribile, fa sentire Louis così esposto--

“Sì, perché no?” rincara Zayn e  Louis prova a disintegrarlo con lo sguardo.

“Perché no?! Non lo so, perché– non lo so. Io— perché non mi interessa. Non c'è niente da chiedere. È stato solo