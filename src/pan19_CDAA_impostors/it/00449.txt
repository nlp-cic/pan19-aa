letto e cinge l’altra al petto. Mentre
appoggia il mento sul
ginocchio si chiede, irritato, perché il petto debba fargli
così male da
impedirgli di respirare.



Il suo coach
sussulta, colto alla sprovvista, ma Yuuri
non sembra arrabbiato, né tantomeno infastidito. Non
c’è nient’altro che
rassegnazione.



«D’accordo»
risponde lui, confuso «Prendo il vassoio e
lo riporto in-»



«No,
intendevo… puoi andartene. Da qui, dal Giappone.
Puoi tornare in Russia.»



Victor non sa
bene cosa dire. Non che non se lo fosse
aspettato, certo, solo non credeva che sarebbe successo così
presto, prima che
potesse anche solo pensare a una risposta da dargli. A un modo di
convincerlo
che, per lui, ne valeva ancora la pena.



«Perché
dici così, Yuuri?» 



«Qui
non c’è niente per te. Non puoi insegnare a
pattinare a qualcuno che non pattinerà mai
più» scrolla le spalle come per dire
che tanto a lui non interessa. Non più, almeno. A che
servirebbe, dato che le
illusioni non bastano comunque a cambiare la realtà?



La cosa che
più lo infastidisce è che Victor fa finta
di non sapere quale sia la sua, la loro
situazione, e riesce pure a tirare fuori uno di quei famosi sorrisi,
quelli che
durante la riabilitazione erano riusciti a tenere Yuuri a galla solo
per
miracolo.



«Non
è vero, non dire così» lo rimprovera,
battendogli
piano una mano sulla spalla. Ormai lo tocca solo così:
piano. Come se avesse
paura di romperlo, come se il piccolo, fragile Yuuri non fosse
più in grado di
sopportare l’irruenza tempestosa dei suoi abbracci o le sue
dita artigliate
sulla pelle, quando invece gli mancano tanto quanto il pattinaggio
– quello
vero, non le stronzate della fisioterapia.



«Certo
che puoi pattinare. Oggi sei andato alla grande»
cerca di essere incoraggiante, ma il suo falso ottimismo lo deprime
ancora di
più.



«Non
posso gareggiare» ribatté Yuuri. A lui non va
più
di fingere. Gli sembra di dover spiegare a un bambino di cinque anni
perché la
vita fa schifo, e l’espressione attonita di Victor non fa
altro che
riconfermare la sua impressione. Si sente quasi in colpa a infierire su
quei
sogni che una volta erano anche suoi.



«Non
si pattina solo per vincere, Yuuri.»



«Tu
sei venuto fin qui per questo, no? Per farmi
vincere. Accidenti, Victor, ma mi hai guardato bene? Non riuscirei a
eseguire
nemmeno un toe-loop» è così frustrato
che per un momento si scorda il suo
proposito di mantenere la calma, eppure Victor non pare nemmeno
accorgersi
della sua mano stretta a pugno attorno al loro anello bugiardo o di
quel tono
troppo alto e troppo amaro. Corruga le sopracciglia e gli afferra le
spalle
all’improvviso, costringendolo finalmente a guardarlo in
faccia.



«Ci
hai provato, Yuuri?» domanda, di colpo serio «Hai
provato a fare un toe-loop? Sai che cosa ha detto il dottore, non
dovresti-»



Ma Yuuri si
libera dalla sua presa con uno scatto
nervoso del braccio e si allontana di nuovo.



«Non
preoccuparti. Non l’ho fatto» sibila, seppellendo
il viso tra le dita. 



Victor si odia
perché una piccolissima parte di lui ci
ha sperato. Ha sperato che Yuuri l’avesse tentato davvero,
quel toe-loop –
anche non riuscendoci, magari, anche se il dottore ha detto di no,
anche se avrebbe
potuto rischiare un altro grave infortunio. Anche se il suo dovere da
coach
sarebbe quello di impedirglielo, lui vorrebbe solo vedere Yuuri
provarci. Vorrebbe
vedere i suoi piedi che si staccano dal ghiaccio, giusto per un
secondo,
magari, per il più goffo e mal eseguito toe-loop della
storia del pattinaggio.
Gli andrebbe bene lo stesso, sul serio. Gli basterebbe sapere che non
ha perso
quella voglia di danzare con il ghiaccio che lo ha convinto fin dal
primo
istante a fargli da allenatore. Perché – Victor lo
sa – senza quel desiderio di
volare di Yuuri non rimane più nulla.



Il suo allievo
non sembra captare nessuno di quei
pensieri e si limita a riavviarsi i capelli, godendosi quel piccolo
momento di
pace in cui Victor non sa fare altro che restarsene lì
seduto con le mani in
grembo. Respinto, ancora e ancora. Yuuri si sente ancora peggio sapendo
cosa
sta passando per la testa del suo coach in quel momento, una litania di
che cosa ho fatto è colpa mia non
sarei mai
dovuto venire qui è colpa mia è colpa mia
è colpa mia. Lo sa e lo odia,
perché la colpa è sua.
Sente un senso
di appartenenza e di gelosia verso quella colpa che tutti sembrano
tanto
ansiosi di voler condividere con lui. Tutti ne vorrebbero almeno una
parte, ma
lui non se ne separa mai, ha raccolto tutti i pezzi della sua tragedia
e se li
tiene stretti, solo per lui, nascondendoli dentro un armadio o sotto al
letto,
da qualche parte dove nessuno può trovarli. Non vuole
compassione, soprattutto
non da quello che era il suo coach, ma se Victor si ostina a spartire
quel peso
con lui, non potrà mai chiuderlo fuori dal buco nero che
è diventato la sua
vita. Anche se, ormai