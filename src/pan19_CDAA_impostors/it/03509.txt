. Li fissavano mentre fingevano di fumare appena fuori la discoteca, ma non erano ostili. Solo curiosi. Alessio si era comunque allontanato, era scivolato giù dal muretto e, dopo essersi spazzolato i jeans, l’aveva invitato a rientrare.

“Ti volevo baciare stasera.” “Me n’ero accorto, infatti non mi sono spostato.” “… non potevo con quei due a guardare.” “No ma hai fatto bene… la prossima volta?” “Sì. Domani ci vieni alla partita di calcetto?” “Ovvio.”

Aveva smesso di vederlo. Come tutte le cose brutte della sua vita, Gennaro ha dimenticato i dettagli ma è sicuro che, dopo quella sera, Alessio non si sia più fatto vedere in giro. Gli scriveva solo quando doveva, le telefonate erano scomparse e anche la colazione assieme. Anche la musica. A chi gli chiedeva che fine avesse fatto, Gennaro rispondeva con un dito medio e la promessa di un pugno, perché aveva da fare, non poteva mettersi a raccontare in giro i cazzi altrui.  Inizialmente era stata una perdita accettabile. Gennaro non era il tipo di persona che si attaccava sentimentalmente a qualcuno e, da adolescenti, queste relazioni usa e getta capitano di continuo. E ci stava anche che entrambi avessero avuto un dubbio sulla loro sessualità, questo non voleva dire che potesse avere una conclusione. Aveva provato a uscire con gente nuova e il senso di perdita si allargava, non riusciva a riempirlo con nient’altro, nemmeno con l’erba scadente che gli passava Antonio e le sigarette fumate una dopo l’altra. Era Ottobre 2012 e Gennaro si era deciso ad affrontare Alessio di petto, beccarlo all’uscita di scuola e, possibilmente, fare a pugni. Gennaro non fece nessuna di queste cose, perché non poteva disturbare Alessio mentre baciava Eleonora, la sua compagna di classe.

“Auguri e figli maschi.” “… ah. Volevo dirtelo io, mi dispiace tu l’abbia saputo così.” “Già, non fa niente. Sono contento per voi.” “Grazie.”

La verità era che Alessio gli mancava. Gli mancava il suo migliore amico. Gli mancava sapere di avere sempre quel qualcuno dietro le spalle col piano di riserva, perché lui sì che faceva solo casini che Alessio sapeva sempre e comunque risolvere. Dirglielo non era un’opzione contemplata, perciò non l’aveva fatto. Mai.

 

--

 

Quando voleva eliminare qualcuno dalla sua vita, Gennaro ci si metteva davvero d’impegno. Se lo stesso impegno l’avesse trasferito sullo studio, probabilmente si sarebbe diplomato: aveva speso un intero pomeriggio ad eliminare il numero di Alessio, i suoi messaggi, i suoi regali, uscire a comprare le sigarette, un po’ di droga, telefonare ai pochi amici che erano rimasti solo suoi anche dopo Alessio e dimenticarsi della sua esistenza. Ad essere onesti, non fu poi così difficile. Una settimana e Gennaro erano tornato come nuovo, il Gennaro di sempre, eccetto per qualche spigolo in più e i sentimenti sotto chiave. Seguiva la vita di Alessio in sordina, anche se non c’erano più l’uno per l’altro. Lo beccava spesso mano nella mano con Eleonora, li osservava baciarsi e costruire la loro storia pezzo dopo pezzo (“Poteva essere la nostra, stronzo.”), mentre lui costruiva la sua. Stava facendo della musica il suo mestiere e si diceva che forse era meglio così, perché Alessio non avrebbe mai avuto le palle per andargli dietro. Aveva spiato il suo voto della maturità, l’aveva visto iscriversi ad una facoltà che sicuro non gli sarebbe piaciuta, tutto questo durante il suo periodo d’oro, le sue nuove amicizie e nuove esperienze. Gennaro lo ricorda come un periodo grandioso. In bianco e nero, ma grandioso.

Per questi e tanti altri motivi, l’estate 2015 gli sembrava davvero promettente. Si sentiva più carino e sfacciato, contava di tornare a settembre con tante storie da raccontare – Davide poteva essere una bella storia, con i suoi capelli neri, gli occhi scuri e la simpatia affilata. Ci aveva messo poco a prendersi una sbandata per lui e in altrettanto meno tempo era stato ricambiato. Dopo Alessio, aveva scordato quanto potessero essere veloci e immediate le relazioni interpersonali, perciò Davide l’aveva travolto e baciato e succhiato come avrebbe sempre voluto. Lo fece sentire amato per un’intera estate.

“Hai comprato una chitarra nuova? Stupenda!” “… Scusa, chi sei?” “Hai addirittura cancellato il mio numero? Sono Alessio.” “… Alessio chi?”

Conosceva un paio di Alessio presi a caso e quell’unico che ignorava con tutto sé stesso gli aveva scritto durante l’estate più bella della sua vita, due anni dopo averlo lasciato da solo contro il mondo, senza nemmeno chiedere scusa. Alessio Iodice, signore e signori. L’errore fatale fu continuare la conversazione e lasciare Davide indietro, relegato in un cassetto; gli piaceva, ma non era innamorato e non sapeva mentire.

“Quando torni a Somma?” “Lo sai che torno il primo settembre. Come sempre.” “Sì, è vero. Ci vediamo per un caffè? Ho preso la patente!” “Ah, bello. Non lo so, devo vedermi con altri.” “Altri tipo?” “Amici.” “Quali amici?” “Ale’,