già a memoria, mi ritrovo a pensare a te.Dumbledore mi diceva sempre che al mondo c’è una persona che possiederà il tuo cuore per sempre, anche se probabilmente non te ne renderai conto perché sarai accecato da mille altre emozioni, odori, colori, visi.Io so che sei tu quella persona per me, lo capirebbe anche un idiota: sarai per sempre il mio amore, Draco, qualunque cosa ci accada.Chissà come stai, Harry.Sembri felice, in quest’intervista.Ma sei sempre stato molto più bravo di me a fingere, anche se non l'ho mai ammesso apertamente, e quindi non so se quest’allegria sia sincera o meno.L’unica cosa che so, è che con me sei sempre stato solo ed esclusivamente te stesso, sempre, dicevi che se ti guardavo negli occhi non riuscivi a mentirmi.Spesso il farci male sembrava essere l’unico modo possibile per avvicinarci, per stabilire un contatto.Però non ho mai rimpianto quel primo periodo, nonostante tutto.Perché è quello che mi ha portato da te.Chissà se ti ricordi ancora che sono stato io il primo a baciarti…Io ricordo benissimo la dentata terribile che ci siamo dati al primo tentativo, ho avuto un mal di testa lancinante per ore!E tu, con le guance arrossate dall’imbarazzo, cercavi di ricordare quel che ti aveva spiegato Blaise e mi dicevi “Idiota, devi mettere le labbra così, e poi muovere la lingua colà”…due scemi, incapaci e disastrosamente teneri. Non riesco a restare qui, i ricordi sono troppo pesanti.Prendo il giubbotto ed esco a fare due passi, dirigendomi verso il quartiere magico.L’aria fresca mi calmerà.Passo davanti ad un negozio di sport, e ti vedo nella vetrina.Sponsorizzi la nuova Nimbus.E non posso fare a meno di accarezzare il vetro, freddo sotto i miei polpastrelli, che acuisce il bisogno che ho di te.Molti anni prima che tu diventassi la stella che sei oggi, con centinaia di persone che gridano il tuo nome e svengono quando ti vedono passare, c’ero io con te, e tu eri tutta la mia vita.È vero, eravamo solo dei ragazzini, allora, eppure io ti ho sentito mio davvero durante quegli anni.Ora tu hai un altro amore, te l’ho letto negli occhi; c’era una foto sulla Gazzetta del Profeta, e nel tuo sguardo si erano accesi i lampi argentati che io per primo avevo scoperto.Anche se durante l’ultimo periodo avevamo ripreso a discutere e non facevamo altro, per me andava bene, perché almeno ero con te, ma è finita.E nonostante sia passata una vita dall’ultima volta che ci siamo visti, tu resti il mio compagno, sai?Ho dovuto fuggire nel mondo Babbano, per avere una qualche possibilità di sopravvivere senza di te.Non riesco a dormire.Sarà il fatto di essere lontano da casa, sarà la solitudine, o sarà che ho appena spento la tv.Ho iniziato ad usarla sempre più spesso, per vederti ed illudermi di averti ancora vicino.Ogni volta che ti rivedo, sulle pagine dei rotocalchi o in televisione, provo lo stesso tuffo al cuore. I miei sentimenti non sono cambiati di una virgola.Voglio credere che durante la nostra storia mi hai amato davvero, Harry, perché significherebbe che sei stato mio almeno per un po’, ed è questo il pensiero che mi permette di tirare avanti.È per questo che cerco di evitarti.Sì, in realtà avremmo avuto più di un’occasione per vederci, vari eventi mondani richiedevano anche la mia presenza, ma sono sempre riuscito a scamparla.Mi conosci troppo bene.Per quanto io potessi tentare di nasconderlo, tu lo capiresti subito che non ho mai smesso di amarti.Pensa, ogni volta che mi chiedono di Pansy, o che mi fanno delle foto, penso a te.Perché lo sguardo vuoto, che rispecchia quello che sento per lei, non si addice ad un ragazzo innamorato, no?Non so per quanto ancora riuscirò ad ingannare il resto del mondo…Con me ci ho rinunciato.Sei il mio sole e non posso farci niente.Sai, il giorno in cui ci siamo baciati la prima volta non ho lavato i denti e non ho mangiato, per non togliermi il tuo sapore dalle labbra.Ancora oggi, se chiudo gli occhi, riesco a sentirlo, tanto mi si è marchiato a fuoco addosso.Ricordi? Una volta ti ho detto che eri l’unico con cui avrei voluto crescere, per diventare una persona che ogni giorno meritasse di averti accanto.Mi alzo e mi infilo una felpa imbottita, mi ravvio i capelli e scendo le scale in fretta.Chiamo un taxi.Stranamente il tassista non mi riconosce, e vedo che sul cruscotto ha una tua foto.Chiudo gli occhi per non vederti.Molto prima della fama, prima che tu avessi schiere di fans che si strappano i capelli e piangono quando passi loro vicino, c’ero io con te. E tu eri tutta la mia vita.Ricordo ancora perfettamente il momento esatto in cui ho capito che eri tu quello con cui avrei dovuto dividere la mia esistenza.È stato quando i tuoi amici ci hanno scoperto.Tu