che lui la guardava negli occhi,
Sansa si
convinceva che non avrebbe mai trovato un ragazzo più
perfetto di lui, uno che
la corteggiasse in modo così carino e che avesse un
così dolce sorriso. Si
ritrovò a sorridere fra sé e sé e non
si accorse che lui era là, a due passi da
lei. Quando il suo sguardo si spostò su Joffrey, il cuore di
Sansa accelerò
forsennatamente, e non per merito suo. Alle sue spalle si ergeva Sandor
Clegane, oscuro e silenzioso.



La
ragazza scattò in piedi e indietreggiò di un
passo. Se anche avesse voluto dire
qualcosa, in quel momento le parve di aver dimenticato qualsiasi
parola. Non
riusciva a crederci, non era vero, non stava succedendo. Non lui, non
di nuovo.
No, no, no.



«Non
temere.» la rassicurò Joffrey, un ghignetto di
soddisfazione impresso sul
volto, prendendole con delicatezza la mano «Il mio Mastino
è qui per tenere
alla larga i seccatori, non ti farà del male.»



A
Sansa quella promessa suonò tanto come una bugia ma si fece
coraggio e prese un
ampio respiro. Si azzardò a guardare Sandor negli occhi.
Quelle iridi, grigie
come le nubi estive cariche di piovaschi, saettarono d’odio,
lei lo vide, ne
era certa. Ce l’aveva con lei. Sbatté le palpebre
e desiderò soltanto che lui
scomparisse.



A
Joffrey non sfuggì il modo in cui le sue labbra tremarono e
si premurò
immediatamente di porvi rimedio. «Cane, seguici a distanza,
non voglio che la
mia ragazza sia a disagio.» ordinò con tono
sprezzante alla sua guardia del
corpo. Quello, senza dire una parola, chinò
impercettibilmente il capo,
restando indietro mentre i due cominciarono a passeggiare. Sansa,
almeno sulle
prime, non riusciva ad ignorare il fatto che lui fosse alle loro
spalle.
Vicino, lontano, che importava? Le sembrava quasi di percepire quello
sguardo
affondarle nella schiena come un pugnale affilato.




 


 


Sandor
trovava che quella fosse un’impietosa pennellata di sbieco
nel grottesco quadro
che era la sua esistenza. Una linea spessa, di un colore forte, nervosa
e
pasticciata.



Quanto
poteva mai essere beffardo il destino se di tutte le ragazze di Approdo
del Re,
Joffrey Baratheon aveva deciso di uscire proprio con
l’uccellino? Non che
gliene sarebbe fregato un cazzo, in circostanze normali, ma dato che
adesso era
la guardia del corpo di quel rampollo viziato, questo comportava avere
Sansa
perennemente davanti agli occhi. Ed era troppo, ed era troppo poco. 



Maledisse
il giorno in cui le aveva recuperato la borsa, maledisse
l’istante in cui
l’immagine di lei si era conficcata nella sua testa.
Maledisse suo fratello
Gregor, i Lannister, i Baratheon e gli Stark. Maledisse il bacio
sfigurante del
fuoco, quel vigliacco di suo padre e i giocattoli di legno. E
più di tutti,
com’era solito fare, maledisse se stesso e la bestia che gli
infuriava dentro.
L’avrebbe messa a tacere più tardi, a casa,
soffocandola nell’alcol per un paio
d’ore.



Intanto,
com’era suo preciso dovere, seguì da lontano i
passi dei due piccioncini. Si
premurò di non turbare la sensibilità del fottuto
uccellino, sebbene lei – pur
non sapendolo – riusciva a turbare lui perfino a mezzo miglio
di distanza. I
suoi capelli accesi dal sole, meravigliosi e morbidi, ondeggiavano
lungo la sua
schiena in una danza lenta ed ipnotica. Il Mastino strinse le dita
attorno alla
cinta di cuoio, serrando la mascella prima di spostare lo sguardo
altrove.




Intoccabile

.



“Sansa
Stark è intoccabile.”



Sandor
se lo ripeté più e più volte.
“Ricordati chi è. Ricordati chi sei.”



E
poi, lì davanti, accadde qualcosa. Joffrey
cominciò ad inveire contro un
ragazzino in roller-blades, Sansa gli lasciò immediatamente
la mano, il Mastino
corse in direzione di quel guazzabuglio e l’uccellino,
indietreggiando, gli
finì addosso.



L’urto
la colse di sorpresa, lui vide il rosso addensarsi sulle sue guance ma
non poteva
permettersi di indugiare in simili dettagli… Non mentre il
giovane Baratheon
esclamava: «Cane!»




 


 


Sansa
sbatté le palpebre, invasa dal timore che stesse per
accadere qualcosa di
terribile. Sentì il palmo di quell’uomo enorme
posarsi con una delicatezza
sorprendente sul suo avambraccio e scostarla con gentilezza. Sandor la
superò,
frapponendosi tra Joffrey e lo sconosciuto che aveva osato
carambolargli
addosso.



«Questa
camicia vale più del tetto sulla tua testa,
pezzente!» strillava il biondo,
nascosto dall’altezza della sua guardia del corpo, saettando
lo sguardo dalla
macchia di gelato che gli sporcava il petto al ragazzino afflitto che
continuava a scusarsi.



«Non
me ne faccio niente delle tue scuse!» Joffrey era trattenuto
solo dalla mole
del Mastino che gli si era parato davanti.



Sansa
era disorientata. Quello che vedeva non era il suo Joff. Non capiva
perché
tutta quell’agitazione, tutto quel furore contro un bambino
che non poteva
avere più di undici anni e che chiaramente non si era
scontrato con lui di sua
volontà. Deglutì, sperando che quella spiacevole
faccenda si risolvesse al più
presto. I principi azzurri non si comportavano in quel modo…
Non se la
prendevano con i più piccoli. Il perfetto cavaliere avrebbe
dovuto conoscere la
clemenza, la fermezza d’animo.



Ma