ad importunarmi così insistentemente? Come vedi sono occupato” non era arrabbiato col biondo ma voleva che se ne andasse. Ora che aveva preso consapevolezza di ciò che voleva non sapeva quanto avrebbe resistito. Quando desiderava una cosa, Tony la prendeva e basta.“Ad ubriacarti?” il capitano ritrovò un po’ del controllo di sé stesso per via di quelle parole che lo aveva irritato. Mosse qualche passo accostandosi alla poltrona. Se davvero aveva bevuto tutta la bottiglia di quello che dall’odore sembrava whiskey, e non faticava a crederlo, era un miracolo che ancora non fosse crollato completamente stordito.Guardò il suo profilo desiderando che si girasse a guardarlo, invece veniva ignorato come se fosse uno qualunque.“Questa sera ho bevuto molto meno del solito Capitan Impiccione, non che la cosa ti riguardi, comunque” Il moro si alzò finalmente in piedi e si girò a guardarlo. Il volto duro e serio, così diverso da quello che ricordava, illuminato dal basso dal piccolo reattore Arc che aveva nel petto. Non lo degnò di più di uno sguardo e lo vide dirigersi verso il bancone dove meno di un anno prima aveva offerto a Loki da bere per distrarlo.Tony non aveva finito la bottiglia ma aveva assolutamente bisogno di allontanarsi dall’altro per mantenere almeno quel briciolo di sanità mentale che gli era rimasta e non saltargli brutalmente addosso.Riempì un altro bicchiere, il collo della bottiglia che tintinnava contro il vetro non perché ubriaco ma stranamente agitato, come non gli era mai successo prima di allora, nemmeno con Potts. Lasciò il drink sul bancone senza berlo rimanendo invece fermo a capo chino come in attesa di qualcosa. L’attesa che se ignorato, Rogers se ne sarebbe andato.Speranza vana. Quando alzò la testa era ancora lì a guardarlo.“Il gatto ti ha mangiato la lingua Cap?” disse ironico mentre lo osservava. Lo vedeva perfettamente, i suoi occhi si erano abituati bene alla penombra negli ultimi tempi.“Non ho nulla da dire ad un ubriaco” si fece sentire l’altro seccato con voce seria osservandolo attentamente. Conosceva Tony ed il suo vizio per il bere, solo qualche anno prima alla sua festa di compleanno aveva fatto un’enorme scalpore ed il fatto che fosse sicuro di morire per avvelenamento non era una valida scusante. Aveva il forte sospetto che avrebbe esagerato in ogni caso, Pepper si lamentava spesso di quel suo vizio.Il moro quasi scoppiò a ridere per l’ironia della situazione. Se solo fosse venuto una qualsiasi altra sera avrebbe avuto ragione ma quella no e tutto grazie a quel viso innocente che non voleva saperne di lasciarlo in pace tanto da decidere di comparire persino di persona, ma presto il suo risentimento prese il sopravvento.“Ascoltami bene capitano dei miei stivali” disse con voce indispettita mentre usciva da dietro al bancone “Io non sono ub..” bastò una piccola distrazione per inciampare e smentirsi agli occhi dell’altro ma davvero non era ubriaco accidenti! Prima che potesse ritrovarsi col naso sbattuto a terra, Steve Rogers lo aveva già preso grazie ai suoi riflessi di super soldato ed una scarica intensa da lasciare senza fiato attraversò il suo corpo.Il capitano trovava così strano averlo tra le braccia. Toccarlo dopo così tanto tempo, potendo finalmente percepire di nuovo il suo calore ed il suo profumo così intenso che avrebbe potuto distinguerlo tra mille, un misto di dopobarba costoso ed olio per motori. Non potè fare a meno di arrossire a quel contatto ma non lo allontanò perché nemmeno volendo in quel momento sarebbe riuscito ad allentare la presa.“Lasciami andare e vattene” sussurrò il moro cercando di nascondere la voce lievemente roca mentre il suo corpo continuava a reagire a quella vicinanza così inaspettata e tanto desiderata dacché era entrato nel suo soggiorno. Cercò di allontanarsi ma senza molta convinzione e poi sapeva che senza armatura non poteva compete in forza con l’altro.Tutto stava tramando contro di lui. Il precario equilibrio in cui era incappato, la necessità di tenere la voce bassa ma in cui si sentiva lo stesso qualcosa di diverso, la poca forza di volontà per liberarsi, la bocca che sapeva del whiskey bevuto poco prima che lui arrivasse lo facevano passare per ubriaco quando non lo era affatto.“Vedi? Questo prova che ho ragione” disse Steve imperterrito continuando a tenerlo contro di sé senza avere però il coraggio di guardarlo negli occhi “È meglio se ti porto a dormire così che tu possa smaltire la sbornia”Non sapeva dove si trovasse la camera da letto del padrone di casa ma non importava, l’avrebbe cercata da solo perché sicuramente non ci sarebbe stata collaborazione da parte dell’altro uomo.“So camminare da solo!” sbottò Tony inviperito ma non lo intralciò in alcun modo quando venne trascinato nell’ampio salotto per imboccare il corridoio a lato delle porte dell’ascensore dove si trovava il resto della casa.“Così puoi provare a cadere di nuovo?” chiese senza prestargli troppa attenzione. Si era fermato all’inizio del corridoio ed aveva notato un piccolo pulsante scuro sul muro bianco che prima gli era sfuggito non essendo abituato a quella oscurità. Avrebbe dovuto intuire che ci fossero interruttori come nelle case normali, dopotutto se ci fosse stato un guasto al sistema di J.A.R.V.I.S. dovevano trovare un modo alternativo per avere una vita normale, se così si poteva chiamare quella del