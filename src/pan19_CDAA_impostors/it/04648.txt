tutti i sensi a quel ragazzo, e ciò non gli era mai realmente importato; eppure, mai come in quel momento sentiva di volersi far sedurre – non riuscì a spiegarsi come fosse possibile, dato che il Silver Saint non stava provando a fare alcunché. E forse, pensò il Gold Saint, era proprio tanta spontaneità ad essere accattivante, la mancanza di vergogna nel mostrarsi nudo agli occhi della persona desiderata.

Così sfrontato che Aphrodite si sentì, involontariamente, provocato.

Si incrociarono a riva, i piedi ancora immersi nell’acqua salata, nessuno dei due riuscì a staccare gli occhi di dosso dall’altro: non sentivano il bisogno di parlarsi, non quando i loro sguardi erano più eloquenti di qualsiasi discorso. Il Gold Saint carezzò una guancia umida e salata di Misty con quella che normalmente avrebbe definito riverenza, più sfiorando la pelle arrossata che toccandola, come se quel ragazzo non fosse reale o potesse spezzarsi con poco; eppure, Aphrodite sapeva bene che quello era un Silver Saint, non potente quanto i Gold, ma sicuramente resistente ed incapace di spezzarsi per così poco.

Accolse la figura di poco più bassa tra le proprie braccia, inspirando l’odore piacevole di Misty, qualcosa come di fiori e salsedine insieme, in un misto contrastante e curioso: totalmente concentrato su di lui, dimenticò l’afa, il sudore, il fastidio, persino lo stesso scorrere del tempo, come se non esistessero altro che loro due. Raramente gli era capitato di sentirsi così, tra battaglie, allenamenti e tradimenti interni al Santuario.

Il custode della dodicesima casa sentì il respiro leggero dell’altro sulle labbra e, abbandonandosi all’istinto, catturò quelle rosse e carnose del francese in un bacio leggero che, ben presto, diventò appassionato.

Il corpo di Misty premeva contro quello di Aphrodite in un lento scivolare che faceva sospirare entrambi di piacere e desiderio, in un gesto più che eloquente che venne ricambiato ben presto. Quegli stessi sospiri leggeri, man mano che lo strusciare tra di loro si faceva sempre meno dolce e più sfacciato, si tramutarono in piccoli gemiti coinvolti; senza nemmeno rendersene conto, il Silver Saint aveva iniziato ad invocare il nome dell’altro a mezza voce e a stringersi di più a lui, come se non riuscisse a capacitarsi che l’altro fosse reale e reputasse quel momento come un frutto della sua immaginazione – ma il calore del Gold Saint ed il suo respiro leggero sul suo viso, il suo odore di rose e sudore ed il corpo fermo a cui si strofinava, persino l’erezione che sentiva racchiusa nella stoffa e quello stesso tessuto contro il quale Misty strusciava la propria… era tutto troppo reale persino per essere un sogno.

Quando si chinò ad abbassare e sfilare l’unico capo d’abbigliamento indossato da Aphrodite, il francese tornò a fissare lo sguardo nel suo, ed ebbe la certezza che ciò che stava facendo e provando era reale e tangibile. Sognava da anni il suo momento di intimità con il Saint dei Pesci e, pur sapendo che l’altro era a conoscenza di tali sentimenti, non avrebbe mai osato sperare sul serio di avere un’occasione; Aphrodite voleva vincere e conquistare, non abbandonarsi al primo ragazzo che era rimasto affascinato da tanta bellezza. Misty se n’era persino fatto una ragione, amandosi a tal punto da non voler cambiare nulla di sé nemmeno per piacere a qualcuno che aveva sempre sentito affine. Pur non sapendo se quel momento magico avrebbe avuto un seguito, il Saint della Lucertola non se ne fece un cruccio, deciso a godere pienamente di quei momenti speciali – non era ciò che aveva sempre immaginato, ma era tutto così spontaneo da poter essere perfetto.

La pelle di Aphrodite era salata di sudore e l’odore forte della sua erezione spinse Misty a sfiorare la propria, sospirando di desiderio ed eccitazione mentre schiudeva le labbra per richiuderle morbidamente sul membro eretto dello svedese. Le dita di Aphrodite si intrecciarono ai boccoli rossi ancora bagnati d’acqua salata per tirare gentilmente, anche se il suo tocco era esitante ed il suo respiro tremulo. Con un mugolio di disapprovazione, il ragazzo alzò il capo e fece per protestare, ma le sue labbra schiuse furono coperte, ancora una volta, da quelle del Gold Saint: il bacio che scambiò con lui fu, se possibile, più intenso del precedente ed assorbì la totale concentrazione di Misty. Quando si ritrovò a giacere sulla sabbia, di schiena, non si chiese nemmeno se si ricordasse di essersi sdraiato; tutto ciò che sapeva, in verità, era di volersi perdere in Aphrodite, nelle sue carezze.

Lo svedese gli afferrò le cosce e, stringendole gentilmente, le allargò senza tanti preamboli, quasi con un senso d’urgenza, e si accomodò in quello spazio intimo. Carezzò ancora le gambe e le cosce di Misty, godendo della sensazione liscia della sua pelle ben curata sotto i polpastrelli, stupendosi vagamente della mancanza d’imbarazzo di quel ragazzo; si limitò semplicemente a sorridergli e baciare l’interno delle cosce che ancora teneva tra le dita, come ubriaco della sola presenza del francese – e, forse, ciò non era poi tanto lontano dal vero.

Aphrodite si ritrovò a scrutare Misty con intensità, beandosi della visione che l’altro gli offriva: lo scrutava da sotto le ciglia rosse, con le labbra