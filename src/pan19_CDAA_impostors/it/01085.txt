ha scelto me! E io ti porterò via a lui, gli porterò via tutto! Il trono, il tuo cuore, TUTTO!- “Il trono deve essere nostro, Thor, non vuoi vedere Loki in ginocchio, in catene, davanti a te? Non vuoi vendicarti?” La voce della donna donna si abbassò, dolce, insinuante, si riversò nell’orecchio del tonante come fumo. “Sono tutti vivi, sai, tutti, solo Odino e un’altra persona non lo sono, perché lui era geloso. La detestava.. sai di chi parlo, vero? La tua Jane, Thor, è morta.”Morta.Jane era davvero morta.Le fragili speranze che si era permesso di nutrire andarono in frantumi, il suono quasi fisico del suo cuore che, ancora una volta, era ridotto in pezzi dal tormento più grande... la perdita della donna amata.Per la seconda volta l’aveva persa, solo con uno sforzo il grido di dolore che gli premeva nel petto non trovò via d’uscita. Invece una rabbia nuova accese il suo sguardo.“Come?” In un’unica parola era rinchiuso il dolore e l’ira di un’anima spezzata.Amora sorrise, il volto celato dalla cortina di capelli biondi.Era stato un incidente, era morta sotto le macerie, ma lei voleva alimentare la rabbia del dio, non calmarla.“Loki, te lo ho detto, era geloso… Non tutte le morti che hai visto erano fasulle, la sua era autentica.” Un gemito colmo di sgomento uscì, per un breve attimo, dalle labbra di Thor.Aveva ucciso Jane, aveva davvero ucciso solo lei, tra tutti, perché lui l’amava.Una furia unica nel suo genere montò nel cuore del Tonante, che fissò la donna. Quello sguardo spaventò Amora, che fece un istintivo passo indietro, quella furia era cieca, venata della più oscura follia, poteva essere troppo da gestire, anche per lei. Ma lei sarebbe stata al sicuro, fintanto che il dio credeva il fratello colpevole della morte della Midgardiana.“Come pensi di sconfiggere Loki? E voglio i dettagli, stavolta, donna!”“Dettagli? Tutti quelli vuoi, mio Re! Vediamo… gli Elfi Oscuri sono tornati e Malekith li guida, non erano morti tutti e, in mancanza di un campione, tocca a Loki e ai regnanti degli altri mondi sconfiggerli. Ma la cosa carina è che devono farlo prima che gli Elfi trovino l’Aether.” A quelle parole io dio biondo si animò, tutti i mondi erano in pericolo? Le antiche leggende avevano preso vita, le affermazioni del fratello ora avevano molto più senso, come quelle strane scariche di energia oscura che, saltuariamente, attraversavano il cielo.“Dove è Loki?”“Dove vuoi che sia, se non sul campo di battaglia, cioè la tua bella Asgard?” Le labbra della donna si piegarono in un sorriso, sentiva Thor tra le sue mani, un frutto pronto a cadere tra di esse. “Lui mi crede al suo fianco, mentre invece lì c’è solo una mia proiezione.” La donna sfiorò il volto del dio e, così facendo, lui si voltò verso di lei. “Vuoi stringere Mjollnir tra le mani, vuoi allearti con me, Thor? Regneremo insieme, due pari, su tutti i mondi. Assieme, io e te…”“Due pari?”“Te lo giuro, mio Re.” Le grandi mani del dio del tuono coprirono il viso, nascondendo ad Amora la sua espressione. No, non poteva fidarsi di lei, non era talmente sciocco da crederlo. Lei desiderava un pupazzo da sfoggiare, un trofeo. Ma, sopratutto, desiderava il potere, era quella bramosia a spingerla, a dettare ogni sua parola, ogni sua scelta.Per il potere si era alleata con Loki e, quando lui aveva rimandato il matrimonio, impedendole di essere pari a lui, aveva cominciato a tramare. Come l’ago della bussola si era voltata verso di lui che, pur essendo prigioniero del fratello, era pur sempre il legittimo sovrano. Il trono di Asgard era suo di diritto e sapeva che, una volta libero, in molti si sarebbero ribellati al dominio del dio dell’Inganno. Così come sapeva che, ora, il desiderio di vendetta in lui era più bruciante che mai. Non era mai stato veramente sopito, solo tenuto prigioniero in un angolo della sua anima, scatenato dalla notizia della morte di Jane. La sua Jane, bellissima, con i capelli scuri come le ali di un corvo che gli sorrideva, balenò nella sua mente, come un doloroso memento della sua perdita.Nonostante il suo tormento, però, il dio del Tuono non era completamente accecato da esso. Sapeva di doversi tutelare, di dover, in qualche modo, battere in astuzia la donna. Se non ci fosse riuscito sarebbe diventato prigioniero di lei, esattamente come lo era di Loki, se non peggio: una bambola nelle sue mani.“Su cosa me lo giuri, Amora? Mi credi così sciocco da credere alla parola che infrangi ad ogni cambio di vento?”Lo sguardo della donna divenne affilato, mentre si alzava, mettendosi poi davanti al dio, dritta e rigida.“Lo giuro sulla mia magia, è la fonte della mia vita, del mio potere... ti soddisfa