’informazione?Voldemort continuò a scrutarlo, avvolto in un gelido silenzio.Un acuminato sguardo di sangue che sapeva sbaragliare quasi ogni difesa. Ma nel viso, pallido e teso di Piton, i suoi occhi erano solo lucidi specchi neri che riflettevano la crudeltà dell’altro.- C’è dell’altro, Oscuro Signore. Lupin ha resistito al Veritaserum, ciò che farebbe supporre che al Ministero abbiano scoperto un antidoto.Piton sollevò lentamente il mantello ed estrasse un’ampolla contenente un liquido trasparente:- Questo è un Siero della Verità, potente come e più di quello del Ministero. Lo ho distillato io, personalmente, molto tempo fa, ed ora te ne faccio dono. – disse tendendo la mano con l’ampolla verso Voldemort – A questo siero, nessuno saprà trovare rimedio. – sussurrò, mentre un perfido sorriso distendeva le sue labbra.Voldemort allungò una lunga mano sottile, diafana e rapace, ad afferrare l’ampolla.- Una goccia, una sola goccia, per quindici minuti di verità purissima. – spiegò orgoglioso.Voldemort strinse l’ampolla tra le mani, poi inclinò un poco la testa di lato, ancora ad osservare Piton. Infine avvicinò il volto a quello del mago, finché i suoi occhi sanguigni non furono che a pochi centimetri da quelli dell’altro:- Bevila! – sibilò con voce appena intelligibile, mentre i suoi occhi frugavano nella mente del mago.Piton impallidì e si ritrasse di scatto di lato, sottraendo i suoi occhi all’incursione dello sguardo invasivo di Voldemort. Afferrò quindi il siero e ne trangugiò una goccia. Dolori lancinanti allo stomaco lo fecero ripiegare per un istante su se stesso. Poi si rialzò, sempre più pallido, a fissare nuovamente gli occhi di rubino di Voldemort, mentre gli rendeva l’ampolla.- Cos’è successo tra te e Lupin, nel passato?Piton raccontò il terribile scherzo architettato ai suoi danni da Sirius Black, quando erano ancora studenti. La spaventosa notte di luna piena in cui aveva scoperto la vera natura di Remus Lupin e si era così ritrovato davanti ad un Lupo Mannaro completamente trasformato. Raccontò il suo terrore di ragazzo, la selvaggia ferocia del Lupo, il dolore lancinante delle profonde ferite infertegli e l’intervento provvidenziale di James Potter che, sotto forma di cervo, aveva tenuto occupato il Mannaro permettendogli infine di fuggire, pur gravemente ferito, salvandogli quindi la vita.Piton ancora ansimava, mentre raccontava, gli occhi persi nei ricordi del passato.- Cos’è successo tra te e Lupin, ieri? – incalzò Voldemort.Il mago non ebbe alcun’esitazione e ripeté la stessa versione in precedenza fornita a Malfoy.Un lampo vermiglio scaturì per un istante dagli occhi di Voldemort, poi un sorriso crudele distese le sue labbra sottili, portando una parvenza di vita su quel viso cadaverico:- Non ho ancora punito quei due Mangiamorte per l’errore commesso. – sibilò piano – Vuoi che ti chieda ora, che sei sotto l’effetto del siero, quale sarebbe per te la punizione adeguata? O preferisci rispondere quando sarai libero dall’effetto del siero?  Piton ridusse gli occhi ad una fessura, mentre fissava intensamente Voldemort:- E’ molto sottile questa tua domanda, Oscuro Signore. Veramente degna di te. – sussurrò piano, scandendo lentamente ogni parola – Chiedere ad un uomo, che non può mentire, se è sua intenzione mentirti quando potrà di nuovo farlo. Sul volto pallido e teso di Piton vi era un impercettibile sorriso di sfida:- Domandalo ora, oppure più tardi. Come tu vuoi. – disse freddamente, con lentezza - La mia risposta sarà sempre la stessa.Il gelido sorriso, sul volto di Voldemort, ora esprimeva la sua intima soddisfazione:- Sei un mago intelligente, Severus. Sempre perfettamente lucido e del tutto controllato. – asserì con un sibilo tagliente – Assolutamente imperscrutabile.- Devo intendere queste tue parole come un complimento, mio Signore, o come una minaccia? – chiese Piton piano, inarcando lievemente un sopracciglio.Voldemort ignorò deliberatamente la sua domanda e annunciò:- Non li ho ancora puniti perché volevo lasciare a te il verdetto.Gli occhi di Voldemort lo scrutavano attentamente, ostinati rubini scintillanti nella notte, alla ricerca del suo punto debole, del varco che poteva permettergli di insinuarsi nella sua mente.- C’è solo un verdetto possibile. - affermò Piton.Alzò ancora una volta gli occhi ad affrontare lo sguardo penetrante di Voldemort, ma sapeva di essere perfettamente in grado di sostenerlo. Sentiva quegli occhi acuti spaziare nella sua mente, la loro spietata luce purpurea lo abbacinava, percepiva il loro potere infiltrarsi tra i pensieri e le emozioni per decifrarli. Ma tutto era perfettamente sotto il suo controllo e Voldemort avrebbe letto solo ciò che lui avrebbe voluto.Ancora una volta, come sempre.- La morte è l’unica punizione. – statuì lentamente, con voce del tutto distaccata.Voldemort interruppe il contatto con i suoi occhi ed un gelido sorriso increspò le labbra esangui:- Bene, Severus! Allora divertirti e chiama gli altri. Puoi dare inizio alla Cerimonia.- No! Nessun’altra Cerimonia di Tortura e di Morte per me. Te lo dissi già molto tempo fa. – esclamò Piton con secca determinazione.- Severus! – lo richiamò Voldemort con ira.- No! – ripeté il mago, senza la minima esitazione.- Tu hai