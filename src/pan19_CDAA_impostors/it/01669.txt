andrà più via, e forse riuscirà a lavarsi di dosso quella sensazione di eterna devozione che li lega, forse potrà dimenticarla e potrà andare avanti. Forse. Grazie di tutto, sì, grazie per tutti i ricordi.

Deve seriamente tornare indietro. Deve seriamente recuperare la colazione, anche se forse non ha molto appetito, e tornare da Iwaizumi. Parlare e chiudere il cerchio. Probabilmente lui non si ricorderà niente o forse vorrà dimenticare l'accaduto. Ed è giusto, e forse è normale. Forse non si ricorda quello che gli ha detto dopo, dopo il sesso, dopo la doccia che ne è seguita, mentre stava già crollando dal sonno, misto all'ottundimento generato dal quantitativo di alcool ingerito. Mi sei mancato. E ora è più certo che mai di voler parlare con Iwaizumi, a cuore aperto, per tornare a un prima in cui non c'erano sentimenti di cui vergognarsi, o sogni umidi, e sudore e nomi sussurrati in piena notte, le mani tra le gambe. Vuole tornare ad avere un amico, solo un amico, il suo preferito. Perché di certo, Iwaizumi non vuole questo per loro, questa assurda novità che non doveva di certo accadere.

Sì, non comprerà per sé la colazione. Prenderà il prossimo treno utile dopo la loro chiacchierata serissima a tavolino e tornerà a Tokyo. Probabilmente cambierà numero di telefono, poi.

Fa caldo ed è un caldo asfissiante che gli preme sulla schiena, sulle spalle come se, stesse trascinando con sé un carico pesante. Ma probabilmente è solo un caldo psicologico, qualcosa di intestino, di interno alla sua mente. Ha sempre giocato col suo cuore, è questa la realtà. Ha sempre cercato di sopprimere quel sentimento che è sempre stato lì, a intermittenza. Guardarsi intorno aiuta a guarire, a farsi leccare le ferite dell'anima da qualcun'altro. Ma i suoi occhi sono sempre stati per quell'amico, che forse non può più propriamente definire tale.

Gli ha presentato una ragazza, tempo fa, circa un annetto fa. Nulla di strano, sono cose che si fanno tra amici, ma Iwaizumi era sempre sembrato poco interessato a quel mondo sentimentale. E poi c'era stata lei. Una ragazza seria e un po' civettuola, carina. Ricorda d'aver sperato, per un po', che quello che faceva lui al liceo, mentre presentava al suo amico la ragazza con cui stava uscendo, avesse scottato Iwaizumi in qualche modo, anche solo una minima percentuale di quanto stava bruciando a lui. E l'aveva invidiata quella ragazza, che poteva avere tutte le attenzioni di Iwaizumi, di un Iwaizumi più maturo e più che mai separato da lui, lontano dai ricordi d'infanzia e dall'amicizia che li legava. Il filo rosso era già spezzato e quando li aveva visti andar via si era messo il cuore in pace. Niente più saluti la mattina o la sera, niente più messaggi su questo sogno o quel film orribile che davano su questo canale sconosciuto ai più. Niente più loro due.

Non sa cosa gli sia passato ieri per la testa, poi, a contattarlo dopo quasi un anno di messaggi definibili più che altro convenevoli. Non credeva di veder squillare il telefono, e di poter sentire ancora il suo cuore battere in quel modo. Assurdo. Stupido. Iwaizumi era lì, in stazione, ad aspettarlo. Identico a quella che a tutti gli effetti potrebbe sembrare una vita fa. L'espressione severa, le spalle dritte e rigide, l'aria un po' trasandata e trafelata. E forse un po' ha sperato che fosse corso in stazione per vederlo, che avesse attraversato di fretta Sujimotoko, che avesse salito a due a due i numerosi scalini della stazione per raggiungere il binario.

Nel breve tragitto in treno, aveva pensato a lungo come salutarlo. Se abbracciarlo, sorridergli o semplicemente chiamarlo alla vecchia maniera prima di infastidirlo con qualche affermazione troppo affettuosa. Ma poi gli era venuto naturale, allungare la mano e stringerla, sorridergli come una maschera e chiamarlo come non l'ha mai chiamato in tutta la vita.

È sembrato ferito, forse non se lo aspettava. Forse aveva esagerato. E a ben pensarci i suoi occhi sembravano stelle mentre lo aspettava al binario e in quel momento avevano perso la luce.

È stato crudele, gratuitamente crudele. E non poteva più tornare indietro. Aveva cominciato a parlare del tempo, e di quanto fosse bella la zona. Come se fosse naturale parlare di certe cose con qualcuno a cui hai voluto bene e in cui hai riposto tutto il tuo amore per tutta una vita.

Poi, non lo sa sinceramente cosa è successo. A guardarlo negli occhi, mentre sembrava così ferito e perduto in un mondo ormai lontano, era tornato a Miyagi, mentre facevano la strada insieme dopo gli allenamenti. E aveva cominciato a ricordarsi che quello lì, accanto all'amico di sempre, era ed è sempre stato il suo posto. Il suo fottutissimo posto.

Il breve tratto di strada per tornare al palazzotto malconcio in cui vive Iwaizumi è lì davanti a lui. Le gambe di nuovo non stanno troppo collaborando. La mattina sta facendo capolino dietro i palazzi, rarefatta e sottile nell'arsura di un'estate davvero troppo in anticipo.

In qualche modo, Iwaizumi