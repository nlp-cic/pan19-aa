







Le avventure di Alec su internet




Magnus
era davvero pentito
di aver fatto conoscere internet ad Alec. Non che ne fosse diventato
dipendente (aveva davvero troppo poco tempo libero perchè
accadesse), ma c'erano alcune cose che il Nephilim avrebbe fatto
meglio ad evitare.

Per
esempio, la curiosità riguardo gli angeli portò
ad una ricerca molto interessante
su Google. Il primo risultato riguardava uno show televisivo di sei o
sette anni prima il cui protagonista era un vampiro di nome Angelo.
Magnus pensava che l'attore principale fosse sexy. Alec era offeso. 

I
risultati in Google
Immagini gli piacquero ancora meno. Le prime pagine erano dipinti
di angeli tradizionali, ma dopo un paio di pagine comparvero gli Angeli
di Victoria Secret.

"Che
cos'è questa roba?" esclamò indignato.

Magnus
ridacchiò.
"Oh, tesoro. Queste sono modelle per una società chiamata
'Victoria Secret' e vengono chiamate Angeli."

"Questa
- Questa cosa è sbagliata!" farfugliò Alec.

"Prova
a dirlo alle
centinaia di migliaia di uomini - e anche un po' di donne - che
sfogliano queste riviste per piacere personale." Il suo ragazzo lo
guardò. "Ovviamente posso immaginare qualche ragione per cui
tu
potresti non essere interessato."

Magnus
riusciva a percepire
Alec irrigidirsi, così chiuse il browser e si
girò verso
di lui, baciandolo e facendo qualcos'altro di molto interessante per
entrambi.

All'insaputa
di Magnus,
Alec navigò anche un po' su Internet da solo.
Trovò un
sito chiamato Tumblr che lo affascinò. Il ragazzo
iniziò
a seguire parecchi blog storici, oltre ad alcuni sui demoni e sulla
magia - tanto per tenere d'occhio la conoscenza mondana del Mondo
Nascosto. Non aveva mai postato nulla, ma dubitava che qualcuno sarebbe
stato interessato all'URL 'asdfghjkl12345'.

Mentre
Magnus non c'era, un
giorno, Alec si mise alla sua scrivania e aprì il computer.
La
sua notte era stata estenuante (No, non in quel modo! Ok, forse un
po'...) e non aveva assolutamente voglia di starsene rintanato
nell'appartamento per tutto il giorno.

C'era
un sito già
aperto: un blog di Tumblr chiamato 'badassglitter'. Lo
guardò un
po': parlava di moda, animali, arte... e consulenza di coppia, oltre ad
alcuni episodi raccontati da questa persona riguardo al suo
fidanzato... Un attimo,
pensò Alec, riconoscendo una storia. Questo è il blog di
Magnus!  Alec cominciò subito a
seguirlo.

Qualche
settimana più tardi, Magnus si trovava ad Idris e Alec lesse
un post che gli tolse il respiro.

Era
relativamente corto, riguardante un evento avvenuto il giorno prima.

Alec
era stato all'Istituto
per intrattenere un gruppo di Shadowhunters canadesi in visita da
Quebec. Nonostante non fosse più coinvolto nelle faccende
del
Conclave come prima, si era ritrovato a fare da mediatore tra
Shadowhunters e Nascosti durante le negoziazioni più
difficili -
per questo era rimasto all'Istituto. Non aveva visto Magnus per giorni.

Il post
diceva: "Alexander"
(si riferiva sempre a lui con il suo nome completo, nei post)
"è
stato via per un po'. Ho recentemente realizzato che non solo odio
quando lui non c'è - non riesco proprio a sopportare la sua
assenza. Quindi ho deciso di fare il prossimo passo: gli
chiederò di sposarmi. Vi dirò come è
andata la
settimana prossima..."

Magnus
ovviamente non aveva
idea che lui seguisse il suo blog; aveva migliaia di seguaci. Alec era
furioso con se stesso per essersi rovinato la sorpresa, ma
più
che altro si sentiva esaltato. Voleva davvero sposarlo e non vedeva
l'ora che tornasse.

Una
settimana dopo, successe. 

Sebbene
sapesse cosa
sarebbe accaduto, Alec non lo diede a vedere. L'emozione del momento fu
talmente intensa da togliergli le parole, perciò
tirò
su
Magnus dalla sua posizione ginuflessa e lo baciò, prima
teneramente e poi sempre con più passione. Si erano allenati
a
farlo e il bacio parve non finire mai.

Finì,
ovviamente, ma la loro vita insieme non era ancora cominciata.