cambiato di una virgola.La pioggia cadeva incessante e lui ricordava tutte le sue sconfitte.«Se smani dalla voglia di vincere, diventa meno compassionevole»gli aveva detto Akashi dopo la prima sconfitta contro il Rakuzan, alla prima Winter Cup delle superiori.Durante quell’ultima famigerata partita al terzo anno, invece, si era sentito stanco di perdere perché "troppo compassionevole": aveva rimesso nei suoi compagni – e in Takao – tutta la sua fiducia e il fato lo aveva preso a pesci in faccia, di nuovo. Era stato così stanco di perdere contro Akashi, che sul campo non faceva altro che indicargli impietoso le sue debolezze, che solo al fischio finale si era accorto che in quell’ultima partita il basket era di nuovo riuscito a tirar fuori il peggio di lui, ma non come alle medie, in un altro modo, forse anche più brutto: era stato così fissato a rincorrere le proprie debolezze per porvi rimedio e di conseguenza vincere, che era finito col lasciarsi ossessionare troppo dalla sete di vittoria e dalla propria battaglia. Paradossalmente era stato così egocentrico da pensare che fossero solo le sue debolezze a far male alla squadra, aveva fatto della partita una propria battaglia personale per il bene di tutti, ridicolo.Aveva tradito se stesso senza neanche rendersene conto.Aveva odiato il basket e poi le sue debolezze e le sue ombre.Takao aveva visto il meglio e anche il peggio di lui, sapeva sempre come restargli accanto come una silenziosa presenza e accettava tutte le sue stranezze. L’aveva solo preso nel momento sbagliato.Lo ricordava ancora quell’attimo lungo un’eternità: erano rimasti da soli negli spogliatoi, lui seduto sulla panca, Takao in piedi.Takao aveva fatto un paio di battute leggere sulla loro sconfitta, niente di troppo irritante, era sembrato pure più malinconico e triste di quanto avrebbe dovuto essere. Poi aveva aggiunto anche degli strani ringraziamenti per essersi fidato di lui e che non importava cosa pensassero gli altri dell’esito di quella partita e di come lui l’avesse giocata, perché era fiero di lui e di quello che aveva dato a tutta la squadra giocandola. Takao pensava che lui fosse una persona speciale.«…e penso che tu sia speciale…»Poi si era accovacciato davanti a lui per cercare il suo sguardo con il proprio e gliel’aveva detto.«…perché sono innamorato di te». L’aveva capito subito che Takao non scherzava affatto, proprio per questo era scattato in piedi, l’aveva spintonato contro gli armadietti e poi gli aveva dato un pugno, perché era l’incarnazione di tutte le sue debolezze, e francamente non ne poteva più.Era andato via furioso e solo dopo aver macinato un paio di chilometri – sotto la pioggia, di nuovo – si era reso conto di aver appena fatto la più grande cazzata della sua vita.L’unica cosa che dopo era stato in grado di fare era stato andar via lontano dalle proprie ombre e debolezze e provare a diventare una persona migliore senza basket.«È un’autopunizione o un tentativo di redenzione, Shintaro?» gli aveva chiesto Akashi al telefono prima che lui partisse.«Potresti farmi la cortesia di non chiamarmi più?»«No, perché prevedo che ne avrai bisogno».«Non parlare come se io stessi scappando, sto solo provando a costruirmi un futuro alternativo».«Non vincerai mai nella vita se non affronterai le tue debolezze fino a farle diventare punti di forza».Era sempre stato odioso il modo in cui Akashi gli dava delle dritte affinché potesse migliorarsi e quindi diventare un futuro nemico migliore. Akashi non aveva amici, solo persone da allenare per farle diventare i suoi nemici, giusto per insaporirsi la vita con nuove sfide.E loro cinque gli andavano ancora appresso. Forse perché comunque non smettevano di bramare un certo proprio miglioramento. O un miglioramento di Akashi nei rapporti umani.Tornò al presente e si fermò sotto una pensilina; continuava a piovere. Fissò il marciapiede senza vederlo, gli tornò in mente il modo in cui Takao lo chiamava.«Shin-chan? Shin-chan!»E poi il modo in cui rideva di lui, lo sguardo che aveva quando tramava qualcosa, la sua ironia e la semplicità con cui andava d’accordo con tutti. Perfino con lui.«…e penso che tu sia speciale, perché sono innamorato di te».E poi si ci era messo in mezzo Kise.«È ok se vuoi sapere come sta».No, non era ok, perché se nonostante il tempo passato si riduceva ancora così solo a pensarci, allora non andava per niente bene.Aveva dato tutto la sua fiducia a Takao, Takao stesso l’aveva convinto a dargli quel peso, era irritante. La sua assenza ora incolmabile.«Vuoi incontrarlo?»«Vorrei» mormorò alla pioggia, «ma non posso».





Tetsu, ho ucciso il pesce!! E adesso che faccio?!



Aomine.



Non ripiegare su una tartaruga, comprane uno uguale, così magari Momoi-san non se ne accorgerà. Ritenta.



Kuroko.



          (See the end of the chapter for  notes.)
          

"It's so loud inside my headwith words that I should have saidand as I drown in my regretsI can't take back the words I never said"Words - Skylar Grey




"Tetsu-chan, ho comprato del gelato!"Letto il messaggio ricevuto, Kuroko sospirò afflosciando le