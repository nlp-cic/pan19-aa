al corridoio vide un bagliore dorato e provò ad accelerare il passo per quanto gli potesse essere concesso dalle gambe affaticate. Si ritrovò davanti ad un ampio salone, in un lato si apriva il vano di una porta, la cui anta era stata scardinata e gettata a terra. Si affrettò a oltrepassare quell'unica via, trovandosi davanti ad una scala piena di detriti che s'incurvava verso l'alto, era strana, l'opposto di quel pavimento, ma Kain non si soffermò a pensare. Aveva appena appoggiato un piede al primo scalino che qualcosa gli afferrò la gamba che ancora appoggiava sul pavimento. Dalla superficie lucida spuntava una mano. Lunghe dita affusolate, dotate di artigli, erano fuoriuscita dalla pietra. Kain urlò, dimenandosi e scalciando, attaccandosi al corrimano della scala per liberarsi. I pantaloni furono lacerati, piccole gocce di sangue scivolarono sul pavimento, e Kain vide altre di quelle creature dagli occhi simili a fiammelle, avanzare nella superficie per raggiungere il compagno. La creatura iniziò a strattonarlo, si sentiva come se la gamba gli venisse strappata dal corpo, ma il dolore non fu nulla quando vide l'arto affondare nel pavimento, come se si trattasse veramente di acqua. Il brivido attraversò la gamba arrivandogli al cervello. Mille aghi di dolore gli trapassarono la carne. Con un urlo riuscì a divincolarsi, arrancando per alcuni gradini sul tappeto logorato. Salì la prima rampa, trascinandosi dietro la gamba intorpidita e quando si guardò alle spalle, vide le creature spuntare dal pavimento. Urlò terrorizzato, la sua voce riecheggiò nell'oscurità e nel silenzio; ormai si credeva spacciato. Le creature rimasero ferme, gemendo e agitando gli artigli verso di lui, ma nessuna di loro provò a mettere un piede sulla scala. Arretrò ancora di qualche passo prima di cadere per terra, senza perdere di vista la base della scalinata.Cosa sta succedendo! Rimase immobile, aspettando che il dolore alla gamba diventasse più sopportabile, poi riprese a salire, non c'era altra via. È un incubo. Non può essere reale! Proseguì la salita, ascoltando con attenzione ogni scricchiolio per non farsi cogliere alla sprovvista. Il tappeto che copriva la scala era grigio, o forse lo era diventato con l'andare del tempo, dato che sembrava essersi uniformato con la polvere che avvolgeva ogni cosa. Il corrimano di metallo sembrava fatto d'ottone, le sottili sbarre s'incurvavano a formare un decoro arricciato, simili agli steli delle piante. Più saliva più gli sembrava di addentrarsi in una torre. Alla fine di ogni rampa c'era un piccolo pianerottolo su cui si trovava una finestra. Da esse poteva scorgere il cimitero attorno al castello illuminato dal plenilunio. Tra le lapidi e i mausolei scorse una figura massiccia muoversi tra le ombre. Rimase fermo a osservare l'esterno, sperando che fosse qualcuno capace di sconfiggere quelle creature.Forse ho visto male. Si appoggiò a una parete, osservando alcune tracce scure, su di essa e sul tappeto, semicoperte dalla polvere. Un fagotto di tessuto logoro era appoggiato su alcuni scalini, con qualcosa che vi si agitava all'interno. Aggrottò la fronte e, appoggiandosi sulla gamba sana, usò quella indolenzita per dare piccoli colpetti al fagotto. Come aveva immaginato un paio di topi uscirono spaventati, rovesciando il loro rifugio, ma la sua attenzione fu attirata dal mucchio di stracci, qualcosa non andava. Impiegò un po' per metterlo a fuoco: il fagotto era un corpo decomposto. Del viso rimaneva poco; le ossa pallide quasi sembravano risplendere nei punti in cui la pelle, ormai decomposta, era stata strappata. Gli occhi erano nere cavità in cui si erano annidati vermi che si contorcevano, forse spaventati da quell'improvviso movimento. Poche cose restavano di quell'individuo, a parte i vestiti consunti e la pelle putrida. Abbassò lo sguardo, scorgendo una voragine dove un tempo vi era stato lo stomaco e che ora, presumibilmente, era adibita a rifugio per i topi. Kain indietreggiò ancora, sconvolto. La vista di quel corpo gli fece sentire per la prima volta l'odore nauseante che impregnava ogni cosa.Possono salire! Possono arrivare fin qua! Si aggrappò al corrimano e iniziò a salire, non poteva fare altro se non continuare ad avanzare. La gamba aveva ripreso sensibilità e l'ascesa divenne meno faticosa.   Non sapeva quante scale avesse salito, sembrava che non avessero mai fine. Ansimò appoggiandosi alla ringhiera, esausto. Quando guardò verso il basso, si accorse di non aver percorso più di poche rampe, vedeva il pavimento lucido e le ombre che vi fluttuavano come se fossero pesci in un lago. Poco più in basso rivide il corpo decomposto, nella stessa posizione in cui era prima che lo sfiorasse. Stava per mettersi a urlare, ma qualcosa attirò l'attenzione di quegli esseri di ombra e li vide sfrecciare lontano. Kain scosse la testa, non poteva essere vero. Riprese a correre, e questa volta contò ogni gradino che saliva. Arrivato al cinquantesimo, si girò nuovamente e guardò in basso. Una figura massiccia con indosso solo un paio di pantaloni logori e uno strano cappuccio. Stava in piedi sulla superficie cristallina del pavimento, ai suoi piedi, le creature oscure che lo avevano seguito, fluttuavano nella pietra, tranquille. Kain sentì il cuore accelerare i battiti, il