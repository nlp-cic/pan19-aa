Sasuke stava discutendo con Sakura.

Oh …

Sasuke era là con lui.

Il silenzio solitario e spaventoso si riempì di nuovo di musica, la musica che l’anima di Sasuke era sempre riuscita a comunicargli anche attraverso il suo silenzio e il suo buio.


 The sound of silence 



 . quattro .  


 

Non lo aveva mai sentito urlare in quel modo. Mai.

E sì che nella loro vita erano state quasi infinite le occasioni per lui di farlo. Naruto urlava sempre, in fondo. Tutte le sue emozioni erano urlate, come se lui non fosse capace di rapportarsi col mondo se non in modo rumoroso, e Sasuke poteva anche capire, perché fosse così. Da bambino lo aveva saputo solo a livello istintivo, ma poi, dopo essere tornato a Konoha, dopo aver passato davvero del tempo a conoscere, quel biondo rompiscatole che aveva riempito il suo silenzio di luce e pace e liti e abbracci sgraditi e casa … allora era riuscito a capire, perché Naruto era stato convinto di poterlo comprendere, tanti anni prima. Non per la perdita, ma per la solitudine che si portava dentro e che pesava e gli curvava le labbra in un sorriso e lo faceva urlare, urlare …

Ma il dolore … lo aveva già sentito urlare, dire e sussurrare il suo nome con “dolore”. Ferito, arrabbiato, confuso, eccitato, offeso, felice. Ridendo, piangendo, ringhiando e mormorando.

La sua voce aveva espresso tutte le sfumature di quelle emozioni. O almeno Sasuke aveva sempre supposto così.

Eppure quei richiami disperati, che lo avevano interrotto nel bel mezzo di una discussione accalorata con Sakura sul suo stato di salute ma soprattutto sul motivo per cui il suo chakra era ancora latitante (e prevedeva di esserlo ancora a lungo), e che erano cresciuti in intensità e terrore mentre lui e la ragazza gli si avvicinavano a passo tanto spedito quanto poteva esserlo nelle condizioni di convalescenti semi azzoppati, erano tutta un’altra cosa.

Perché Sasuke non lo aveva mai sentito così … perso.

E poi, quando aveva chiesto conferma della sua identità con quel modo goffo e incerto, quando si era aggrappato a lui, come se fosse l’unica sicurezza rimastagli … era stato sconvolgente. Perché quello accanto a lui non era stato il ragazzo dall’ego ipertrofico e dalle certezze scolpite nella roccia, quello che nonostante i suoi rifiuti di ascoltarlo non era mai retrocesso di un passo, quello che non si arrendeva mai e per cui la parola “impossibile” non era neppure degna di essere imparata, ma un bambino. Spaventato e solo, alla ricerca di rassicurazioni che gli dicessero che era al sicuro dai mostri che un tempo avevano abitato anche il suo armadio.

Ma lui aveva avuto Itachi e la mamma a giurargli che non esistevano i mostri, e che poi controllavano lo stesso per lui, giusto in caso nel frattempo qualcuno non li avesse inventati. Naruto era stato solo. E ora di nuovo si ritrovava al buio in un posto estraneo, e i mostri erano di nuovo là e lui era di nuovo disperatamente SOLO e incredibilmente angosciato per quella che doveva percepire come la propria esclusione dal mondo …

Eppure era anche così bugiardo! Non fosse stato per Sakura, lo avrebbe preso a sberle quando si era messo a ridere e li aveva liquidati come a dire che se la sarebbe cavata da solo, dattebayo (Glielo aveva praticamente letta nella mente, quell’esclamazione idiota!)!

Come se loro non fossero necessari.

Come se lui non fosse necessario! Come se LUI non avesse diritto a far parte della sua vita, dopo tutto quello che gli aveva fatto subire! Come se quell’usuratonkachi avesse dato per scontato che loro … che LUI lo avrebbe abbandonato a se stesso: cieco e sordo, in una stanza vuota ed estranea, senza nessun aiuto.

E poi si offendeva se lo chiamava Dobe!!

Così, prima che Sakura potesse strillargli che non si colpisce in testa un idiota che è già tarato mentalmente e che recentemente aveva subito un altro danno ad aggravare la cosa, gli colpì la spalla buona e poi la fronte enfatizzando il gesto e accertandosi di toccare una zona (rara) non troppo coperta da bende, come faceva suo fratello con lui quando era bambino. Sapendo che Naruto, tra tutti, avrebbe capito. Gli aveva raccontato, in fondo, quel particolare riguardo ad Itachi. Gli aveva detto, una notte, dopo che entrambi avevano bevuto troppo e lui si era fatto prendere dalla nostalgia, là steso sull’engawa di casa a fissare la notte stellata in sua compagnia per ignorare l’anniversario della morte di suo fratello, cosa quel gesto significasse per lui.

Quindi lo prese per mano, tirandolo leggermente a sé, sperando che cogliesse anche il significato di quel gesto, lo stesso che Naruto aveva fatto allora, prima di chinarsi in avanti e abbracciarlo.

Naruto per un secondo parve perplesso, poi arrossì sotto le bende, e chinò la testa lasciandosi sfuggire un minuscolo “oh” che quasi risultò muto. Ma le dita prima inerti nella sua stretta, si strinsero timidamente attorno alle sue. Dobe …

Alzò quindi gli occhi ad incontrare quelli intenti di Sakura, dall’altro lato del lettuccio. - Lo porto a casa con me, Sakura.

- Sasuke ne abbiamo già parlato. Come pensi di fare?

- Mi arrangerò.

- Sasuke … -/- Ho detto