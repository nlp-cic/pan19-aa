. Il capocasata Tassorosso si versò una generosa dose di Whisky Incendiario, ignorando tutto il resto.

«Venendo a noi…» Zackly riprese, stendendo una mano verso il tavolo docenti «Vi presento i capicasata di quest’anno. Il professor Dot Pixis, di Tassorosso e detentore della cattedra di Incantesimi; accanto a lui trovate Keith Shadis, caposacata Grifondoro ed insegnante di Volo. Kenny Ackerman, capocasata Serpeverde e professore di Difesa contro le Arti Oscure. Per finire, Hannes, di Corvonero. In realtà, il professor Hannes ricopre questa carica temporaneamente, perché non avevamo trovato nessun altro per tappare il buco…e perché va d’accordo con Pixis nella preparazione di pozioni alcooliche. Abbiamo trovato un ottimo compromesso, quindi… oh, dimenticavo…Hannes, appunto, insegna Pozioni. Ora…se non ci sono domande…possiamo procedere.»

Una mano si levò timidamente dal gruppetto degli studenti

«E se avete domande» Zackly prese il cappello, svolgendo davanti a sé una lunga pergamena «Ve le tenete. Iniziamo. Moblit Berner!»

Un ragazzino timido si staccò dal gruppo, accomodandosi sullo sgabello.

Il Cappello Parlante rimase silente per alcuni istanti, prima di decretare «Tassorosso!»

«Ilse Langnar»

«Corvonero!»

«Rico Brzenska»

«Tassorosso!»

«Hanji Zoe»

 

Hanji si staccò dal gruppetto, saltellando verso lo sgabello e sedendoci sgraziatamente. Spettacolare! Quel cappello parlava… non era stupendo?! Perché nessuno condivideva il suo entusiasmo? Oh, era tutto così…figo in quella scuola! Le candele volavano, i quadri chiacchieravano tra loro, le armature si muovevano… Si lasciò calcare il cappello in testa, sollevando subito una mano per toccarlo. Come era morbida quella stoffa, anche se antica e rattoppata in più punti.


Che fai? Tocchi?


Una voce gracchiante le rimbombò subito in testa

“Oh, per tutte le Cioccorane! È bellissimo! Non vedevo l’ora di incontrarla, signor Cappello Parlante. Lei è… così …beh… parlante! Anche io so parlare, sa? E anche molto bene!” pensò, sforzandosi di concentrarsi sul copricapo “E tanto! Lo sapeva che lei ha smistato centinaia di migliaia di maghi! E che le sue previsioni sono quasi sempre azzeccate. Lei è…un idolo, un esempio da seguire. Vorrei tantissimo presentarle il berretto che uso per giocare a Quidditch. Sono sicura che sarebbe onorato di incontrarla.. e…”


Sarei io a dover parlare, qui…


“Ma certo, ma certo…mi scusi, è che sono così…elettrizzata. Non è stupenda, Hogwarts? Non vedevo l’ora di venirci! Mio cugino dice che ogni mattina i gufi consegnano la posta, è vero?! Ed è vero che il bagno delle ragazze del terzo piano è infestato?! È il fantasma della povera Petra Ral, vero? Non ha digerito ancora il confronto con il Platano Picchiatore…? Lei…pensa che potrei intervistarla? E..Oh, mi dica…è vero che nella Foresta Proibita ci sono i centauri?”


Ti prego, smettila! Non riesco a concentrarmi! Vuoi farmi rischiare di sbagliare casata?


“Che? Oh, no no…non si preoccupi. Anzi… ci tengo a dire che una casata vale l’altra per me. Sono tutte valide e non ho aspettative. Però… se proprio devo scegliere, vorrei una casata tranquilla, pacifica…perché io sono così, vero? Tranquilla! E poi…a me piace studiare in silenzio…”


Stento a crederlo


“…perché così posso apprendere più cose, capisce? Tipo, ho letto di recente le ricerche di Newt Scamander sui Troll di Montagna! Sapeva che hanno un comportamento gregario? Quanto mi piacerebbe vederne uno! E… e i Mooncalf! Devo assolutamente vederli. La loro danza al chiaro di luna deve essere uno spettacolo. Certo, un po’ rischiosa per via dei Lupi Mannari, ma so che il Ministero sta attuando un serio programma di prevenzione, registrandoli accuratamente in un apposito elenco. A proposito… “


C’è modo di spegnerti? Ti prego…sto cercando di lavorare!


“Oh, anche io me lo chiedo sempre. Mia mamma dice che chiacchiero troppo, ma sono sicura che a molte persone interessi quello che ho da dire. Lei, in fondo, è interessato, no? Poi… è così bello poterla conoscere di persona. Da quanti anni smista i ragazzi? Ha mai trovato qualche caso difficile?”


Tu sei un caso difficile…


“Ah, lo so… ma sono una brava persona, lo sa? Cerco sempre di impegnarmi in quello che faccio. Per esempio, l’anno scorso ho provato ad allevare dei Bubbotuberi… è stato altamente istruttivo. Ho scoperto che il loro pus è largamente utilizzato in pozioni per….”


«CORVONERO» 


 

«Erwin Smith!»

Il biondo salì i quattro scalini che lo separavano dallo sgabello, accomodandosi silenziosamente. Scrutò la distesa di studenti ai propri piedi, consapevole di essere al centro dell’attenzione. Quel bambino era il figlio del professor Smith? Gli assomigliava! Chissà dove era finito il prof… Aveva lasciato Hogwarts e il Regno Unito per inseguire la sua passione – studiare i comportamenti dei Kappa in Estremo Oriente – e non era più tornato. Nessuno aveva sue notizie da anni, ormai.


Sei silenzioso… 


“Aspetto il verdetto, signor Cappello”


La