l’impressione che Will Solace sia capace di sentirlo comunque.  

•••

  La curiosità è stancante, decide un giorno Nico mentre cammina verso Dodge Hall. Sente il ciabattare delle stupide (deve decisamente trovare altri aggettivi. Sta abusando di quella parola da quando ha conosciuto Will Solace) infradito di Will e il calore della sua presenza al suo fianco. Ogni tanto il vento gli scompiglia i capelli biondi, trasportando l’odore di un’estate ormai finita. Nico ispira a pieni polmoni, sentendo le domande premere l’una dopo l’altra dietro le labbra. Guarda Will gesticolare felice e parlare di tutto e di niente, sorridendo come un ebete (ah, nuovo aggettivo!) senza nessun motivo apparente. Un po’ lo odia, ma l’odio di Nico è relativo. Odia troppe cose per odiare veramente. Ancora l’odore dell’estate che sembra aver trovato casa tra i capelli di Will e di nuovo le domande, tante, troppe, una valanga di domande. No, non è la curiosità che stanca, conclude Nico quando arriva davanti al Dodge Hall. È cercare di combattere quella curiosità che spossa.  

•••

 

 

 



17 settembre ’15

 

 

 



  Chi diavolo è Will Solace?  

19 settembre ’15

 

 

 



  Ma soprattutto… Perché mi interessa saperlo?

 

•••

  “n writing, you must kill your darlings,” recita il Professor Dowels. Tira una boccata alla sua pipa, massaggiandosi il mento. “Chi mi sa dire chi l’ha detto?” chiede con un luccichio di sfida negli occhi. La prima a rispondere è Reyna. Nico la guarda spostare il peso sul bordo della sedia e irrigidire ancora di più i muscoli del collo e della schiena. “William Faulkner, signore,” risponde con sicurezza. Nico trattiene una risata. Signore? Davvero? Il professore ridacchia in una nuvola di fumo. “Esattamente. William Faulkner, vincitore del premio Nobel per la letteratura nel 1949. Magari il Signor Di Angelo ci può spiegare il significato delle sue parole, mh?” Nico si sporge un po’ di più verso il professore quando sente il suo nome. “In sintesi? Uccidi i tuoi cari. Vale a dire, eliminare quegli elementi che tu autore ami ma che potrebbero non piacere ai lettori.” “Molto bene, molto bene,” si congratula il professore annuendo. Nico abbassa lo sguardo, cogliendo per sbaglio quello di Hazel. La ragazza gli sta sorridendo dall’altra parte del tavolo, facendogli vedere i pollici alzati. Nico si affretta a guardare altrove non sapendo come rispondere a quei complimenti silenziosi. “Il prossimo compito che vi assegnerò sarà proprio questo,” continua il professore svuotando il tabacco consumato nel posacenere. “Evitare quello che non è necessario. Dovrete scrivere una composizione di minimo 90 parole e massimo 500 per la prossima settimana. Il tema sarà…” s’interrompe, facendo scorrere gli occhi per tutta la stanza, alla ricerca di ispirazione. “Il tabacco!” annuncia, lo sguardo puntato sul posacenere e sulla pipa. Nico fa una smorfia mentre raccoglie le sue cose e sembra che anche gli altri la pensino come lui. “Ciao Nico!” lo saluta Hazel prima di uscire. Nico alza lo sguardo ma non fa in tempo a salutarla. La vede allontanarsi con Frank alle calcagna, i capelli ribelli che rimbalzano sulle sue spalle minute. “Alla prossima, Di Angelo,” lo saluta anche Reyna. Stavolta è più pronto e ricambia il saluto con un cenno della testa. Osserva anche lei uscire dalla stanza, il passo da militare e la schiena dritta. Sospira, stanco per quei convenevoli a cui non è abituato. Saluta il professore ed esce anche lui dallo studio.   Nico scende l’ultimo gradino, bloccandosi improvvisamente non appena riconosce il ragazzo seduto in fondo alle scale. La chioma bionda di Will sembra prendere fuoco quando la luce proveniente dalle grandi finestre illumina la sua figura accovacciata sullo scalino consumato. Nico ispira forte e giura di poter sentire l’odore d’inchiostro e quello di pagine lasciate seccare al sole. Will per il momento non sembra essersi accorto di Nico e continua a sfogliare il libro che ha sulle ginocchia. Nico lo osserva afferrare la matita sistemata dietro l’orecchio e scribacchiare qualcosa sulla pagina. Allunga il collo per leggere, curioso, ma si rende presto conto che quelle che ha scritto Will non sono lettere, bensì note musicali. Will ha disegnato un pentagramma tremolante negli spazi liberi dal testo stampato e lo ha riempito di note e frecce, cancellature e aggiunte. Nico aggrotta le sopracciglia e inclina la testa di lato, cercando di dare un senso a tutti quegli scarabocchi. Sta ancora cercando di decifrare lo spartito, quando uno spallata di uno studente lo riporta alla realtà. Sta per voltarsi e rispondere per le rime – visto che il ragazzo non s’è degnato di chiedere scusa –, ma richiude la bocca in fretta, rendendosi conto di stare effettivamente bloccando il passaggio sulle scale. Arrossisce pensando a cosa avranno pensato tutti vedendolo fermo impalato a spiare come un ebete il ragazzo seduto sullo scalino più in basso. Argh, urla internamente. Si gratta la nuca, indeciso se fuggire a gambe levate o salutare Will. Il suo corpo sembra scegliere per lui: scende il gradino che lo divide dal ragazzo e gli domanda, brusco: “Cosa ci fai qui?” Al suono della sua voce, Will