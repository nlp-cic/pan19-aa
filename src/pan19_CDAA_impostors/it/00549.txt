il labbro e arrossire un altro po', portandosi subito dopo i capelli all'indietro.
Un altro gesto nervoso. Non voleva fargli capire che non vedeva l'ora di fare una video-chiamata con lui?
«Avresti potuto chiamarmi, comunque.» il cambio di tono spiazzò il moro per un attimo.
«Non ho avuto tempo.» mentì, distogliendo lo sguardo.
«Mpf.» Rin lo fissò, forse cercando di capire la verità. «Ho parlato con Makoto, sai?» o forse la sapeva già, la verità. «Sei un imbecille, Haru.»
Makoto gliela avrebbe pagata.
«Come va in Australia?» gli chiese in un tentativo di cambiare discorso.
Alla domanda il volto di Rin tornò ad essere radioso, e Haruka fu tentato di allungare una mano verso lo schermo in un tentativo folle di poterlo accarezzare e di poter sentire il suo calore, accanto a sé.
«E' una figata! E'... diverso dall'ultima volta. Questa è la mia vendetta! Sento che ogni giorno sono più forte e...»
Rin andò avanti a parlare a lungo e Haruka continuò ad ascoltarlo per tutto il tempo, rapito. Poterlo vedere gli era mancato, così come sentire la sua voce, poter capire dal suo tono quanto fosse felice ed eccitato dei nuovi allenamenti che, seppur estenuanti, lo spingevano a dare il massimo e a migliorarsi per quel futuro a cui miravano entrambi. Quando finì il suo racconto gli chiese come andava la vita anche a lui, a Tokyo, e anche se il moro gli rispose inizialmente a monosillabi, presto si lasciò andare anche lui, parlandogli di come la città non sapesse di mare e di come lo sgombro fosse meno buono. Gli parlò anche di quanto Makoto si stesse impegnando in università e di come ogni tanto gli chiedesse delle informazioni tecniche sul nuoto, a cui però raramente riceveva soddisfacenti risposte. Ovviamente, gli raccontò anche dei suoi allenamenti, di come tutt'ora non si interessasse ai tempi altrui e propri ma di come la competizione iniziasse a piacergli. Di come vincere lo facesse sentire bene. Di come gli mancasse già gareggiare contro di lui.  No, questo però non glielo disse.


E così, tra una domanda e una disposta, erano a Tokyo le due di notte, e in Australia le tre.
Rin sbadigliò e si strofinò gli occhi, evidentemente assonnato. Haruka però non voleva staccare la chiamata, non voleva—
«E' meglio che vada, domani ho degli allenamenti... anzi, tra qualche ora li ho, cavoli.»
Il moro non gli rispose, limitandosi a fissarlo.
«Haru...»
Doveva imprimere il suo volto nella sua mente, così che non gli sarebbe mancato più di tanto.
«Domani ci mettiamo d'accordo per quando fare un'altra chiamata, ok?»
Doveva ricordarsi il suo rossore.
Forse poteva provare a fare uno stamp? Dannazione, dove era il pulsante...
« Mi manchi, Haru. »
Sussultò, e sollevò lo sguardo dalla tastiera verso Rin, che gli sorrise.
La chiamata venne interrotta.
Haruka allungò la mano verso lo schermo, tornato alla home di Skype, e accarezzò il punto in cui fino a qualche attimo prima si era trovato il volto del compagno.
Quando controllò se aveva premuto stamp in tempo, vide solo un'immagine nera.
Ci mise molto ad addormentarsi, e la mattina seguente, invece del suo solito bagno, disegnò.


–––––––––––––
Quella mattina Rin sarebbe arrivato all'aeroporto e la prima preoccupazione di Haruka era quella di non aver cancellato o quantomeno nascosto tutti gli stamp che in quei cinque mesi aveva fatto di Rin.
La sua seconda preoccupazione era quella di non essere ancora riuscito a trovare l'ultimo rossore. Non lo aveva visto neanche quando avevano provato per la prima volta a fare sesso a distanza, davanti alle webcam. Era stato decisamente molto imbarazzante, eppure il compagno non aveva avuto particolari rossori e, stranamente, per una volta era stato peggio per Haruka. Aveva avuto modo ogni tanto di 'intrattenersi', per lo più in qualche giorno di particolare solitudine, ma farlo davanti a Rin, seppur attraverso uno schermo, era stato molto, molto differente.
Ma non si erano limitati a farlo solo una volta, né si erano accontentati delle chiamate. Qualche volta Rin gli aveva mandato delle foto molto suggestive, e anche messaggi vocali.
Haruka li aveva tutti sul suo computer.
Cavoli, anche quelli non aveva nascosto.
La sua terza preoccupazione infine era—
«Nervoso, Haru-chan?»
Non poter nascondere nulla al suo migliore amico.
«No.»
Makoto lo squadrò e sorrise.
«Non mi hai rimproverato per il 'chan'.»
«…»
«Sta tranquillo.»
«È in ritardo.»
«Non è colpa di Rin se il suo aereo è rimasto più tempo del previsto allo scalo.»
«Poteva avvertire.» ribatté, risentito.
Makoto sospirò. «Forse dormiva…»
“Non sono riuscito a chiudere occhio, io.”
E ovviamente Makoto lesse anche questo suo pensiero.
Come tutti quelli che seguirono durante i restanti trenta minuti di attesa fino all'arrivo di Rin.
Rin che all'improvviso fu davanti a lui, in carne ed ossa.
In quel momento sperò che Makoto non vedesse quel che stava pensando, per il suo bene e la sua innocenza.
«Rin.» mormorò, senza staccare