più ampio, mentre Jean si chinava e lo baciava, per zittirlo più che per altro.

 

Sfida: EreJean Week 2015Prompt: GenderFandom: Shingeki no KyojinPersonaggi: Jean Kirschtein, Eren Jaeger Pair: Jean/ErenNumero capitoli: 4/8Generi: slice of life, sentimentale, introspettivo, mi scuso con tutti i transgender del mondo per aver scritto questo probabilmente sbagliando tuttoAvvertimenti: AU, transgender, shonen aiRating: gialloNumero parole: 721

Quando era solo un ragazzino, si era innamorato di una sua compagna di classe. Ricordava i suoi capelli lunghi. Ricordava come il suo corpo si stava trasformando con la pubertà. Ricordava i suoi vestiti e il modo in cui si truccava.

Ricordava ancora il giorno in cui si era dichiarato e lei aveva riso. Una risata sguaiata, irritante, per nulla carina. Ma lui la trovava bellissima anche mentre rideva di lui. Rideva di lui, ma intanto gli prendeva la mano, intrecciando le dita con le sue. E lui si specchiava nei suoi occhi cangianti.

Ricordava perfettamente il loro primo bacio, la loro prima volta.

Erano solo dei ragazzini. E lui era innamorato perso di Jeanne Kirschtein.

Amava passare le dita tra i suoi capelli. Amava toccare il suo seno.

Solo che quei giorni erano passati e facevano solo parte della sua memoria.

“Eren, se non ti alzi subito farai tardi a lezione.”

Aveva aperto gli occhi sentendo quella voce. Pronunciava il suo nome sempre allo stesso modo, anche se la voce ora era più bassa. Jean Kirschtein se ne stava accanto al letto, già pronto per uscire.

“Mi sa che oggi resto a dormire.” Eren aveva tirato le coperte, per coprirsi la testa e chiudere di nuovo gli occhi.

“Fai come vuoi, non sono la tua balia.”

Il moro aveva sentito il materasso abbassarsi e aveva scoperto la testa solo per poter vedere il ragazzo che si era seduto. Gli dava la schiena e guardava il muro.

“Stasera devo andare a cena dai miei... Ti va di venire con me?”

Aveva semplicemente allungato il braccio, ancora nascosto dalle coperte e gli aveva accarezzato la schiena. E Jean aveva annuito non appena aveva sentito il suo tocco. Non servivano parole in quel momento. Entrambi sapevano bene che la cena sarebbe stata un inferno. Solo che Jean sperava sempre che i suoi genitori potessero accettarlo per quello che era veramente.

Lui ci era riuscito. Non ne era stato contento. Ma si era accorto che qualcosa non andava quando Jeanne aveva iniziato a parlare di sé al maschile, quando aveva iniziato a cancellare le ultime due lettere del suo nome. All'inizio lo aveva soltanto con lui, aveva notato. Agli occhi di tutti gli altri era ancora la perfetta ragazza che tutti si aspettavano che fosse.

L'aveva quasi lasciata quando un pomeriggio, in lacrime, gli aveva detto che non era Jeanne, che quel nome e quel corpo non gli erano mai appartenuti.

Era disgustato. Lui non era finocchio. A lui piacevano solo le ragazze.

E ora era solo disgustato da sé stesso, per quanto lo aveva fatto piangere.

Non si era abituato subito. Gli ci era voluto del tempo. Ma alla fine aveva fatto un passo nella sua direzione. Lo aveva aiutato a tagliare i capelli la prima volta, facendo un disastro di cui ancora ogni tanto ridevano. Gli aveva prestato dei vestiti suoi, per farlo sentire a suo agio. Era stato il primo ad accettare Jean.

I suoi genitori ancora faticavano. Soprattutto suo padre. Ancora gli si rivolgeva chiamandolo Jeanne, anche se la sua voce erano molto più bassa e le sue forme femminili scomparse. Ancora gli rivolgeva i peggiori insulti e Jean non sapeva come difendersi.

“Guarda che non sei costretto a vederli.”

“Finché mi mantengono agli studi devo.”

Eren aveva osservato il profilo del ragazzo che gli sedeva accanto.

Ricordava le lacrime di sua madre quando aveva visto la sua bambina con i capelli corti. Ricordava quanto aveva pianto e urlato quando Jean, in lacrime anche lui, cercava di spiegargli come stavano le cose. Ricordava come per diversi mesi non gli aveva rivolto la parola. Ma alla fine era stata lei a comprargli un binder. A portarlo a fare shopping. Ad aiutarlo economicamente in quella transizione. Non lo accettava, non lo capiva, ma voleva che fosse felice. Anche se a volte ancora gli parlava al femminile.

“Il problema è mio padre. Lo sai bene. Fosse per la mamma non avrei problemi.” Il biondo aveva sospirato, passandosi una mano tra i capelli.

“Tranquillo, se tuo padre dice qualcosa ci alziamo e andiamo via, come l'ultima volta.”

“L'ultima volta gli hai detto di andare a farsi fottere, Jaeger.”

Il moro aveva ridacchiato e Jean lo aveva guardato male.

Erano cambiate tante cose, ma non erano cambiati gli occhi cangianti di cui si era innamorato.

 

 

Sfida: EreJean Week 2015Prompt: MagicFandom: Shingeki no KyojinPersonaggi: Jean Kirschtein, Eren Jaeger Pair: Jean/ErenNumero capitoli: 5/8Generi: idioti, sentimentale, slice of lifeAvvertimenti: AU, Hogwarts, shonen aiRating: verdeNumero parole: 267

Non erano mai stati grandissimi amici. Si odiavano visceralmente l'un l'altro dal primo istante in cui si erano incontrati.

Venir poi smistati in due case nemiche per antonomasia e