qualcuno che potenzialmente vorresti strozzare a minuti alterni è una specie di girone dell'Inferno. Gennaro non sapeva come uscirne (non poteva), perciò si limitava a tenere la sua distanza di sicurezza - Alessio no. Alessio era sempre più sicuro di sé, un'impennata crescente di sfrontatezza e coscienza di sé che investivano Gennaro come un'onda d'urto, lo facevano piegare in due e gli toglievano il respiro.

"Usciamo verso le undici? Vittorio ci passa a prendere" Alessio, ormai, ogni informazione gliela comunicava. Non era più uno scambio equo e Gennaro accettava passivamente qualsiasi cosa, perché aveva perso persino la voglia di litigare. Non finì nemmeno di parlare, che si alzò di scatto dal materasso per frugare nella valigia. Steso a pancia in giù sul suo, di letto, Gennaro gli osservò la cresta iliaca, la nuca pulita, i pantaloni del pigiama.

"Non so se vengo"

"Ja, Gennà, ci rilassiamo" afferrò un paio di jeans scuri e una camicia bianca. Gennaro distolse lo sguardo abbastanza in fretta, riuscì a non farsi del male per quella volta, e piegò le braccia sotto la testa. "Una che ho conosciuto oggi mi ha scritt-"

"Non vengo"

"Ma perché?"

Perché mi fai schifo. Mi fai male. E non so che sto facendo a Milano, ai firmacopie, sul palco, non so più niente. "Ho sonno" si schiarì la voce. "Tu vai. Portati le chiavi"

"Eh, certo che me le porto. Sei sicuro?"

"Sicuro"

Sentì sbattere la porta del bagno e, dopo qualche secondo, l'acqua cominciò a scorrere. Gennaro era alla deriva e sapeva riconoscere quel senso di perdita che l'aveva accompagnato qualche mese prima - oh. Alessio era troppo lontano, anche se si trovavano nella stessa stanza e lui aveva bisogno di parlare. Aveva bisogno di sentire qualcosa, qualsiasi cosa, e c'era solo un'altra persona che poteva dargli la scossa necessaria per farlo reagire. Afferrò il cellulare sul comodino e non ebbe nemmeno bisogno di cercare in rubrica. Conosceva quel numero a memoria da cinque anni. Al terzo squillo, Claudia rispose.


"Gennà, sono le dieci di sera"


"Scusa" pigolò, tirandosi a sedere sulle coperte. "Stavi per andare a dormire?"


"Ma che, sto studiando per una prova intercorso. Che è successo?"


"Hai tempo per fare una chiacchierata?"

Alessio lo trovò accovacciato in un angolo della stanza, la testa reclinata verso il muro e una risata piena gli riempiva la gola, una di quelle belle che gli facevano spalancare la bocca e arricciare il naso. Non lo vedeva ridere così da tanto e restò a guardarlo sulla soglia del bagno, finché il nome Claudia non gli sfuggì. Ebbe il buon gusto di richiudersi in bagno. Allo specchio vedeva un Alessio Iodice un po' diverso, con una ruga sulla fronte e le mani artigliate all'accappatoio. 


Ora che non vivo coi miei,

Ora che ho cambiato città,

Capisco chi sei,

La parte mancante...


Gennaro aveva tutto quello che ha sempre voluto. Le persone cantavano le sue canzoni, poteva fare della musica il suo lavoro (per tutta la vita, se gli riesce) e lavorava con la sua famiglia, i suoi migliori amici. Gennaro aveva tutto quello che ha sempre voluto, ma non era sempre felice. Gli succedeva sempre più spesso di non sentirsi più padrone della sua vita, aveva voglia scappare da qualche parte e non sapeva bene dove. E' un sentimento che conosce bene, quello di voler fuggire via, e l'aveva sempre soffocato con una piccola fuga nel posto che più di tutti lo faceva sentire compreso. Ecco, Gennaro non era più tanto sicuro di poter correre da Alessio, però le abitudini sono dure a morire. Infilà la prima felpa a disposizione e si avviò verso la sua altra casa, sperando di ritrovare il suo porto sicuro.

"Gesù Cristo, Gè, volevo dormire" Alessio, invece, si lamentava spesso di non dormire abbastanza. Gennaro lo ignorò, entrò in casa Iodice con una spallata e un finto sospiro annoiato.

"Dormi mentre andiamo al firmacopie" replicò, col naso arricciato. Alessio alzò gli occhi al cielo e non si preoccupò nemmeno di dargli una risposta, tornandosene in camera. Gennaro lo seguì in silenzio, le mani affondate nella felpa, un vago senso di colpa che aleggia sullo stomaco perché, a differenza di quanto si possa pensare, lui non è molto sicuro di sé stesso. A volte si chiedeva quando Alessio lo avrebbe mollato per cercare qualcuno di migliore con cui fare musica, con cui cantare, con cui condividere tutto.

Alessio crollò a peso morto sul letto dalle lenzuola sfatte. Lo guardò con gli occhi socchiusi, aspettò che dicesse qualcosa, ma Gennaro se ne restava in piedi a guardare un po' il soffitto, un po' i poster appesi al muro. "Quindi, che c'è?"

"Niente, che ci deve essere?" fece spallucce e stropicciò le maniche della felpa con le dita. "Non ti volevo svegliare, scusa"

"Ormai" Alessio si distese sulla schiena, una mano abbandonata sul ventre, e gli fece cenno di avvicinarsi. Gennaro rilasciò un sospiro rilassato e