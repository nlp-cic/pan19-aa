tu volevi aiutare mettendoti nei casini, eh? Volevi aiutarci urlando e distraendoci? Maledizione, perché devi sempre rovinare tutto?! Perché non riesci a capire di essere un intralcio sempre e comunque?!».            Aprì e richiuse la bocca un paio di volte, ma non le venne in mente niente da dire. Era sconvolta: sapeva quanto Derek la mal sopportasse, ma era la prima volta che glielo sentiva dire così apertamente e senza un tono canzonatorio o sarcastico a smorzare la cosa. Sentì gli occhi inumidirsi. Oh, certo… lei era la cretina che lo sognava e ne era perdutamente cotta, mentre lui l’avrebbe sempre vista come la povera deficiente impedita e goffa. Grandioso.            Si districò dalla sua presa – aveva ancora il braccio muscoloso di lui attorno alla vita – e in silenzio si ripulì i vestiti macchiati di terriccio, pronta ad andarsene. Al diavolo la direzione, al diavolo se si fosse persa o no, voleva solo mettere quanta più distanza possibile tra sé e Derek.            «E ora dove pensi di andare?», le giunse alle orecchie il suo ringhio cupo, ma lei non rispose e proseguì zoppicando un po’. «Stiles!».            Si fermò con un sospiro esasperato, voltandosi lentamente su se stessa per guardarlo con aria più altezzosa possibile. «Via».            «E dove?».            «A casa», disse, lapidaria.            «Ma davvero?». Derek assottigliò lo sguardo fino a ridurlo a una lama verde e tagliente. «Sai come arrivare alla Jeep o impiegherai tutta la vecchiaia?».            «Fottiti», sputò rabbiosa, e ancora una volta gli diede le spalle per andarsene impettita. Peccato che, dopo cinque passi in tutto, dovette fermarsi e appoggiarsi al fusto di un albero: la caviglia le faceva troppo male.            «Stai sanguinando», disse Derek improvvisamente, il tono non più rabbioso. Si avvicinò e fece per chinarsi e scoprirle la ferita, ma lei nascose la gamba incrociandola dietro l’altra.            «Oh, non è niente, mi sarò graffiata cadendo, nulla di grave».            «Fammi vedere».            «No, Derek, davvero, non c’è bisogno».            «Non farmi perdere altro tempo e alzati quei maledetti pantaloni!».            Gli rivolse un’occhiataccia dilatando un po’ le narici, ma alla fine eseguì. Proprio sull’osso del piede le calze termiche si erano tranciate di netto e un taglio di un rosso vivo e luccicante faceva bella mostra di sé, non troppo profondo ma neanche abbastanza superficiale perché il sangue si arrestasse subito. Le budella di Stiles si attorcigliarono e le risalirono quei due bocconi di sandwich di qualche minuto prima. Cominciò a sudare freddo. «Oh-Mio-Dio». Chiuse gli occhi e si portò una mano sulla fronte.            Derek borbottò qualcosa di incomprensibile e si piegò sulle ginocchia per controllare da vicino; le prese la caviglia con gesti insolitamente delicati per uno stronzo come lui. «Tsk!», emise uno schiocco di lingua. «E volevi anche aiutarci!».            «Se non avessi visto quegli occhietti nell’ombra non mi sarei spaventata!».            Derek mosse il collo con tanta rapidità che per un secondo Stiles ebbe l’orrenda sensazione che se lo fosse spezzato. «Cosa? Hai visto degli occhietti?».            «Proprio così! E se non fosse stato per lor- oh, cazzo…».            La guardò come se fosse una perfetta imbecille, e questa volta se lo meritava tutto. «Stai forse cercando di dirmi che ce lo avevi a un palmo dal naso e te lo sei lasciato sfuggire?!».            Si morse le labbra, mortificata. «Ops…?».            «Questo è più che “ops”, porca puttana! Dieci maledetti giorni di caccia senza nessun risultato a parte quelle dannate bacche e poi questo?!». Preso da quel raptus rabbioso, strinse la presa sulla ferita.            «Ahia! Mi fai male!», bofonchiò con gli occhi lucidi. Si sentiva umiliata, mortificata e in colpa. Si sentiva un autentico schifo per averlo deluso. Maledetta lei e quando aveva deciso di alzarsi dal letto quella mattina.            Derek dovette allontanarsi per riprendere il controllo di sé e respirare come si deve. Stiles avrebbe giurato di aver visto un barlume di rosso in quegli occhi adirati, ma ben presto l’Alpha riuscì a controllare la rabbia e distese il collo da un lato all’altro con sinistri scricchiolii. «Okay», disse infine, il volto più adombrato che mai. «Ormai è fatta. Ti strapperei gli arti dal corpo, Stiles, ma non lo farò solo per rispetto di Scott». Altra mazzata dritta al petto. Grazie mille. «Dobbiamo andare a disinfettarti quella cazzo di ferita», borbottò.            Non aveva più molta voglia di parlare, non con quel senso di colpa galoppante. Le tornò alla mente che aveva il kit del pronto soccorso nello zaino, lo sfilò dalle spalle e lo aprì; senza dire una parola, ne estrasse la scatolina bianca e la porse al Licantropo.            Prima che Derek potesse prenderla, tuttavia, Stiles lo vide irrigidirsi e in meno di un secondo si voltò mantenendola dietro di sé per farle da scudo contro qualcosa che ancora non riusciva a vedere ma che sicuramente li stava spiando da lontano. La giovane si guardò intorno spasmodicamente per intercettare chi fosse il loro nemico, stringendo tra le mani la stoffa della maglietta di Derek – incredibile come, tra tutto quel trambusto, riuscì a pensare all’ingiustizia di lei che