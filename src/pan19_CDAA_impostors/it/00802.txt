a Merlin dei suoi piani. Lo accartocciò senza neanche volerlo fare apposta, vinto da un’improvvisa ansia.
«Vieni.» Arthur prese Morgana per un braccio, trascinandosela verso l’uscita secondaria del bar, dove nessuno avrebbe potuto udire ciò che si sarebbero detti.
Prima che il biondo spingesse la porta però, Merlin si voltò verso di loro, guardandolo uscire insieme. Il sangue gli si gelò nelle vene. Forse aveva aspettato troppo tempo. Morgana avrebbe detto tutto ad Arthur e lui avrebbe potuto solo dirgli addio.
Abbandonò all’istante il bancone, ricevendo il richiamo di un uomo sulla cinquantina con il gomito poggiato sul marmo ad aspettare il suo caffè.
Merlin non ci badò nemmeno per un secondo: c’era in ballo qualcosa di molto più importante che un semplice caffè. C’era in ballo la sua amicizia con Arthur.

Freya si spostò una ciocca castana dietro l’orecchio sinistro, avanzando verso il bancone per ripetere al suo ragazzo l’ordine appena preso, tenendo nella mano destra il menù plastificato del bar.
Non appena si avvicinò alla cassa però, vide un uomo brizzolato, abbastanza panciuto, vestito con una camicia a mo’ boscaiolo ed un jeans extra large e sbiadito, bofonchiare frasi sconnesse riguardanti la pessima gestione del locale.
«Signore, qual è il problema?» Freya si affrettò nel posizionarsi dietro al bancone posandoci sopra il menù e porre tutta la sua attenzione negli occhi scuri e infuriati dell’uomo.
«Sono in questo bar da almeno quindici minuti d’orologio e ancora non ho avuto il mio caffè!» si lamentò, diventando quasi paonazzo in volto.
Forse, pensò la mora, se ne prendeva fin troppi di caffè.
«Rimedio subito.» la ragazza s’affretto nel girarsi verso le macchinette del caffè «Come lo desidera?» chiese, spostando frettolosamente le varie cialde sul bancone.
«Espresso!»
 



*

 
Merlin li aveva seguiti, tenendosi abbastanza lontano da loro, acquattato contro la parete giallognola della parte esterna del bar, vedendoli parlare quatti, l’uno vicino all’altra, da almeno sei metri di distanza.
Si soffermò maggiormente sull’espressione facciale di Arthur: la mascella era serrata, le mani chiuse in due pugni, gli occhi azzurri puntati sul viso della sorella.
Il corvino deglutì a vuoto, sentendo di essere arrivato troppo tardi.
Morgana gli aveva detto tutto. Arthur non lo avrebbe più visto nello stesso modo. La sua vita era stata rovinata.
Si maledisse mentalmente per non averla fermata quando era ancora in tempo o quanto meno per non aver detto fin dal principio la verità ad Arthur. Ma proprio mentre il corvino iniziò a lanciarsi ogni qualsiasi tipo di maledizioni che conoscesse, vide i due iniziare a camminare nella sua direzione. Repentino, si gettò a peso morto contro la porta dell’uscita secondaria del bar, guadagnandoci solo una pessima figura dal momento che bisognava spingerla dall’interno.
Riscosso da quella gaffe – per sua fortuna vista da nessuno – rientrò nel bar, avvicinandosi con finta noncuranza alla cassa dove, una Freya esasperata, si affrettava a servire una fila considerevole di clienti.
«Ma dov’eri finito?!» gli sussurrò indispettita tra un caffè e l’altro rivolgendogli un’occhiata di dissenso. Prima ancora che potesse parlare però, vide oltre il suo ragazzo Arthur e la sorella rientrare, proprio dove aveva visto ricomparire un attimo prima il corvino.
«Lascia stare.» disse, scuotendo il capo.
Era stanca, stanca di sentire le sue bugie. E, in un certo senso, aveva paura di avere ragione su lui… e Morgana.
Non era cieca, cavolo, poteva vedere il modo in cui la guardava, il modo in cui evitava il suo sguardo. Non era una stupida! Ma a quanto pare, Merlin non era del suo stesso avviso.
«Come procede?» la corvina si avvicinò ai due, notando la fila impressionante di clienti lamentosi.
«Si stava meglio prima.» fu la risposta brusca di Freya che, prima lanciò un’occhiataccia al suo ragazzo e dopo alla donna, alludendo ad una questione totalmente esterna dal lavoro.
«Excusez-moi.» l’altra alzò le mani in segno di resa, roteando gli occhi al soffitto per la suscettibilità della mora, per poi allontanarsi e dirigersi verso i tavoli all’esterno.
Camminò elegantemente verso i tavolini, mentre una ciocca ribelle continuava a caderle dinanzi agli occhi verdi e accesi. Se la riaggiustò più o meno un paio di volte, per poi sorridere malinconica, ad un vecchio ricordo.
 
Merlin le scostò quella ciocca ribelle, quella che puntualmente ogni volta le ricadeva sul viso, mentre silenziosi se ne stavano nascosti dietro i gradini della palestra.
“Sarebbe stupendo poter passare un’intera giornata insieme.” Morgana s’imbronciò di proposito, vedendo il viso metà intenerito e metà dispiaciuto del corvino perdere in minima parte quel sorriso da ebete che aveva, ogni qualvolta vedeva il suo viso.
“Lo è anche nascondersi, sgattaiolare di tutta fretta nei bagni del primo piano o nascondere dietro la schiena le nostre mani intrecciate: tutto con te è stupendo.”
 
Era proprio vero che il tempo cambiava le cose.
Stava per fare marcia indietro, ritornando nel bar, rendendosi utile in altro, quando si sentì afferrata per il polso e strattonata più in là.
«Cosa gli hai detto