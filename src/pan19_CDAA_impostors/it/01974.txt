le candeline come se avessero ancora sei anni. Marco chiude gli occhi e non sa se sperare che Mario resti o di vincere quella coppa. Alla fine non esprime nessun desiderio, ma si ferma a pensare a cosa stia pensando Mario, che cosa può chiedere, cosa voglia. Ed è certo che qualsiasi desiderio esprima non riguarda di certo né lui né Dortmund.

Quando Mario parte, Marco non se la sente di accompagnarlo, eppure lo fa lo stesso. Camminano fianco a fianco con lo sguardo basso. Marco cerca di non guardare il piccolo trolley che Mario si trascina dietro come bagaglio a mano. Cerca di non dedicargli troppa attenzione altrimenti dovrebbe venire a patti col pensiero che Mario sta andando a Monaco per restare, non per una vacanza. Anche perché, a conti fatti, chi andrebbe proprio a Monaco per fare le vacanze? « Facciamo che ti passo a trovare appena posso » gli dice Mario in un sussurro. Marco si stringe nelle spalle e gli sorride. A un tratto anche respirare è diventato difficile. Una semplice azione meccanica è diventata così strana. Sente che potrebbe piangere da un momento all’altro e il suo proposito di non pensarci è bellamente andato a puttane. Gli passa un braccio attorno al collo per abbracciarlo e sente qualcosa di caldo e umido contro la guancia, ma sa che non è lui che piange. Ha un groppo in gola e non vuole staccarsi da Mario per vederlo piangere. « Cerca di chiamarmi » gli dice. Vorrebbe dirgli altro, vorrebbe fargli capire che gli mancherà, vorrebbe farlo chiaro a parole ma non ce la fa. Sarebbe come ammettere che Mario sta partendo per davvero e non è tutto un brutto sogno. Quando si stacca, si gira subito e si incammina verso l’uscita dell’aeroporto. Non ce la fa nemmeno a girarsi per vederlo proseguire oltre i metal detector. Si chiede solo per un attimo cosa sarebbe successo se avessero vinto loro quella dannata coppa, sarebbe bastato a convincerlo a rimanere?


(17.54) Atterrato :)


(18.08) Com’è andato il volo?

Si trova a scrivergli quel messaggio perché non sa bene cosa dire. Normalmente l’avrebbe preso in giro, se ne sarebbe uscito con un “L’aereo non è caduto? Cazzo, e pensare che sei un porcellino :D” ma non se la sente. Non pensa che sia la cosa giusta da dire a una persona che ora non è lì con lui e probabilmente non vedrà per altro tempo. Sa che le cose giuste da dire sono altre, come ad esempio scrivergli un “Mi mancherai” o trovare il coraggio per chiedergli se anche lui sentirà la sua mancanza.

La casa è un po’ più silenziosa da quando Mario è andato a Monaco. I primi giorni si è goduto il silenzio, trovando quasi una sorta di pace e tempo per riflettere. Non riesce a evitare di pensare al 25 maggio, a cosa avrebbe potuto fare di più. Continua a pensare che, forse, se fosse riuscito a incidere un po’ di più, magari sarebbe andato tutto diversamente, che sarebbe stato il suo Borussia Dortmund a entrare nella storia. Se solo chiude gli occhi per un attimo può vedere quella coppa, ne sente il freddo del metallo tra le dita, ma soprattutto ne sente il peso. Per questo, se può, evita di chiudere gli occhi, perché pensare a cosa avrebbe potuto fare va bene, serve a migliorarsi, serve per poter tornare in finale e vincerla, ma immaginarsi mentre la tocca, la alza e se la contende ai suoi compagni per sollevarla davanti ai suoi tifosi non va bene. Fa male e lui non ha bisogno di aggiungere altro dolore a quello che già prova. Un pensiero corre veloce nella direzione di Mario, ma no, lui è più forte: non gli scriverà. Col passare dei giorni il silenzio diventa semplicemente troppo. Cerca di impegnare il suo tempo in ogni modo possibile, esce con i suoi amici, con i suoi compagni di squadra, va a divertirsi perché manca ancora un po’ all’inizio del ritiro, può cercare di distrarsi, ma la sera torna a casa e il silenzio lo avvolge completamente. Senza nemmeno pensarci finisce per tenere il televisore acceso quando è in casa. I canali sportivi però non li guarda mai.  (15.34) Come va a Dortmund?

Gli scrive Mario un giorno. Marco guarda il messaggio e lo cancella. Andrebbe sicuramente meglio se lui fosse rimasto al posto di partire. È quasi tentato di rispondergli, ma non vuole sapere com’è la vita a Monaco, cosa si prova a stare con quelli che hanno vinto e non con i perdenti.

Mario smette di scrivergli poco tempo dopo. Marco sa di aver tirato troppo la corda, ma davvero non se la sente di rispondergli, di scoprire quanto sia simpatico Thomas o come sia bello uscire con Toni – perché ha visto le foto, sa con chi esce, sa che sta occupando il tempo e che si diverte, sa che la sera a casa non si sente solo e non pensa a Dortmund, non pensa a lui. Marco invece non riesce a smettere di pensarci, perché è lui quello che è rimasto indietro, con i ricordi di anni che paiono una vita intera. Sono ricordi talmente belli che a ripensarci