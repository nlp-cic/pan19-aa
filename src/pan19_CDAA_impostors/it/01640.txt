la fitta vegetazione le fu resa meno complicata.Vegeta non poteva essersi allontanato di molto, doveva essere nelle vicinanze, ma di sicuro si era fermato in un luogo nascosto. Cercò tra i cespugli, perfino dietro a rovi di spine, e infine individuò una piccola cavità tra due alberi maestosi... una caverna sotterranea!Rabbrividì al pensiero degli animali e degli insetti che potevano trovarsi là dentro, ma proseguì ugualmente.Percorse pochi metri, fino a quando la sua torcia illuminò uno stivale macchiato di sangue e fango.«Vegeta!» gli corse incontro e si inginocchiò accanto a lui. Aveva gli occhi sbarrati, era immobile e freddo, ma respirava ancora lievemente.«Vegeta, andrà tutto bene!» tentò di rassicurarlo, prendendolo per mano. «Riesci a muovere qualche parte del corpo?»Di risposta, lui le strinse leggermente la mano.«Ora ascoltami: sei stato avvelenato, ma posso guarirti. Devi aiutarmi a capire quali sintomi ti ha provocato il veleno, così posso capire di quale si tratta.»Gli tolse li stivali e gli pizzicò la pianta dei piedi.«Se senti qualcosa, stringimi la mano.»Lui non la strinse.Passò ai polpacci, alle ginocchia, alle cosce, ma niente; all'altezza dello stomaco lui rispose.«Fai fatica a respirare, vero?»Vegeta le strinse la mano.«Senti altri sintomi? Nausea, emicrania, bruciore? No? Bene. Devo trovare l'antidoto prima che la paralisi raggiunga il torace, ma non ti preoccupare, guarirai.»Notò che dal fianco sinistro perdeva sangue, non molto, ma quello doveva essere il punto dove l'avevano colpito con un coltello, o un freccia avvelenata.Studiò per un attimo la sua lista: c'erano tre tipi differenti di veleno che provocavano quei sintomi, ma solo per uno di essi l'antidoto che aveva portato con sé funzionava.Non poteva perdere altro tempo, doveva provare l'entriste(1), una pianta che andava messa a contatto con la ferita. Cercò tra le mille boccette buttate a casaccio dentro la sua sacca: gardenia, angelica, ortica... entriste.«Ma guarda: io, una scienziata, mi ritrovo a fare pozioni magiche!» borbottò mentre pestava con foga le foglioline con un sasso; quando furono ben sbriciolate ed ebbero formato una sorta di balsamo, le spalmò delicatamente sulla ferita di Vegeta, il quale digrignò i denti per il dolore.«Sì, lo so, brucia, ma ti farà guarire. Ora cerca di riposarti.»Lui chiuse gli occhi e Bulma gli si distese accanto, abbracciandolo, ma non riuscendo ad addormentarsi a sua volta.Aveva temuto per la sua vita e provato la stessa angoscia che le era stata trasmessa quando aveva visto i suoi vecchi amici in pericolo. Era incredibile, ma Vegeta, nonostante fosse la causa della sua attuale condizione di schiava, rappresentava anche l'ultimo ricordo della sua vita passata, quando era una ragazza allegra, spericolata e sempre alla ricerca di nuove avventure.Quello che provava per lui era indefinibile e il solo tentativo di trovare una spiegazione le faceva venire il mal di testa.Lui aveva ucciso tutti i suoi amici e probabilmente aveva schiavizzato l'intera popolazione della Terra, l'aveva presa con sé come sgualdrina, e ora lei si dava da fare per impedire che morisse e si preoccupava per lui.C'era una cosa che, tuttavia, doveva ammettere: Vegeta non l'aveva mai umiliata. Forse all'inizio ci aveva provato, per puro, sadico divertimento, ma Bulma aveva affilato le unghie e, quando lui aveva capito di che pasta fosse fatta, aveva iniziato a trattarla con una sottile, quasi invisibile nota di rispetto.Ma ciò non era abbastanza per giustificare il suo comportamento. La verità era che provava per Vegeta qualcosa che non avrebbe mai e poi mai dovuto provare per il suo peggior nemico.Lo sentì agitarsi nel sonno e gemere di dolore, così lo strinse più forte a sé, accarezzandogli la fronte sudata e bruciante di febbre.

 

Vegeta aprì di scatto gli occhi e si rese conto di non poter muovere altrettanto velocemente nessun'altra parte del suo corpo. Si sentiva debolissimo e ogni muscolo del suo corpo era talmente intorpidito che a malapena riusciva a muoversi.Tentò di alzarsi a sedere, invano.Forse, il fatto di avere la Terrestre quasi completamente distesa su di sé non lo aiutava molto.Almeno ora era in grado di muovere i muscoli facciali, anche se gli costava un'incredibile fatica.«Donna... ti vuoi togliere... di torno?» mormorò a denti stretti.Bulma aprì lentamente gli occhi e, con la bocca ancora impastata dal sonno, sbadigliò:«Oh, Vegeta, sei vivo?»«Tu che ne dici?»«Grazie al cielo... temevo che non ce l'avresti fatta!»«Grazie tante, mi hai preso per un rammollito?» abbaiò il Re.«No, è che non ero sicura di averti dato l'antidoto giusto, eh eh!» confessò la ragazza, alzandosi per mettersi a distanza di sicurezza. Non si poteva mai sapere come Vegeta reagisse a notizie del genere.«Chi è stato ad avvelenarmi?» passò subito al sodo lui.«Non ne sono sicura, ma credo che sia stato Napa. Gli altri uomini della tua scorta sono tutti morti, compreso Radish. E c'era di mezzo pure una ragazza