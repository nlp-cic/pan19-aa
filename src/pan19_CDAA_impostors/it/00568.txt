. Aveva sacrificato Lovino per salvare sé stesso. In qualche modo si era ritrovato a bussare, sperando davvero che il ragazzo aprisse. Erano giorni, da quando era tornato a casa, che non era riuscito a rivolgergli la parola. Avrebbe tanto voluto, ma il ragazzo non gli aveva mai dato modo di parlare. Lo aveva sentito parlare sottovoce con Belle, che si apprestava a sua volta a sistemare le proprie cose, ma quando lui si era avvicinato, tutte le volte, Lovino aveva lasciato la stanza, si era ammutolito, oppure gli aveva chiuso la porta in faccia. Era chiaro come il sole che non gli avrebbe dato alcun modo di spiegarsi. Ed in effetti non poteva dargli torto.Contro ogni sua previsione, la porta si era aperta permettendogli finalmente di guardare Lovino. Aveva cercato di sorridere, nonostante l'espressione dura del viso del ragazzo. Vacillava. Sentiva il suo stesso sorriso vacillare. Mantenere le labbra in quella posizione gli stava costando molto sforzo.- Puoi anche smettere di fare quella faccia da idiota – aveva mormorato l'Italiano prima di dargli le spalle e spostarsi verso il letto. Dalla propria posizione poteva vedere il baule del ragazzo aperto. Non aveva ancora finito di prepararsi e questo lo rincuorò almeno per un istante.- E' solo per qualche tempo. Poi verrò a riprenderti – osservò il profilo del ragazzo, le cui labbra si contrassero per un istante – Dammi solo un po' di tempo, e poi tutto tornerà come prima.- Per quel che mi riguarda puoi anche andare all'inferno. Sono stato la moneta con cui hai pagato i tuoi debiti di guerra – l'aveva visto mordersi un labbro e poi gli aveva dato la schiena – Ora puoi anche finalmente divertiti senza avermi tra i piedi.Spalancò gli occhi e si mosse istintivamente verso il ragazzo: - Divertirmi? Tu pensi che perdere una guerra mi renda felice? Specie se sei tu il prezzo da pagare? - era ormai vicino al letto, e guardava il profilo del moro, che si stava mordendo le labbra – Pensi sul serio che questa situazione mi faccia piacere?Lovino si morse più forte le labbra. Non sapeva più cosa pensare. Voleva continuare a credere che lo Spagnolo volesse soltanto liberarsi di lui, ne aveva bisogno per continuare ad odiarlo. E ora più che mai aveva bisogno di farlo.Altrimenti rischiava di frantumarsi, e non voleva dare a nessuno la soddisfazione di vederlo distrutto a causa dello Spagnolo.- Quando ti chiedo qualcosa gradirei una risposta, Lovino.Per un attimo di sentì gelare il sangue nelle vene. Non lo chiamava mai col nome completo. E la sua voce non suonava mai così fredda. Non quando parlava a lui. Quando parlava con lui, Antonio esibiva sempre un sorriso solare e gli si rivolgeva con il più dolce dei toni. - Hai...hai sempre preferito mio fratello... - il ragazzo aveva abbassato lo sguardo.Aveva mosso un passo verso di lui, continuando a guardarlo: - Cosa diavolo stai dicendo?– Deve essere per forza così... Tutti hanno sempre preferito Feliciano a me. Perché tu dovresti essere diverso? - aveva alzato lo sguardo verso di lui, e poteva leggere rabbia e delusione nei suoi occhi ambrati – Sei uguale a tutti gli altri. Come per loro, così anche per te sono solo un territorio da dominare e poi lasciare se ti offrono una scelta migliore! - lo sguardo dello Spagnolo, alle sue ultime parole, quasi lo spaventò. Il sorriso aveva già lasciato quelle labbra, e ora anche i suoi occhi avevano perso qualsiasi gioia, che di solito aveva quando lo guardava.- Dopo tutto questo tempo, credi davvero che io possa preferire altri a te? - senza rendersene conto aveva alzato la voce e gli si era avvicinato ulteriormente. Ed improvvisamente si sentiva ferito. In quel momento, quelle poche parole lo avevano ferito più di quanto avevano fatto le lame o pallottole durante tutti quei secoli di guerre. Gli erano bastate poche parole di Lovino, per farlo sentire come se stesse copiosamente sanguinando.- Credi davvero che avrei rischiato così tanto per qualcuno di cui non mi interessa niente? Se così fosse stato ti avrei ceduto a Francis qualche secolo fa, non credi? Oppure ora, credi davvero che io sia felice di lasciarti andare? Da Roderich poi, col quale ho appena concluso una guerra! Il ragazzo lo aveva guardato, spalancando gli occhi. Era più facile per lui credere che lo Spagnolo lo odiasse. Era più semplice, così avrebbe potuto andarsene incolpando solo Antonio e forse sarebbe riuscito a dimenticarlo.Ma avrebbe davvero voluto dimenticarlo? Dimenticare quel sorriso radioso, quella voce dolce, e quegli occhi che lo guardavano con adorazione? Abbassò lo sguardo, per non far vedere allo Spagnolo che stava per piangere; una debolezza simile non se la sarebbe mai perdonata.- Ti avevo promesso che ti avrei sempre protetto, e non puoi nemmeno immaginare quanto costi anche al mio orgoglio lasciarti andare.Aveva sentito la calda mano dello Spagnolo sulla propria guancia, e non era più riuscito a trattenere le lacrime. Per quanto avesse voluto continuare ad ingannarsi, lui sapeva bene quanto Antonio avesse fatto per lui. Anche solo tenendolo sempre con se, con così tanta cura, nonostante fosse così giovane anche lui. - Non voglio andare – si era stupito della sua stessa voce, che era uscita senza che lui