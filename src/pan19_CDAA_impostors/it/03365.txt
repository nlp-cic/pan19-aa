sarebbero tornati in vita finché il prossimo dio pazzo non si faceva venire la bella idea di resuscitarli, tanto valeva abituarsi nuovamente al buio e all'odore del regno dei morti. E sperare che i mocciosi facessero il culo ad Hades, altrimenti non di riposare in pace, ma tutti loro avrebbero avuto un posto assicurato nel Cocito. E si diceva che da quelle parti facesse freddino. Non era il posto adatto per uno nato sotto il sole della Sicilia, insomma.
-Ehi, aspetta! Aspetta!- esclamò dopo un po', agitandosi per liberarsi dalla presa ferrea di Aphrodite, che ancora non si era stancato di trascinarlo per la Valle della Morte. Aphrodite lo ignorò, finché voltandosi non vide il motivo di tanta agitazione.
-Io vado avanti, ci vediamo.- disse sorridendo, ma non si mosse da lì. Non avrebbe mai immaginato che Death Mask potesse amare una creatura così differente da lui, né che potesse combattere in nome dell'amore. Era curioso di vederlo ricongiungersi con quell'unica persona che era riuscita a colpirgli il cuore.
Un cuore duro come la pietra più dura.
Forse morire troppe volte gli aveva fatto molto male. E, d'altro canto, non poteva negare che aveva fatto male pure a lui.
I due si avvicinarono l'uno all'altro, quasi con timidezza. Il Cancro timido gli mancava all'appello, si disse divertito. Ma non c'era solo imbarazzo, c'erano anche dispiacere e vergogna.
-Mi spiace non essere riuscito a salvarti.- diceva.
-Non dire così...- rispose Helena -Hai fatto molto per me e i miei fratellini e non so nemmeno il tuo nome... sono io che mi sento in colpa.-
-Non ho potuto riferire loro il tuo messaggio.- confessò lui, memore della bastardaggine di Fafnir di Nidhogg. -Ma sono forti.- disse con un sorriso malinconico -Come la loro sorella maggiore.-
Helena arrossì col sorriso sulle labbra che Death Mask aveva tanto desiderato baciare.
Com'era possibile che una persona così diversa da lui lo attraesse a quel modo, razionalmente parlando si chiedeva come i sentimenti più assurdi avessero cancellato con un colpo di spugna il bastardo che era stato, non c'era poi molta differenza fra lui e Fafnir.
-Non me l'hai ancora detto, però!- esclamò Helena, afferrandogli la mano.
-Cosa?- cadde dalle nuvole.
-Il tuo nome.- rispose lei. -Il tuo bellissimo amico ti ha chiamato... Death Mask, se non sbaglio, ma è un nome strano per un greco...-
-Bellissimo amico?- fece lui con aria fintamente offesa. -Non l'hai mai visto con la maschera di bellez- una rosa rossa gli sfregiò la guancia, conficcandosi pochi metri più in là.
-Le auguro di non sentirti cantare.- replicò Aphrodite, mostrando una seconda rosa, grondante di veleno a differenza della prima.
-Ehm... il mio bellissimo amico ti ringrazia del complimento.- fece col sudore freddo. -Comunque, non sono greco, sono italiano.-
-Death Mask, però, è strano anche per un italiano.- commentò lei, sorpresa.
-E' il mio soprannome.- rispose, non senza una punta di vergogna. Era fiero del nome che si era scelto, ma, in quel momento, quel nome rivelava ad Helena anche la sua natura, quella celata che non le aveva mostrato e che avrebbe voluto non mostrarle. Era anche per quello che si era trattenuto un sacco di volte dal rivelarle i suoi sentimenti, preferendo il ruolo silenzioso del misterioso benefattore che puzzava d'alcol.
-E qual'è il tuo vero nome?-
-Ehi, che sono tutte queste domande?- fece, sulla difensiva.
-Si chiama Angelo!- esclamò Aphrodite da lontano.
-Ma tu non dovevi precedermi?!- gli urlò lui di rimando, seccato.
-E' quello che sto facendo, visto che non ti dai una mossa.- replicò il Saint dei Pesci, altezzoso, per poi scandire maliziosamente: -Angelo.-
Helena ridacchiò al siparietto, poi rivolse il sorriso più radioso che aveva al Saint del Cancro.
-Angelo.- ripeté -E' un bel nome. Se non sbaglio, significa "Messaggero", vero? Messaggero di Dio, no?-
-Ma non è adatto a me...- commentò lui -Ecco... io, non sono proprio una brava persona.- confessò. -Prima di venire ad Asgard, ho ucciso molte persone innocenti. Ero come quel Fafnir che ti ha strappato la vita, non m'importava di coinvolgere degli innocenti.-
Voleva sotterrarsi, sentiva già Helena allontanarsi da lui. E d'altro canto, chi mai poteva amare uno come lui, se non uno della sua risma?
(Respinse mentalmente l'idea orrida che Nidhogg fosse la sua anima gemella. Meglio quel monociglio del cazzo di una Viverna!)
-Ma ora sono cambiato!- esclamò temendo di vederla inorridire. -Quando ti ho incontrata, io- -Allora sono contenta di avere conosciuto questo Messaggero di Dio ricoperto d'oro.- rispose a sorpresa Helena, stringendogli entrambe le mani fra le sue, minute e delicate, e sollevandosi sulle punte dei piedi, avvicinandosi a lui più di quello che sperava. Incredulo, Death Mask seguì istintivamente il richiamo delle sue labbra sottili. Strinse