riesce a fare a meno di sentirsi tradito. Abbandonato. Ha la sensazione che Castiel gli legga dentro.

«Non bevo per dimenticare» ringhia, detesta il fatto che Castiel possa pensare una cosa del genere.

«Lo so».

E qualcosa gli dice che lo sa davvero. Forse è quello che li accomuna, il vuoto che sentono dentro, quel vuoto che Castiel cerca di soffocare con la religione, con il credere, e lui con l'alcool. È come un presentimento, qualcosa che Dean sente, ma non sa, non completamente.

«Il mio vero nome è James Novak» dice Castiel, quasi a voler rivelare anche lui qualcosa di sé, Dean alza lo sguardo, stupito, e lui continua. «L'ho cambiato».

«Perché?»

«Perché sentivo che non mi apparteneva più, capisci, Dean?»

Dean lo guarda, si sente annuire.

«Capisco».

E si stupisce nel rendersi conto che non è una bugia.

----

Continua ad uscire con Lisa Dean, il lunedì Castiel suona alla porta per Famiglia Cristiana, è diventato quasi un gioco, qualcosa di somigliante un rito.

«Cas» sbadiglia Dean, assonnato, poi si rende conto di quel che ha detto. Cas. Da dove gli è uscito?

Castiel aggrotta le sopracciglia. «Cas?» ripete come a volerne assaporarne il suono. «È strano» decide.

Dean sogghigna svogliatamente, prima di sbattergli la porta in faccia.

«Allora è perfetto».

«Quindi siete amici?» azzarda la sera Sam, al cellulare, mentre Dean cucina – o almeno ci prova, la vita da scapolo non è esattamente come se l'era immaginata.

«Non siamo alle elementari, Sammy» biascica Dean, studiando in cagnesco la padella con le uova, poi gli attacca in faccia. Gli ci vogliono due minuti e trenta secondi perché il suo cervello si renda conto che ha sul serio attaccato in faccia a Sam, quindi richiama.

Loro sono Dean&Sam, non Dean e Sam, ma Dean&Sam, dannazione.

«Scusa, caduta la linea» mente, imbarazzato, e la voce di Sam dall'altra parte gli sembra tremendamente dolce.

«Tranquillo, devo andare, comunque, io e Jessica andiamo a vedere l'appartamento».

«Auguri».

C'è qualche secondo di silenzio, poi Sam tossicchia. «Hai sentito Bobby?».

BobbyBobbyBobby, come aveva potuto dimenticarlo? Era stato così preso dal nuovo quartiere, da Cas, da Lisa, da tutto che- Bobby. Era stato come un padre per loro, quando John era stato ricoverato.

Si massaggia le tempie. «Prometto che lo chiamerò» dice, poi sorride e sa che Sam sta sorridendo nello stesso modo dall'altra parte. Lo farà. Vorrebbe dire qualcosa, dire Mi manchi, Sammy, ma, Gesù, verrebbe ad entrambi il diabete, quindi «Ci sentiamo» biascica, le uova stanno bruciando.

----

Lisa scarica Dean dopo quattro e tre giorni. «È evidente che c'è qualcun'altra nel tuo cuore» dice e Dean non capisce, ne parla con Anna, che scrolla le spalle. Balthazar invece sogghigna. «Donne» commenta, filosoficamente, ma è evidente che sappia qualcosa.

Intanto Dean inizia a lavorare come meccanico all'officina del paese e a sentire la voce di Castiel nella sua testa – quel tizio è una persecuzione, il fatto che ora sia una piacevole persecuzione non toglie il fatto che sia una persecuzione.

È complicato.

Poi accade.

Dean ha sempre avuto un sesto senso per le cattive notizie, sempre, quel vago prurito dietro la nuca, quindi quando legge il nome di Sammy sul display sa che è successo qualcosa.

«Bobby ha avuto un incidente».

Con Anna si mette a controllare gli orari per l'aeroporto più vicino. «Devo andare da lui» ringhia perché è furioso, perché qualcosa del genere non sarebbe mai dovuta succedere, perché vorrebbe fare qualcosa invece è maledettamente inutile.

Poi c'è Castiel.

«Vengo con te».

Dean alza lo sguardo, scuote la testa. «No».

Castiel lo guarda, assottiglia le labbra. «Vengo con te, Dean» ripete e Dean rotea gli occhi.

«Come ti pare, amico» si arrende.

All'aeroporto c'è mezzo quartiere. C'è Gabriel che si lamenta perché ha i capelli spettinati, Balthazar che li guarda serio (Dean è sicuro di non aver mai visto uno sguardo del genere su di lui) «Vi shippo» dichiara, deciso, e né Dean né Castiel hanno la minima idea di che significhi, però è Bathazar quindi è sicuramente una stronzata, poi c'è Anna che butta le braccia al collo ad entrambi e dice che sono carini.

Carini.

«Dean, sei nervoso» dice Castiel con quella semplicità fastidiosa così sua. Dean gli lancia un'occhiataccia. È terrorizzato.

«Odio volare» biascica.

«Oh». Annuisce Castiel, pensoso. «Posso fare qualcosa?» azzarda, fissandolo, e se Dean non fosse abituato a quelle frasi equivoche (Quegli. Occhi Maledettamente. Innocenti.) ora starebbe pensando malissimo.

«Startene zitto» sibila invece, esasperato, lasciandosi cadere sul sedile vicino al finestrino. Finisce che gli vomita sulle scarpe e con un sopracciglio alzato