.



Ogni volta che vedeva una mousse al cioccolato, una crostata di frutta, un gâteau o una cheesecake, desiderava comprarne una. Non per se, non era particolarmente golosa di dolci, ma sapeva chi lo era. Certo, se lei gli avesse regalato una torta probabilmente l'avrebbe sgridata.



“Che ne sarà della mia dieta, mia cara?”



Era altrettanto sicura, però, che si sarebbe lasciato convincere. Perché amava i dolci e perché raramente era in grado di rifiutarle qualcosa.



Quella mattina, non riuscì a trattenersi ed entrò nella pasticceria, cominciando ad ammirare ciò che era esposto.



“Posso aiutarla?” le domandò un giovane commesso.



“Io... Sto solo dando un'occhiata.”



“Se dovesse aver bisogno, chieda pure. Io sono Mark.”



“Grazie, Mark.”



Aveva osservato ogni delizia e infine si fermò di fronte a dei meravigliosi cupcake. Erano davvero belli. Con la crema al burro colorata e gli zuccherini a forma di stelline. Ne avrebbe mangiato uno persino lei, anche se non erano il suo dolce preferito.



“Ha trovato qualcosa di suo gusto?” le domandò Mark raggiungendola.



“Mi chiedevo... Accettate ordinazioni?”“Naturalmente.”


“Vorrei un cupcake speciale.”“Uno solo?”“Sì, uno solo. È possibile?”


“Non preferirebbe una torta? Facciamo delle meravigliose...”



“No, solo un cupcake. Sono disposta a pagare un eventuale sovrapprezzo.”



“Forse dovrei chiedere al direttore...”



“Va bene, Mark, chiedi pure. Posso attendere.” acconsentì lei con un sorriso.



Il giovane si allontanò e sparì dietro una porta, tornando poco dopo con un uomo di mezza età.



“Buongiorno. Mark mi ha detto che desidera fare un ordine particolare.”“Sì, voglio un cupcake speciale. Sono disposta a pagarlo quanto una torta nuziale.”



“È un ordine piuttosto insolito...”



“Ne sono consapevole, ma sono disposta a pagare bene per questo privilegio. E lo farò ogni anno.”



“Ogni anno?”“Sì, è per una ricorrenza speciale. E desidero avere un cupcake speciale ogni anno. È un problema?”



L'uomo rimase interdetto per qualche secondo e infine sorrise.



“Come desidera. E, mi dica, come deve essere fatto questo cupcake?”



Anthea sorrise soddisfatta e si preparò a dettare le sue istruzioni.


 


Era un giorno come un altro per Mycroft Holmes. Quel giorno avrebbe dovuto occuparsi delle elezioni in un paese dell'est, della guerra in Medio Oriente e del tentativo di ricatto nei confronti di un membro della famiglia reale.




Niente che non potesse affrontare, in ogni caso. 




Era entrato in ufficio come sempre, con un rapido saluto alla sua giovane assistente e, alle otto in punto, era alla sua scrivania.



Si stava ancora togliendo il cappotto quando notò qualcosa. Si avvicinò con circospezione e poi riconobbe la confezione di plastica trasparente di una pasticceria e un pacchetto regalo di una gioielleria. Accanto, solo un cartoncino d'auguri.




Happy Birthday!




Fece un sospiro. C'era solo una persona che poteva aver pensato a fargli un tale pensiero.



“Anthea, puoi raggiungermi, cortesemente?” la chiamò avvicinandosi nuovamente all'uscio.



Lei lo raggiunse immediatamente e Mycroft chiuse la porta alle sua spalle.



“Suppongo che sia opera tua, mia cara.”



“A cosa si riferisce, Sir?”



Lui fece un cenno della mano verso la scrivania, attirando la sua attenzione sul dolce e il pacchetto.



“Oh, certo. È solo un pensiero per il suo compleanno, Sir.”“Come sai che è il mio compleanno?”



“Sono la sua assistente personale. Ho accesso a tutti i suoi dati e documenti, per qualsiasi evenienza. E, senza volerlo, sono venuta a conoscenza della sua data di nascita. E, mi permetta di dirlo, si porta molto bene i suoi anni.”



Mycroft deglutì imbarazzato e girò attorno alla scrivania per nascondere il suo turbamento.



“Non festeggio il mio compleanno. Ti sarei grato se evitassi queste sciocchezze.”



“Può sempre fingere che non siano per il suo compleanno.”



“Non mangio dolci.”



“Lo consideri un'eccezione.”



Lui sorrise sedendosi alla sua scrivania. Posò i gomiti sul tavolo e unì le mani davanti al viso.



“Mia cara, sei molto gentile, ma...”



“La prego, Sir. Si tratta solo di un piccolo presente. Nulla che debba allarmarla o crearle imbarazzo. E sarei molto felice se l'accettasse.”



Lui aprì la bocca per obbiettare ma poi rinunciò. Semplicemente annuì. In fondo, non c'era nulla di male nell'accettare quel piccolo regalo. Il cupcake sembrava essere delizioso e, per una volta, poteva dimenticare la sua dieta.



“Grazie, mia cara. Ma, ti prego, non voglio che questa diventi un'abitudine.”



“Non posso prometterle nulla, Sir.” rispose lei con un sorriso e poi uscì dall'ufficio.



Rimase solo e sorrise, sentendosi inaspettatamente lusingato.






P – Promise



 

 


Aveva aspettato per ore, in silenzio. Con il desiderio di correre da lei, mitigato solo dalla paura di fare più male che bene.



Dopotutto, lei era stata molto chiara al riguardo.



“No, Mycroft. Non entrerai in sala parto.”



“Ma, mia cara...”“Ho detto no. Non mi vedrai in quello stato.”



“Hai forse