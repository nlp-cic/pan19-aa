le foglie secche. 

E, se lui era lì, il Consiglio doveva essere arrivato ad un accordo con l'Ordine.

“Hanno deciso?”

Dietro di lui il professor Piton lo fissava, quasi volesse trapassargli la nuca con una sola occhiata. Non che trovasse la cosa spiacevole, solo avrebbe preferito non doverlo aspettare fuori al freddo se dovevano rimanere in quel silenzio imbarazzante.

“No, ci siamo limitati a prendere un tè chiacchierando amabilmente dell'ultimo articolo del Profeta” gli rispose, forse troppo abituato ad usare quella vena di sarcasmo per pensare di rinunciarvi. “Sì, hanno preso una decisione.”

“E?”

L'uomo lo fissava con più insistenza di prima, e probabilmente aveva inarcando un sopracciglio. Dannazione, non voleva sembrare nervoso o, peggio, isterico, ma detestava quando il professore giocava con lui a quel modo, quasi godesse nel fargli saltare i nervi. 

Era in momenti come quello che la tentazione di prenderlo a pugni fino a farlo crollare a terra diventava quasi incontrollabile. E sapere che sarebbe finita in modo ben più piacevole non aiutava.

Maledizione, forse Ron non aveva tutti i torti nel considerarlo un deviato.

Per nascondere la sua rabbia non si era voltato nemmeno un minuto per guardarlo, in fondo sapeva che avrebbe rivisto solamente l'immagine dell'uomo, nudo di fronte al corpo docente, che cercava di coprirlo mentre piangeva.

“Lei potrà continuare l'anno scolastico. Non le sarà permesso giocare a Quidditch o allontanarsi dal castello, ma potrà sostenere i MAGO insieme ai suoi compagni.” concluse Piton, osservando il riflesso del castello spezzarsi. La piovra del lago era piuttosto inquieta quella sera, forse a causa dell'andirivieni di quella giornata o semplicemente perché nessun primino era uscito quel giorno per essere spaventato.

Anche Harry fissava il lago, attonito per le parole dell'uomo: si aspettava qualcosa di peggio, forse perfino essere cacciato dall'istituto. “E lei?” chiese in fretta, registrando finalmente le parole dell'uomo. 

Non era stato espulso, e tanto gli bastava, ma perché Piton non gli aveva detto cosa avrebbe fatto? Sarebbe rimasto ad insegnare, non c'era un altro pozionista come lui. Forse avrebbe dovuto sopportare un richiamo, ma certamente sarebbe rimasto in quell'istituto. Almeno questo era quello che voleva credere.

“Sono stato sospeso dall'incarico e impedito nel lasciare il paese, almeno fino al verdetto.”

“Verdetto? Vuol dire che ci sarà un processo?” urlò Harry, voltandosi allarmato. Ecco, quella era un'ipotesi che non aveva voluto nemmeno prendere in considerazione. Era ovvio che fossero in due in quel momento, e se il Consiglio non procedeva nei suoi confronti, non v'era motivo di farlo con Piton.

“Perspicace, Potter.”

In quel perspicace Harry sentì tutte le recriminazioni, tutte le colpe e tutti i rimproveri che Piton non poteva e non voleva fargli. 

E' vero, erano in due in quei momenti, ma era stato Severus a coprirlo appena Remus e gli altri avevano aperto la porta delle sue stanze, era stato costretto a vestirsi sotto lo sguardo derisorio di Kingsley per affrontare il Consiglio Scolastico, stranamente riunito, e chiedere di poter recuperare i suoi vestiti nell'aula accanto.

Harry ricordava bene le corde che si stringevano sul corpo del professore mentre Remus usciva per rientrare con i suoi abiti, esattamente come era marchiato a fuoco il sorriso trionfante del rappresentante del Ministero, già pronto per sbattere ad Azkaban l'ultimo Mangiamorte in libertà.

“Andrò da loro, dirò che è tutta colpa mia.” si affrettò ad aggiungere. “Dannazione... non avrei voluto, giuro... professore, mi creda, non volevo arrivare a questo.”

Severus sembrò squadrarlo per un tempo infinito, e per Harry questo non voleva dire niente di buono. Sapeva di non aver mentito, sapeva di aver cercato mille volte una scappatoia, un qualsiasi stratagemma che potesse tenerlo distante dall'uomo. Mai come allora aveva maledetto la sua scelta di diventare Auror e la sua ostinazione nel frequentare le lezioni di pozioni.

Il sole era ormai tramontato e Piton rivolse lo sguardo alla placida superficie del lago, ormai nera come la pece, sospirando. Una foglia gli era caduta sui capelli e Harry si chiese da quanto tempo l'uomo avesse abbassato tanto le proprie difese.

“Lo so... so che non voleva questo, ma la legge è legge.” mormorò infine, cercando di non guardare troppo il ragazzo mentre dai cespugli provenivano fruscii di mantelli e lo scricchiolio di foglie secche. Harry sospettava che il loro colloquio non fosse esattamente privato, ma non avrebbe mai pensato che gli Auror fossero così vicini.

Se solo avesse avuto l'occasione di spiegarsi non sarebbero rimasti nei paraggi.

“Potrei chiedere di essere interrogato sotto Veritaserum, scoprirebbero che ero consenziente.”

Quello che successe dopo fu talmente veloce da sembrare irreale. Severus aveva percorso furiosamente i pochi passi che li separavano e lo aveva sollevato per il colletto, quasi fosse una piuma. Harry si trovò in ginocchio, faccia a faccia con il suo professore, senza nemmeno avere il tempo di rendersene conto.

“Sta giocando a fare lo sciocco, o proprio non ci arriva?” gli chiese velenoso, poco prima di lasciarlo, forse calmato da quel fruscio troppo vicino. “Non è una questione di violenza,