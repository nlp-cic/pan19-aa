scrivania vicino alla finestra, quando ho sentito un suono familiare. Qualcuno stava pizzicando le corde del violino di Sherlock, ma essendo che lui era appena uscito non poteva che essere Hamish. Sherlock non sopporta quando le sue cose vengono toccate ma ho pensato che, finchè non avesse combinato dei guai, nostro figlio sarebbe stato un po’ libero di giocare… Ed è stato un grosso errore. Da sotto il tappeto, Hamish ha estratto l’archetto del violino di suo padre e si è messo ad osservarlo, evidentemente perplesso per averlo ritrovato in un posto del genere. Ho preso il violino da sopra la poltrona di Sherlock e l’ho spolverato vagamente, attento a non graffiarlo, voltandomi poi verso Hamish per farmi restituire l’archetto e portare il tutto in camera.
-Hamish, non è un gioco, quello.- gli ho detto con calma, anche se il suo gesto di arcuare l’archetto mi metteva in agitazione. Non che mio figlio abbia poi così tanta forza, a cinque anni, ma il legno dell’archetto non era un materiale così indistruttibile e non osavo nemmeno immaginare cosa Sherlock avesse combinato se non avesse trovato uno dei suoi oggetti più preziosi nelle stesse condizioni in cui lo aveva lasciato. Magari non sotto il tappeto, s’intende. Lui mi aveva guardato, per un primo momento in silenzio, poi aveva sorriso e aveva ripreso a giocare.
-Dai, dallo a papà.- ho insistito, allungando la mano per prenderlo.
-No!- mi ha gridato lui, con lo stesso cipiglio infastidito di Sherlock, per un attimo mi ha fatto persino ridere.
-Hamish, lo sai che non devi toccare le cose di papà Sherlock, dallo a me. Avanti…
Lo stavo quasi pregando, tra le sue piccole mani l’archetto si piegava sempre di più ed ero nervoso, mi leccai le labbra ancora con la mano tesa in direzione di quel bambino dagli intensi occhi azzurri.
-No!- ha ripetuto lui, con convinzione, e nell’impeto della risposta ha piegato così tanto l’archetto da romperne la parte superiore in legno.
Ero decisamente agghiacciato, mentre Hamish fissava confuso quel che rimaneva del suo giocattolo improvvisato.
-Hamish!
Non avevo il cuore di sgridarlo perché mi faceva tenerezza, gli occhi così grandi e concentrati nel capire cosa fosse successo, infatti mi era uscito solo un sospiro esasperato che non era servito a nulla. Mi ero avvicinato alla finestra, dopo i primi istanti di sgomento, per controllare che Sherlock non stesse tornando, poi mi ero armato per mettere il cappotto ad Hamish e raggiungere il più vicino negozio di musica per ricomprare l’archetto. Lo avrei anche fatto, se solo i prezzi non fossero stati così esorbitanti e il mio conto abbastanza in rosso; ero tornato sconsolato a casa e mi stavo ingegnando, mentre cucinavo, su come poter riparare quel danno. La soluzione più semplice sarebbe stata usare del nastro adesivo, ma Sherlock se ne sarebbe sicuramente accorto… Ero talmente intento a pensare che il rumore dei suoi passi sulle scale mi aveva fatto sobbalzare così forte che persino Hamish si era voltato a guardarmi, dal salotto. Come se non fosse successo niente, come ogni bambino era tornato a concentrarsi pigramente sui cartoni animati e stava disegnando qualcosa su un foglio di carta. Nascosi l’archetto dietro la schiena, Sherlock comparve in cucina e si guardò intorno, disorientato e con un piccolo sacchetto di plastica in mano. Molly doveva avergli dato le dita che cercava.
-Ti sei annoiato al punto di mettere in ordine, John?- mi ha chiesto, con un sorrisetto sarcastico.
-Beh, sai, la casa era un disastro e non mi pareva il caso di lascia…
-Cosa stai nascondendo?
A quel punto mi sono morso la lingua, ero pessimo nel mentire e non ci ho nemmeno provato, semplicemente ho atteso che Sherlock riponesse le sue nuove dita nel frigorifero e ho posato l’archetto spezzato sul tavolo, di fronte a lui. I minuti passavano infiniti, Sherlock fissava in silenzio quel che rimaneva del suo prezioso archetto con le labbra strette, gli occhi che guizzavano lungo la sottile asta spezzata.
-Vedi, stavamo rimettendo in ordine, ed Hamish lo ha trovato sotto il tappeto…
-E’ rotto, John.
Rimasi in silenzio.
-Ha rotto il mio archetto.
-Sherlock, ti prego. Hamish è un bambino, ha solo cinque anni. Voleva solo giocare. Sherlock…?
Era uscito dalla cucina e si era diretto al piano superiore, avevo cercato di seguirlo ma lui era tornato rapidamente, nelle mani pallide e affusolate stringeva una piccola macchinina rossa. Non ero un genio come mio marito, ma le sue intenzioni erano lampanti. Aprì la finestra della cucina e gettò la macchinina in strada, con veemenza, prima di sedersi al tavolo e riprendere un esperimento. Lo fissai allibito.
-Ma sei impazzito?!
Hamish iniziò a piangere e mi resi conto solo in quel momento che aveva assistito a tutta la scena, mi precipitai da lui per calmarlo e mi ci volle diverso tempo, tanto che saltammo persino il pranzo. Era passata un’ora e mezzo dalla vendetta di mio marito su nostro figlio, se ne stavano rinchiusi nel loro rancoroso silenzio e io cercavo di leggere il giornale senza sentirmi oppresso dalla situazione, poi lo chiusi con un