sentirlo parlare; non aveva niente di più emozionante da fare nella sua vita.

***

Stephen era contento di aver finalmente trovato un vero amico in quel posto, e il fatto che non fosse cristiano era, in qualche modo, perfino una benedizione. Jon aveva continuato ad andare a sentire i suoi sermoni con cadenza quasi regolare ed era stato naturale finire per scambiarci altre chiacchiere davanti a un caffè o mentre si toglieva i paramenti. Era un uomo molto intelligente e spesso aveva lasciato Stephen a bocca aperta dai discorsi che riusciva a seguire o portare avanti su quasi qualsiasi argomento. Quei momenti, a volte brevi a volte più lunghi, erano un piacevole diversivo nel panorama di sconforto del loro quartiere.
Aveva imparato molte cose su di lui in quei mesi; condividevano alcune sfortune ma anche diverse fortune come l’avere dei fratelli e una madre meravigliosa. Jon lavorava in un pub come cameriere e spesso faceva degli stand up, cosa che non lo meravigliava per niente, era solo stupito che non avesse pensato di provare a intraprendere seriamente la carriera di comico. Pochi giorni prima aveva anche scoperto, per caso più che altro, che Jon era gay e di questo avrebbe fatto a meno; aveva aiutato a dischiudere porte dentro di sé che avrebbe preferito rimanessero chiuse.
Non che fosse uno di quei disillusi che tentavano di convincere tutti e se stessi per primi di non esserlo a loro volta, o che avesse scelto la carriera ecclesiastica per punirsi, nascondersi o cose del genere. Credeva davvero in quello che faceva e non aveva problemi con il voto di castità; ma non aveva nemmeno mai avuto accanto a sé una persona che riusciva a interessarlo così tanto a livello mentale prima di tutto il resto. Sapere che, in un’altra situazione, avrebbe avuto una possibilità non gli rendeva le cose semplici. Secondo alcuni si sarebbe dovuto pentire e fare penitenza in continuazione, ma lui non credeva che Dio fosse solo crudele e vendicativo. Non aveva nemmeno fatto nulla per cui sarebbe dovuto venir punito, e indugiare in quell’amicizia era, a suo avviso, un’autopunizione più che sufficiente.

Quella notte era tardi, troppo tardi per essere ancora sveglio, ma non riusciva a dormire. Continuava a rigirarsi nel letto senza posa e, dopo una mezz’ora, si alzò di nuovo. Nonostante l’ora faceva troppo caldo per una passeggiata, ma non aveva voglia di rimanere in casa. Si vestì e uscì; sperava non sarebbe stato troppo difficile trovare un taxi. Quando ci riuscì disse solo l’indirizzo e il nome del locale, “Flamingo Pub,” non aveva molta voglia di chiacchierare.
Al di fuori di quel quartiere nessuno sapeva che era un prete e aveva omesso di indossare il collaretto perché si sentiva già troppo oppresso così, ma era troppo abituato a venir trattato come un ecclesiastico che per un attimo rimase perplesso quando, una volta arrivato, una ragazza gli si avvicinò provocante. Appena capì le sue intenzioni, Stephen si scusò e rifiutò le sue avances senza rivelare la sua professione. Non l’aveva fatto apposta, ma riflettendoci dopo aveva deciso di seguire quella linea, si era sentito in vena di una serata “normale.”
Si diresse al bancone senza guardarsi intorno e sorrise quando si ritrovò davanti un uomo alto dai capelli rossi che, se i racconti di Jon erano veritieri, doveva essere Denis. Aveva la sensazione di conoscerlo con tutto quello che aveva sentito sul suo conto.
“Cosa posso portarti?” domandò l’uomo.
“Un... Una birra, grazie.” Oramai era lì, avrebbe avuto modo di pentirsi di tutto quanto in seguito.
“Arriva.”
Mentre attendeva la sua ordinazione, Stephen si distrasse a seguire la donna che si trovava sul palco in quel momento, era brava, e non si accorse del nuovo arrivo dietro il banco finché questo non parlò. “Ehi, Denis, ho finito di là, ora...”
Stephen si voltò di scatto, interrompendolo, e alzò una mano in segno di saluto. “Ciao.”
“Stephen...”
Denis guardò prima l’uno e poi l’altro, posando la birra davanti a sé. “Stephen? Il prete?”
Sorrise appena, colpevole e anche un po’ stupito che Jon gli avesse parlato di lui. “Sono io. Almeno che Jon non conosca altri preti di nome Stephen.”
“No, nessuno,” rispose lui, con un colpo di tosse.
“Wow. Non pensavo ti avrei mai incontrato,” disse ancora Denis. “Non qui, o non a quest’ora, quanto meno.”
Stephen si strinse nelle spalle. “Non riuscivo a dormire, e Jon mi ha parlato tanto di questo posto che ho deciso di venire a dare un’occhiata.”
“Credevo che consideraste certi posti la casa del demonio o qualcosa del genere.”
“Denis,” lo chiamò Jon, sospirando, “vado a prepararmi ora, tu...”
“Sì, farò il bravo con il tuo amico prete. Non gli dirò nemmeno sotto tortura che in realtà tu sei ebreo... ops.”
Jon alzò gli occhi al cielo e Stephen ridacchiò. “Va bene, ci vediamo dopo. Stephen,” salutò e se ne andò.
Anche l’altro barista si era allontanato per servire altri clienti, così lui rimase da solo a bere e osservare gli aspiranti comici, anche se