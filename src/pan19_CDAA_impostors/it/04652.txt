, nonostante la sua paura fosse più che evidente. E ciò divertiva immensamente Kanon, adorava vedere quello stupido presuntuoso farsela sotto.Anche i due Specter si inchinarono, rivolgendo agli dei che stavano davanti a loro i dovuti onori e – dinanzi a quella patetica scena – Kanon non riuscì a non notare quanto il doversi prostrare anche al cospetto di Atena li frustrasse e li disgustasse profondamente.Come non capirli. Fu in quell’istante che il tanto temuto processo ebbe inizio.- Saga! – tuonò Saori, alzandosi dal trono e puntando lo scettro di Nike contro il Santo dei Gemelli – Come hai osato commettere un crimine tanto grave contro uno dei soldati del mio onorabile zio? Eppure avevo ordinato di porre fine alle ostilità con gli Specter!Ade la sostenne con un cenno d’assenso, e così il Gran Sacerdote, mentre Valentine sorrideva soddisfatto. Rhadamanthys, invece, non diceva una parola.Nell’udire le parole di Saori, Kanon avvertì un conato di vomito che riuscì a malapena a trattenere. Quella ragazzetta era talmente ipocrita da far venire la pelle d’oca, ed era singolare che definisse il proprio zio onorabile quando sino a poco tempo prima non avrebbe esitato a sputargli in faccia e a criticare il suo operato sparando i suoi soliti stupidi sermoni buonisti; ma Ade, dal canto suo, non era certo meglio, quanto a idiozia avrebbero potuto fare a gara.In risposta a ciò che Atena aveva appena detto, Saga si schiarì la voce e iniziò a parlare, cercando il più possibile di mantenere un tono pacato, sebbene ciò gli desse non pochi problemi.- Divina Atena, so di essermi macchiato ancora una volta di una grave colpa, – disse – ma avevo le mie ragioni per colpire la Viverna.Kanon, intanto, osservava il fratello in silenzio. Saga stava sudando a litri, cercare di non cedere all’altro sé stesso in una simile occasione si stava rivelando fin troppo faticoso per lui.- Che cosa?! – questa volta fu Ade a rivolgersi al Gold Saint – Pur riconoscendo la tua colpa, osi ancora tentare di giustificarti? Con chi credi di parlare, stolto umano?!Nel sentire quell’ammonimento, Saga si alzò di scatto in piedi, sfidando con lo sguardo il dio degli Inferi.- Quel porc… ahem… qu-quel Rhadamanthys, il giorno in cui è successo il fatto, mi ha seguito di nascosto fino al belvedere del Santuario e… – le sue gote erano ormai diventate rosso fiammante per la vergogna e per la rabbia che tali ricordi gli suscitavano – … m-mi ha palpeggiato il cul… ehm… fondoschiena! Mi stava molestando! – protestò ancora – La mia è stata solo autodifesa!Sia Ade che Atena fissarono Saga con estremo stupore, gli occhi spalancati e le bocche semiaperte. Anche Shion, malgrado l’elmo oscurasse il suo volto, sembrava estremamente sconvolto.Alla fine, non avevano nemmeno tutti i torti.Kanon dovette trattenere le risate, ma non poté fare a meno di ghignare divertito. Era pronto a godersi lo spettacolo. In fin dei conti, quel tanto temuto colloquio stava cominciando a rivelarsi ben più divertente del previsto.Ripresosi dallo stupore, nonostante fosse ancora parecchio scosso, Ade si voltò verso la Viverna, che fino ad allora non aveva nemmeno fiatato, e gli domandò spiegazioni. Spiegazioni più che dovute, in effetti.- Rhadamanthys… è vera questa storia?Seguirono alcuni minuti di silenzio, minuti che a tutti i presenti parvero interminabili, fino a quando il Giudice Infernale non si decise finalmente a dare la sua risposta.- Sì. – rispose, non senza un certo imbarazzo – È vero.Lo stupore s’impadronì nuovamente delle due divinità, le quali lo guardarono a dir poco scandalizzate, Atena in particolare, del resto la sua sessuofobia e il suo bigottismo estremo (a meno che non si trattasse di Pegasus, ovvio) erano ormai cosa nota a tutti.- Quale orrore! – esclamò.Ade, invece, si lasciò prendere dalla rabbia. I suoi occhi d’acquamarina si fecero di brace e fissò il proprio sottoposto come se volesse incenerirlo.- Rhadamanthys! – urlò – Questa volta hai davvero superato il limite! Ti avevo raccomandato di non infastidire più i Saint! Come osi disobbedirmi?!La Viverna sussultò, incominciò a tremare dalla testa ai piedi. Era fin troppo palese che il suo superiore, o meglio, la sua ira, lo terrorizzasse assai. Si alzò in piedi e mise subito le mani avanti, come a voler cercare di giustificarsi, seppur blandamente. O inutilmente. - I-Io n-non avevo alcuna i-intenzione di arrecare fastidio a Saga di Gemini! – balbettò – C-C’è stato uno scambio di persona!Nel momento in cui tali parole giunsero alle sue orecchie, Kanon ebbe un singulto, sbarrò gli occhi.Uno scambio di persona…Adesso era tutto chiaro!« Questo significa… » pensò « … che l’obiettivo di Rhadamanthys ero io? »La cosa lo aveva sorpreso particolarmente, sebbene in realtà – e a questa conclusione Kanon arrivò praticamente subito – non ci fosse poi così tanto da stupirsi, data l’immane quantità di immagini yaoi che circolavano su di loro ormai da tempo immemore.Ciò nonostante, tale questione non rappresentava un problema per lui, anzi, lo intrigava maledettamente.Finalmente un po