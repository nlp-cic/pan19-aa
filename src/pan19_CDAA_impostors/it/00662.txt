un percorso di reciproco e profondo riconoscimento. - Jack mi ha detto che non sei arrabbiata con me. Devo crederci?

- Lo sarei se fossi rimasto.

Capì improvvisamente perché, al loro primo incontro, gli fosse sembrata familiare.

Capì chi gli aveva sempre ricordato, nel profondo del suo inconscio, nei ricordi di un’altra vita: Joan Redfern. Il desiderio di invecchiare con qualcuno. La certezza che il suo sguardo sarebbe sempre andato oltre l’apparenza fisica e gli automatismi delle maledette maschere.


Perché dobbiamo innamorarci di persone tanto fragili?


Romana gli aveva detto questa frase, ma non durante il loro viaggio. Non riusciva proprio a ricordare quando l’avesse pronunciata.

Ada era fragile? Un tempo avrebbe detto di sì, senza dubbio. La fissò come se la vedesse per la prima volta. La lunga separazione l’aiutò in quell’estraniamento dei sensi. Troppo magra e troppo pallida, con il naso sottile e occhi verde annacquato, quasi senza sopracciglia. Aveva quarantaquattro anni e ne dimostrava ancora ventinove - l’età in cui aveva iniziato a prendere le pillole. E non era forse usanza, sulla Terra, fingere di credere che una donna si fermasse ai ventinove?

Era sopravvissuta alle Zoccole Arenelle, ai Cybermen, ad una fusione genetica, al Guardiano di Cristallo, allo schianto della TARDIS sul pianeta e infine… a quella seconda gravidanza, che per miracolo non si era conclusa in tragedia.

Forse era destinata ad accompagnarlo per ciò che restava delle sue rigenerazioni. Forse non avrebbe più avuto bisogno di preoccuparsi per lei.

Era tornato in ritardo, scivolando accidentalmente sulle onde irrequiete della cronoatmosfera e perdendosi così quasi due anni di vita della sua famiglia. Era tempo di rimediare.

Lei lo costrinse a voltarsi, iniziando a ripassare la sua figura con le dita ma lasciando qualche centimetro tra loro, in quel vecchio gioco che funzionava sempre: quello delle attese. Baciò l’aria davanti alle sue labbra. Gli alitò sul collo senza sfiorarlo, sussurrandogli all’orecchio: - Mi sei mancato, però. Tantissimo.

Il gioco terminò bruscamente quando il Dottore le afferrò un polso e l’attirò a sé e finirono entrambi sul letto in un groviglio di sorrisi.

- Ada Markham, perché non ti ho ancora sposato?

- Vediamo… perché non avrebbe senso. Perché ti ho detto di no. Perché… io… non me lo ricordo. C’entrava qualcosa con la fiducia e la libertà, credo. - Quella tunica non gli donava affatto, era palese, perciò gliela tolse il più in fretta possibile. Le sembrò che anche al Dottore non piacesse ciò che indossava lei perché l’aiutò a sua volta a sbarazzarsene. Da nudi erano ancora più buffi. Ada si accorse di averlo idealizzato durante la sua assenza, ma la realtà era, se meno lusinghiera sul lato estetico, più concreta su quello ormonale. Ogni bacio si concludeva in un mugolio, ed era un tormento perché con le labbra chiuse sulle sue non poteva chiamarlo per nome, e sentiva il bisogno fisico di pronunciarlo perché era rimasto dentro di lei per troppo tempo,

(e adesso non era più solo un nome, dentro di lei)

e non bastava gridarlo mentre godeva, perché il piacere non dava il tempo di spiegare i dettagli dell’amore, che erano urgenti almeno quanto l’estasi da raggiungere. Ma l’estasi arrivò comunque prima, le parole dopo.

- Cosa fai con i Dromeiani, tu?

- E cosa facevi tu su una nave Sontaran?

- Salvavo delle vite, cercavo di tenere Romana occupata, niente di speciale. A proposito, tanti saluti da Strax. È stato molto felice di vederci, a modo suo.

- Fantastico.

- Allora, cosa combini?

- Insegno agli stranieri come me. Da quando l’Alto Consiglio ha messo le mani sull’Accademia, ho pensato di poter dare una mano a limitare i danni.

- Non avranno cacciato Jenny?

Ada scosse la testa. - Lei è considerata… geneticamente accettabile. E ha una borsa di studio intergalattica in corso.

Le elezioni avevano favorito il Capitolo Arcaliano e le differenze si notavano. L’intero Continente Meridionale si era trasformato in un grande cantiere, per non parlare di quello che orbitava intorno al pianeta: Razithi sarebbe tornata a splendere, non più una proiezione, ma un satellite vero.

- La chiameranno davvero così?

- Hanno usato il tuo vecchio progetto. Forse, se avessero saputo che era stata una tua idea, l’avrebbero boicottata. Magari avrebbero indetto un referendum… si vantano della loro democvazia supeviove…

- Non era una mia idea. Era un’idea di Clara.

Ada socchiuse gli occhi e quasi dimenticò gli anni trascorsi, l’anima che si protendeva ad afferrare il ricordo della sua metà migliore. Ma non era più una sofferenza insopportabile, era prezioso e dolce. Si strinse al Dottore come non aveva potuto fare in tutti quei mesi, gli ficcò le mani nei capelli e gli mordicchiò le sopracciglia. Pulsava ancora di piacere quasi doloroso. Lasciò che quella sensazione meravigliosa si calmasse e le salì una domanda alle labbra: - Siete stati sulla Terra?

- Naturale. In più di un’epoca.

- No, Thete, intendevo: nel duemila...

Il Dottore si fece serio. - Sacra Fiamma, no