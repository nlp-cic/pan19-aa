conclusa. Buon pomeriggio, signor Stone. MH


“Ma che diamine…” Tom osserva il cellulare e sospira contrariato. Com’è possibile che un uomo così austero e sicuro di sé se la sia presa per una cosa del genere? “Manco avessi detto che sono interessato a suo fratello.”

Tom beve il suo tea e scorre la schermata degli SMS con Mycroft e non si capacita di quanto accaduto. Sospira e arriva a pensare che quell’uomo possa essere tanto sicuro nel lavoro e per tutto ciò che riguardi l’intelletto, quanto insicuro dal punto di vista sentimentale. I geni a volte lo sono, si ritrova a pensare. E pensa pure di provare a scrivergli qualcosa, ma non sa se possa essere impegnato col lavoro, con questioni governative o chissà cosa. Decide di aspettare, allora. Gli scriverà più tardi, magari.

“Non che mi importi chissà che…” prova a convincersi mentre rilegge per la quinta volta la stessa frase sperando di riuscire a concentrarsi e a coglierne finalmente il senso.

°oOo°

Mycroft sbuffa e si strofina la fronte con la mano. Cosa aveva appena scritto? Rileggendosi doveva sembrare alquanto geloso, infantile e stupido. Non c’erano i presupposti affinché fosse geloso, Tom ha solo detto che Sherlock è geniale e questo è senza dubbio innegabile. Per la Regina, che guaio.

“Signore? C’è qualche problema che posso aiutarla a risolvere?”

Mycroft sbuffa ancora una volta: è così impegnato a crucciarsi per quel problema che lui stesso ha creato che non si è neanche accorto dell’arrivo di Anthea. Seduto sulla poltroncina, allarga il braccio destro verso l’esterno porgendole la mano “Ti ringrazio mia cara, ma a meno che tu non riesca a riportarci indietro nel tempo ad un quarto d’ora fa’, non puoi fare nulla.”

Anthea sorride e dopo aver preso la mano di Mycroft gliela riappoggia in grembo: va alle spalle della poltrona, dunque, iniziando ad accarezzargli le tempie con i polpastrelli di indici e medi “Purtroppo non ho ancora seguito alcun corso d’aggiornamento che mi faccia arrivare a tanto, signore.”

Mycroft sorride e riesce a rilassarsi un poco. Almeno finché non sente il cellulare vibrare: sblocca lo schermo, ma quando conferma con disappunto che il mittente del messaggio non è Tom, sbuffa di nuovo.

“Signore.” Lo chiama nuovamente Anthea “Posso parlare liberamente?”

“Certo, mia cara.”

“In cosa consiste il suo problema col signor Stone? Io non lo conosco, è vero, ma forse potrei consigliarla. Ho avuto un discreto numero di amanti.”

Mycroft prende la mano destra di Anthea nella propria e ne sfiora il dorso con le labbra “Anthea, per favore, ho già espresso la mia dose giornaliera di gelosia.”

Anthea arrossisce leggermente e nel riportare la mano sulla tempia di Mycroft, passa prima dalla sua guancia, donandogli una carezza delicata e reverenziale “Signore, io mi impongo di non essere gelosa del suo signor Stone solo perché mi sembra un ottimo partito per lei.”

Mycroft sospira per l’ennesima volta e chiude gli occhi quando la donna riprende a massaggiargli le tempie “Il problema è stata una mia reazione ingiustificata portata dalla gelosia, per l’appunto.”

“Non la pensi subito negativamente.” Lo incoraggia Anthea e non solo per puro dovere professionale “Magari il signor Stone potrebbe sentirsi lusingato dal fatto che lei lo brami a tal punto.”

“Pur se la reazione era ingiustificata?”

“Quanto ingiustificata?”

“Totalmente.”

Anthea sorride giacché Mycroft non può vederla e lo fa perché è intimamente contenta che sia arrivato qualcuno in grado di farlo dubitare di se stesso. Non per insegnargli l’umiltà, non per punirlo, ma per fargli finalmente sentire qualcosa. Ed è per questo che si impegnerà a sua volta affinché quella relazione si instauri nel miglior modo possibile. “Il signor Stone è un filosofo. Magari tra le tante risposte che fioccheranno nella sua mente ne sceglierà una che la giustifichi.”

Mycroft ferma le mani di Anthea e la guida fino a farla sedere sul bracciolo della poltrona “Perché dovrebbe farlo?”

Anthea mette a cedere il proprio lato professionale e glielo concede. Gli si siede accanto e lo culla col proprio sorriso “Se è interessato a lei lo farà.”

“Perché dovrebbe essere interessato a me?” Mycroft proprio non capisce ed è lì che esce la sua insicurezza in quell’unico ambito. Anche Sherlock glielo aveva detto neanche tanto velatamente, gli aveva detto Tu non puoi accorgerti di essere solo perché non hai mai perso qualcuno, ed era stato in quel momento che aveva iniziato a riflettere a riguardo. E aveva concluso che era a causa della sua personalità difficile che non aveva mai trovato qualcuno per cui valesse la pena fermarsi e provare a sentire qualcosa. Ed è per questo motivo che, ora, Mycroft non capisce perché qualcuno dovrebbe a sua volta interessarsi a lui.

Ma Anthea, tanto fredda e distaccata nel lavoro quanto inaspettatamente dolce nel consolare l’uomo per il quale prova la più grande ammirazione, stima e affetto, è pronta a spiegarglielo “Perché se lei dimostrasse interesse per una data persona, questa persona sarebbe davvero molto stupida a non accettare il suo corteggiamento. E se il signor Stone le piace a tal punto, posso dire per certo che non è una persona stupida.”

Mycroft alza la