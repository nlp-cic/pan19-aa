, provava un forte istinto di protezione nei suoi confronti, le voleva molto bene e certo, la asari aveva la bellezza e il fascino comune a tutti i membri della sua specie. Ma non la desiderava come avrebbe potuto fare per qualcuno di cui fosse realmente innamorato. O da cui fosse realmente attratto fisicamente.

Questa volta le cose stavano diversamente. Quando era vicino a Kaidan sentiva una tensione, una scossa che lo faceva sentire letteralmente elettrizzato. Ma tranquillo allo stesso tempo. Kaidan gli trasmetteva sicurezza, sapeva che con lui in squadra non avrebbe avuto nulla da temere in qualsiasi battaglia, eppure al contempo quegli sguardi, quel suo improvviso rossore che compariva ogni volta che i loro occhi si incrociavano o i loro corpi si sfioravano.. tutto questo lo turbava e proprio per questo non lasciava che dall’esterno si potesse intuire la tempesta che sentiva dentro. 

Con questo pranzo si aspettava che, in qualche modo, le cose tra loro si chiarissero. Certo, l’idea che il loro rapporto potesse cambiare, potesse evolversi, lo faceva sentire davvero strano. Ma solo pensarlo gli faceva comparire un sorriso sul volto teso dai troppi pensieri di questi ultimi mesi. Ultimi anni, a dire il vero. 

Quando lo raggiunse al mercato del Presidium e lo vide seduto su quella panchina, assorto nei suoi pensieri, con quel suo sguardo unico, innocente ed espressivo, sentì una stretta allo stomaco. Ora più che mai doveva nascondere quello che provava.. e se avesse frainteso gli atteggiamenti di Alenko? Se avesse visto quello che lui voleva vedere, mentre l’altro non avesse provato lo stesso nei suoi confronti? Non avrebbe potuto permettersi di combattere anche contro i propri sentimenti, c’era una guerra in corso, LA guerra, quella che avrebbe potuto distruggere per sempre ogni forma di vita intelligente esistente in questa Era. Non si sarebbe esposto, non per primo. Non poteva. 

Mentre si avvicinava a Kaidan sentiva il nodo allo stomaco stringersi e il respiro accelerare… i suoi capelli, il suo corpo, persino il suo modo di stare seduto, con le spalle leggermente curvate in avanti, quasi a cercare protezione, tutto di lui lo lasciava in balia di sensazioni troppo difficili da gestire, troppo contrastanti con il nulla che avrebbe voluto provare. Ma era qualcosa che andava oltre la sua capacità di controllo.. per una volta nella vita voleva lasciarsi andare, riporre la propria fiducia in qualcuno… e chi più di Kaidan la meritava? 

Fece un respiro profondo e, con sicurezza perfettamente simulata, battè una pacca sulla spalla dell’altro, salutandolo con un sorriso. Il suo cuore batteva più forte che se fosse stato nel mezzo di un combattimento, sentiva l’impulso irrefrenabile di accelerare la frequenza del respiro, ma la maschera che aveva indossato eclissava perfettamente queste sensazioni e l’uomo che si parò di fronte a Kaidan era perfettamente tranquillo e a proprio agio.

“Allora Maggiore, pronto per un pranzo come si deve?” 

Sempre quel suo sorriso.. maledizione, la sua spontaneità, il suo modo di porsi sempre così sicuro, ogni volta che lo vedeva si sentiva tremare dentro. Quella sua tranquillità, così evidente… Shepard non aveva neanche minimamente sospettato che con quel pranzo, in un modo o nell’altro, il loro rapporto sarebbe cambiato, per sempre.

I due si avviarono al tavolo del ristorante. La vista sulla Cittadella era davvero ogni volta emozionante… dopo l’attacco di Cerberus e il tradimento di Udina sembrava ancora più irreale la quiete che vi regnava in quel momento. Incredibile come ad ogni colpo inferto quel luogo riuscisse a rigenerarsi ogni volta migliore.

La vicinanza di Shepard, se da una parte aveva scosso qualcosa dentro Kaidan, dall’altra lo faceva sentire bene, sereno. Alcune battute sul menu e sulla nostalgia della vita passata - letteralmente poteva sembrare un’altra vita - le birre di fronte al rassicurante panorama in Canada… le spensierate serate prima del durissimo addestramento da biotico.. tutto questo sembrava lontano anni luce adesso, di fronte agli avvenimenti catastrofici degli ultimi anni e dell’orrore che stava succedendo proprio in quel momento sulla Terra e sugli altri pianeti. E poi.. beh, ora era arrivato il momento di far sapere a Shepard quello che, nonostante le mille altre preoccupazioni che avrebbe dovuto avere, stava occupando il suo cuore e la sua mente senza tregua.

“Sono felice di quest’attimo di pausa. Ho bisogno di tirare un po’ il fiato”  disse il Maggiore distogliendo lo sguardo da quello magnetico dell’altro.

“Ce la siamo vista davvero brutta” rispose Shepard, mantenendo gli occhi puntati sul viso di Kaidan, quasi a voler indagare il motivo dell’evidente atteggiamento imbarazzato dell’altro.

Ogni battuta che scambiavano sembrava portarli verso qualcosa di diverso… c’era qualcosa in sospeso tra loro, era evidente sempre di più, la tensione si stava facendo sempre più palpabile. 

Shepard iniziava a sperare che, forse, questi segnali lanciati più o meno involontariamente dall’amico avessero un significato  davvero più profondo e che davvero fossero indice di interesse nei suoi confronti, e non una mera illusione.

“Su Marte ho visto la mia vita passarmi davanti agli occhi. E mancavano momenti come questo, in compagnia di amici…” Alenko raccolse tutto il suo coraggio e sollevò nuovamente lo sguardo ad incontrare gli occhi di quell