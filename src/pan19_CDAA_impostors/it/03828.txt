stato nascosto sotto la sua giacca, stretto da una cinghia per non perderlo. Quando le porte sud si aprirono con un cigolio sinistro, nell'oscurità più totale, insieme ai quattro compagni aveva colpito i fianchi degli animali coi talloni e si era allontanato in fretta, determinato a tornare quanto prima con le truppe di Houston.

Dall’interno, Bowie e Crockett attesero con ansia, al buio. Non vi furono grida né rumori di battaglia, segno che il gruppo si era allontanato senza problemi: i messaggeri avevano attraversato le linee nemiche nascoste nell'ombra senza accorgersi di niente e cogliendo i messicani stessi di sorpresa. Erano diretti a est, verso la piccola città di Goliad, distante 150 chilometri dal Forte. Speravano tutti che il messaggio accorato potesse raggiungere Houston e convincerlo a mandare un nutrito drappello a difendere le mura ormai piene di buchi dell'antica missione. I messicani stavano arrivando armati di cannoni: occorreva far presto.

I soldati all’interno del Forte erano stanchi, scoraggiati e affamati. Quasi nessuno riusciva a dormire e le avventure narrate da Crockett accanto al fuoco vennero accolte con gioia. L'inconfondibile berretto di pelliccia ornato da una coda di opossum girava tra gli uomini della resistenza, distribuendo pacche sulle spalle, parole incoraggianti e qualche battuta da buffone. Amava ridere, anche e soprattutto nei momenti più tesi.
Travis guardò il suo orologio, gli occhi che si sollevarono verso il cielo ancora scuro. Le cinque del mattino. Forse all’alba avrebbero già potuto intravedere le truppe messicane in avvicinamento. La loro unica speranza era che il messaggio arrivasse a destinazione e che fosse abbastanza convincente da garantirgli l'invio di truppe fresche.

Al popolo del Texas e a tutti gli americani
Cittadini e compatrioti:
Ho sostenuto un bombardamento di artiglieria ininterrottamente per ventiquattro ore e non ho perso un solo uomo. Il nemico chiede la resa a discrezione, altrimenti il Forte sarà passato a fil di spada.
Ho risposto con un colpo di cannone e la nostra bandiera sventola ancora fieramente sulle mura.
Non mi arrenderò e non mi ritirerò mai.
Quindi vi chiedo in nome della libertà, del patriottismo e di quanto vi è di più caro agli americani, di venire in nostro aiuto al più presto. Il nemico riceve rinforzi ogni giorno, e nel giro di quattro o cinque raggiungerà sicuramente le quattromila unità. Se questo mio appello verrà ignorato, sono deciso a difendermi il più a lungo possibile e a morire come un soldato che non ha mai dimenticato il proprio onore e quello del loro paese.
Vittoria o morte!

 

Fu uno squillo di tromba nel buio a decretare l’inizio della fine per Fort Alamo e i suoi difensori, 183 uomini decisi a reclamare l’indipendenza per il Texas. I soldati straiati nell'erba, coperti dall'oscurità, si alzarono tutti insieme gridando 'Arriba!' e iniziarono a correre per dare l'assalto alle mura, armati di fucili, sciabole, picconi e scale. Nella notte ben quattro colonne avevano preso posizione intorno al Forte in perfetto ordine e in completo silenzio, ma la mancanza di disciplina dei messicani aveva permesso ai texani di correre all'artiglieria. Si era sparato molto quella notte, da entrambe le parti.

Quando il sole inondò il terreno ormai intriso del sangue versato, i corpi di 183 uomini coraggiosi erano già ricoperti di mosche, ancora all'interno del Forte. Da soli avevano ucciso circa 1600 messicani, riluttanti ad arrendersi, difendendosi con cannoni caricati persino con ferri di cavallo. Santa Ana era riuscito a unire sotto il suo comando oltre 4000 uomini, coi quali era stato sicuro di poter sbaragliare la piccola guarnigione che tanto a lungo aveva osato opporsi a lui.

Sei donne del vicino villaggio erano state catturate, violentate a turno dai soldati vincitori e poi lasciate andare perché raccontassero la storia di quanto era accaduto a Fort Alamo. I cinque messaggeri, tornati insieme a un drappello degli uomini di Houston, le trovarono abbandonate lungo la strada, terrorizzate e ferite. Raccontarono del pugno di texani che era riuscito a fuggire, nascondendosi nei cespugli, e che avevano tentato di nascondere al villaggio. Quando i messicani li avevano trovati, erano stati trascinati in presenza del dittatore. Santa Ana li aveva guardati con aria annoiata, sventolando una mano e rimproverando i suoi uomini perché non li avevano uccisi sul posto, tediandolo con una questione tanto ininfluente. Appena si fu voltato per andarsene, i messicani erano saltati addosso agli ostaggi, massacrandoli a colpi di sciabola e piccone.

Fu così che i cinque sopravvissuti seppero quello che era successo. I corpi dei loro fratelli d’armi erano stati impilati e dati alle fiamme, come monito agli abitanti dei villaggi vicini ad arrendersi alla superiorità dei messicani e accettare così definitivamente la dittatura di Santa Ana.
Solo i cinque uomini nascosti nell’erba alta erano sfuggiti al massacro. Solo cinque, che avrebbero rivissuto quelle scene ogni notte, pur non avendole vissute direttamente, domandandosi per quale motivo non avevano trovato ancora la morte come i loro fratelli.

 

******************

 

“Non se ne andranno mai, vero?”
Teaspoon, i pollici infilati sotto un paio di vecchie bretelle sbiadite dal tempo, si voltò verso la padrona di casa, rossi riccioli irlandesi che incorniciavano un volto decorato da piccole lentiggini e latore di una saggezza che neppure lui avrebbe potuto eguagliare.

“I ricordi” aggiunse Emma,