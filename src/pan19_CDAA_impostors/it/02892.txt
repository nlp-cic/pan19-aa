faceva problemi a dire cosa voleva e come lo voleva. Si ricordava la prima volta in cui l’aveva spinto contro il bancone della cucina, inginocchiandosi davanti a lui e facendogli il miglior pompino che avesse mai ricevuto nei suoi allora vent’anni di vita (non che ne avesse ricevuti molti prima di Yuri, ma quello li superava di gran lunga tutti). A Yuri piaceva farlo e lui non era lì per lamentarsi; certo, avrebbe voluto che lo guardasse, ma la sensazione di crescente calore che si concentrava tra le sue gambe lo distraeva abbastanza da relegare quel pensiero nei meandri della sua testa che non erano assordati da tutti quei rumori umidi.

Gemette di nuovo quando Yuri si rialzò sulle ginocchia e l’aria fredda tornò a contatto con la sua pelle, ormai bagnata ed ultra sensibile.

L’espressione indagatrice di Yuri era tornata al suo posto; studiava il suo viso arrossato, come se stesse cercando qualcosa che però non trovava. Quanto avrebbe dato per sapere cosa gli stesse passando per la testa in quel momento, avrebbe voluto chiederglielo, ma Yuri distolse subito lo sguardo, non appena fece per aprire la bocca.

Si sporse su di lui e Otabek ne approfittò per rubargli un ennesimo bacio, mentre Yuri allungava un braccio verso il comodino; gli parve di vedere l’ombra di un sorriso sul suo volto, ma non avrebbe potuto giurarci. Non durò molto, che Yuri era di nuovo inginocchiato tra le sue gambe aperte e stava aprendo il tappo di plastica del lubrificante. Con deliberata lentezza, Otabek sapeva riconoscerlo, lo riscaldò piano tra le mani, prima di ricoprirsi le dita di quella destra.

Il primo dito incontrò resistenza, perché Otabek gliel’aveva detto che non era preparato e loro non si vedevano da mesi. Yuri utilizzò il polpastrello dell’indice per spargere il gel, prima di provare a spingere la prima falange. Il gemito misto a sibilo di Otabek lo fece fermare.

«Beka…?» provò, e per la prima volta la sua voce sembrò quella di sempre. Quella innamorata e non piena di rabbia; Otabek cercò i suoi occhi, per trovarli spalancati, preoccupati. La mano tornò ancora tra i suoi capelli e si mosse lenta, per rassicurarlo, e il viso di Yuri si sciolse del tutto. Senza smettere di spingere dentro e fuori, si distese su di lui e abbassò il viso fino a sfregare la propria guancia contro quella di Otabek.

«Cosa c’è?» chiese Otabek, ed uscì fuori un po’ ansimato, sollevando una mano per sfiorargli lo zigomo con il pollice; Yuri chiuse gli occhi e si abbandonò a quel tocco. Non li aprì per rispondergli, ma ad Otabek non sfuggirono le sottili lacrime impigliate alle sue ciglia chiare, e poi Yuri lo baciò. Lo baciò lentamente, succhiandogli piano il labbro superiore, tornando a intrappolare la sua bocca con la propria, prima di fargliela aprire con delicatezza e lasciar intrecciare le loro lingue. I capelli di Yuri gli solleticavano le guance e il collo, si appiccicavano al sottile velo di sudore che gli imperlava la pelle, ma ad Otabek non riusciva importare più di tanto, perché quello che lo stava baciando, finalmente era il suo Yuri.

Quando si staccarono, trovò i suoi occhi aperti a guardarlo, e dio se gli erano mancati. Erano ancora tristi, le ciglia umide e le palpebre rosse, ma erano lì, Yuri era lì con lui, a pochi millimetri dalle sue labbra, e il suo volto si illuminò quando Otabek si aprì in un sorriso, uno dei suoi mezzi sorrisi che gli piacevano tanto.

Gli circondò la testa con le braccia, affondando la fronte nel suo collo. Se all’inizio il cambiamento corporeo di Yuri gli aveva dato fastidio, adesso non avrebbe più saputo immaginare un mondo in cui non poteva appoggiarsi al suo petto e sentire il suo cuore battere proprio sotto il suo orecchio, o senza il suo mento poggiato lievemente alla sua tempia. Gli baciò la mascella. «Un altro.» sussurrò, vicino all’orecchio di Yuri, emettendo un suono appagato quando alla pressione del primo dito si aggiunse quella di un secondo, e Yuri, che fossero dannate tutte e dieci le sue lunghissime dita, riuscì a trovare quel punto che gli faceva stringere i denti e rilasciare un lungo gemito roco. Lo sentì sbuffare una risata.

«Yuri… Yuri…» Lo chiamò, lasciando scivolare le mani dove le sue natiche erano ancora coperte dalla stoffa della tuta e dei boxer, passò i palmi sotto l’elastico, immergendo le dita nella carne morbida, i muscoli si contraevano sotto il suo tocco e Otabek spinse in giù il tessuto. Anche Yuri sospirò di sollievo quando finalmente anche la sua erezione fu liberata, fece un respiro profondo, prima di riprendere a muovere le dita. «Beka, per favore…» gemette, e il diretto interessato non dovette neanche chiedergli a cosa si riferisse; estese il braccio per prendere il lubrificante e ne lasciò cadere un po’ sulla propria mano, poi la portò tra i loro corpi e l’avvolse all’erezione di Yuri.

Poi le dita non furono più abbastanza, il calore era troppo e Otabek non voleva venire in quel modo.

«Yuri.» Lo guardò, il viso sconvolto dal piacere che conservava però ancora un po’ di lucidità. «Adesso voglio