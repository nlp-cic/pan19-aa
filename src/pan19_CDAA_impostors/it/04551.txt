scuri in curiose tonalità grigie, verdastre e violacee, mentre il letto, all’altro lato della stanza, è un poco nascosto nelle tenebre, e sembra che sulla testata del baldacchino si contorcano figure di goblin o fate, che nel mogano scuro in cui sono stati intagliati hanno perso tutta la loro grazia e delicatezza.

Oltre al letto, c’è un alto, sobrio armadio accostato alla parete sinistra; a parte quelli, non vi sono altri mobili nella stanza.Un tappeto copre sontuoso una porzione di pavimento prima del letto; i ricami scuri su fondo nero non sono ben distinguibili, ma a te danno la sensazione di un groviglio di spine, un labirinto che pronto aspetta, senza fretta, che tu cada nelle sua trappole.

Malgrado i tuoi respiri controllati, stai ancora tremando; il tuo cuore non vuole saperne di rallentare il suo frenetico battere, del tutto simile a quello di un canarino in gabbia.-Siete nervosa, mia signora? –Sgomenta, senti la voce profonda del Conte provenire da dietro di te, e non passa un secondo prima che senza preavviso le sue mani vengano a posarsi forti sui tuoi fianchi.T’irrigidisci, sentendo il sangue gelare.

Poi tenti un movimento fiero con la testa, e cerchi di fare un altro passo avanti, per liberarti… Ma fingere coraggio non ti servirà a molto.Senza alcuno sforzo, infatti, dopo una breve risata e aver schioccato la lingua, lui ti riacciuffa e ti riattira a sé; nel fare ciò, tu arrivi a pensare in un lampo di breve, lucido terrore quanta forza debba possedere quell’uomo.

I tremiti non si fermano; pensi alle cose che potrebbe farti, se solo volesse… ah, Dio, uscirai viva da stanotte? E se Luna è un uomo di quelli a cui piace la violenza a letto, oltre che in guerra? Le possibilità, gli incubi che la tua mente produce non fanno che farti sbiancare ulteriormente.

Ma i tuoi ansiosi pensieri vengono interrotti. Vieni riportata bruscamente alla realtà dalle mani del conte che, prima inerti, ora prendono a muoversi ardenti sui tuoi fianchi, saggiando le tue morbidezze con tocco ardente. Riesci a sentire il respiro di Luna non lontano dal tuo orecchio; un respiro calmo e disteso, così differente dal tuo, flebile e quasi inudibile, tanto che tu stessa dubiti di stare davvero respirando.

Luna ha mani grandi, abituate in battaglia a manovrare asce, spadoni a due mani, lance, sanguinarie palle ferrate; e sono proprio quelle stesse mani le cui dita ora, con movimenti larghi e non troppo delicati, iniziano a massaggiarti le curve morbide sotto al tessuto del tuo vestito.

Le sue sono mani che vogliono e pretendono, mani che a piene palme palpano le tue forme da Venere; intanto, ma sempre con studiata lentezza, Luna si china su di te, portando il suo viso a sfiorare la tua guancia, e il suo respiro caldo a risuonare vicino al tuo orecchio.Pietrificata, tu non fai mossa alcuna; e lasci che lui ti tocchi, che ti umili, che si prenda ciò che vuole in cambio della vita di Manrico.

Pensando a Manrico ti senti un nodo alla gola; quanto ti costa il suo amore… ma se questo servirà a salvargli la vita, ben venga. Sei disposta a farlo, per lui.Poi il conte si appoggia del tutto a te, e tu arrivi a sentire il petto e il bacino di lui premere contro di te da dietro, mentre lui si lecca le labbra e le sue mani vagano e premono, insaziabili, sulla tua carne, aperte come a cercare di possederne la quantità maggiore delle tue forme.

Un singhiozzo ti sfugge dalle labbra, ma non hai lacrime da piangere.“Shhhh”… Soffia lui vicino al tuo orecchio, e poi ti intima: “Ora voltati verso di me”Tu ti giri, rigida come un automa. “Così… brava”

Appena gli sei di fronte, abbassi lo sguardo. Ma lui porta un dito al di sotto del  tuo mento, e ti costringe a guardarlo. I suoi lineamenti sono i nobili lineamenti dei Luna, e i suoi capelli prematuramente bianchi scintillano; ha occhiaie scure sotto agli occhi, che però brillano di pregustata lussuria, calmi e pieni di eccitazione.

Non puoi reggere quello sguardo di vittoria; allora una singola, salata lacrima ti scende dagli occhi, come a dirgli che lo odi, lo odi sopra ogni cosa, e che amerai Manrico, sempre e comunque, non importa quello che lui ti farà stanotte. Una sola lacrima, come a dire “ecco tutto ciò che avrai”: non supplicherai, non chiederai pietà stanotte. Una specie di morte ti ha invaso i sensi; sei tutta gelo, gelo e sale – il sale delle lacrime troppo dense per essere piante.

Lui scuote di qualche millimetro la testa, con un breve sorriso di falsa compassione. Poi porta l’altra mano alla tua gota bagnata, e con tocco leggero ti asciuga il pianto.

“Ora baciami” dice poi. Nella sua voce si è insinuata una vena d’acciaio grezzo; è il piacere di dare ordini sapendo che essi verranno eseguiti, è il piacere di averti finalmente in balia delle sue voglie. Finalmente sua.

Non hai scelta.Annuisci senza respiro, e chiudi gli occhi,