osservando l’uomo avvolgersi nel serape e cadere profondamente addormentato. Non era sua intenzione andarlo a cercare, però nonostante il rancore, a volte gli saliva nel suo animo qualche picco di rimorso, una sensazione di sofferenza all’idea di aver abbandonato una persona che amava. 

Erano anni che non lo vedeva… Erano ani che non pensava a lui, anni che non desiderava averlo nuovamente al suo fianco. Eppure era bastato trovarlo fuori da un bar, in un vicolo tra i bidoni della spazzatura che come un flashback, si era ricordato della prima volta che l’aveva visto, in manette, seduto davanti ad un tavolo in una stanza da interrogatorio… 

Reaper si tolse la maschera, appoggiandola sul ginocchio, perdendo lo sguardo ad osservare il cowboy che dormiva, e il respiro gli faceva sollevare e abbassare lentamente il petto. Reaper non respirava neanche più… Ma poteva sentire come un richiamo irresistibile l’anima di Jesse McCree, pulsante e rossa dentro al corpo del suo proprietario… Avrebbe potuto togliergliela solo volendo, solo allungando la mano con i guanti artigliati e tagliandogli la gola… Placò i suoi desideri omicidi. Si alzò in piedi, avvicinandosi a lui e voltandogli leggermente il corpo, passandogli un dito sul mento ricoperto di barba. Gli tolse il cappello, lo mise accanto a lui e poi si chinò, deponendo le labbra su quelle di Jesse, sentendo il calore con le proprie, morte e fredde… 

Il gesto fece risvegliare il cowboy, che spalancò gli occhi castani, che non erano cambiati nonostante tutti quegli anni. 

Allora Reaper divenne un fantasma, si mise la maschera ed uscì come una nuvola di fumo dalla finestra, lasciando McCree perplesso, rammaricato e con una mano contro la propria bocca, fredda dopo aver baciato il suo vecchio amante non morto.

Sangue, morte, cioccolato... grazie Martiverse

“Gen-chan, vieni con noi a preparare il cioccolato di San Valentino?” 

La domanda fu fatta al giovane Genji, quindici anni, divisa metà femminile e metà con pantaloni della divisa maschile tagliati e cucini affinché non arrivassero sotto il ginocchio e capelli corti, con solo le punte verdi… i professori di Tokyo arrivavano giusto ad un limite di sopportazione, mentre si passava l’eyeliner nella palpebra inferiore. 

Il giovane lanciò uno sguardo alla compagna che gli aveva fatto la domanda, facendole poi un sorriso allegro, finendo di truccarsi e dando un’occhiata al risultato, schioccando appena le labbra. 

“Sarebbe un’idea, Kyoko-chan. Quando andiamo?” Chiese, chiudendo i trucchi e mettendoli a posto. 

“Pensavamo di andare questo sabato a casa di Megumi-senpai, così lunedì potremo dare il cioccolato alle persone che amiamo.” Genji si leccò appena le labbra ricoperte di lucidalabbra, assaggiando il sapore di fragola e sospirando. “mh… si, lunedì è San Valentino…” 

“Oh, Gen-chan! Pensavo che tu fossi insieme a Yuki-san!” Genji mosse la mano in segno di noia. 

“Oh no, Yuki mi ha infastidito abbastanza, non gli piaceva come andavo in giro vestito, e io sono scappato da una gabbia, non ho intenzione di infilarmi dentro un’altra…” I due uscirono dal bagno, borsa in spalla per tornare a casa, Kyoko dove abitava con i genitori e Genji nell’appartamento in centro dove stava con le sue guardie del corpo… Mentre camminavano Kyoko gli si aggrappò al braccio, sorridendo allegra. 

“allora, non vuoi dirmi per chi farai il cioccolato?” Genji rise, ricambiando la stretta sul braccio. 

“Oh, ma Kyoko-chan… è un segreto! Se te lo dicessi poi dovrei ucciderti!” Kyoko rise, ma la mano di Genji arrivò dietro la sua nuca, una morsa forte dalla quale non potè staccarsi, e aprì gli occhi guardando le iridi ambrate di Genji rabbuiarsi. 

“Davvero, non chiedermelo più, Kyoko-chan, perché non ti risponderò…” E la lasciò, sorridendole e tornando il solito allegrone civettuolo, lasciando la ragazza un po’ sgomentata dall’improvvisa reazione fredda e micidiale del suo amico. 

Si ritrovarono il sabato seguente a casa di una loro compagna della classe superiore e altre due ragazze, poiché Megumi-senpai aveva una cucina molto grande e sua nonna era stata pasticcera e poteva aiutarle. Fu una mattinata di lavoro intenso e anche abbastanza divertente, chiacchieravano di ragazzi, scuola, attività da fare… Genji fu invidiato per le sue tecniche di trucco e i suoi vestiti costosi e anche perché era il più bravo tra tutte a fare il cioccolato. I suoi cioccolatini erano piccoli, perfetti, ognuno con una forma precisa… però dovette farsi aiutare per metterli in una scatola abbastanza carina. Finirono tutto verso sera, ringraziarono la nonna di Megumi e ognuno tornò alla rispettiva dimora… A parte Kyoko-chan, che anche se era stata avvertita, non le era passata la curiosità di sapere a chi fossero dedicati i cioccolatini preparati da Genji. Cominciò a seguirlo verso casa, senza farsi vedere, fino a quando Genji non tirò fuori il cellulare e compose un numero, mettendosi a fare una telefonata. 

“… Ciao, sono io. Ti ho preparato una cosa per lunedì… te la spedisco così ti arriva il prima possibile, mi manchi tanto… fratellone…” Quel tono di voce era inequivocabile, quelle parole la misero un attimo all