di baciarlo in quel momento. Annuì, dunque, alla domanda di John, per poi incastrare il proprio capo sotto il suo mento: iniziò a fare le fusa e sbadigliò appena. Il tutto rigorosamente stretto e accoccolato a quell’umano che gli piaceva così tanto.John sorrise e lo strinse: non aveva sonno e aveva ancora tutta la stanza da sistemare, ma non aveva il cuore di spostarsi. Adorava fare da cuscino a Sherlock, al suo lato più felino e stravedeva per tutto il resto, per la parte umana che non vedeva l’ora di conoscere ancor meglio.Sherlock incastrò al meglio le proprie gambe con quelle di John e, sonnecchiante come un vero felino, trascorse tutto il pomeriggio sul letto assieme a lui. Proprio come un vero felino, quando Sherlock si stancò di restare a letto, si fece prepotentemente largo tra le braccia di John e, dopo avergli rubato il laptop da uno degli scatoloni, si precipitò al piano di sotto lasciando dietro di sé una sottile scia di miagolii.John osservò divertito la scena senza protestare in alcun modo. D`altronde era stato abbondantemente coccolato, ripulito e persino cambiato da Sherlock quando il suo istinto prevalse imponendo ad entrambi la pulizia. Si stiracchiò, dunque, alzandosi con calma e finendo di sistemare la stanza. Non aveva nulla da nascondere nel proprio pc, quindi non si preoccupò che Sherlock potesse combinare qualche guaio.Scese quando si accorse di avere sete, ricevendo un miagolio di circostanza nel momento in cui Sherlock si accorse del suo arrivo: John sorrise e dopo aver portato in bagno la biancheria sporca, accese il bollitore del tea."Mangiamo qualcosa?" propose John arrivando alle spalle di Sherlock."Mrmrmr..." protestò Sherlock, inizialmente reticente alle coccole di John per poi mugugnare non appena l'altro accennò a volersi allontanare, catturandogli il polso con la mancina "Mrmrmr.""Lunatico." lo ammonì John divertito, allacciandogli le braccia attorno alle spalle e appoggiandogli il mento sul capo: controllò intanto ciò che Sherlock stava cercando nel pc e si stupì quando vide che stava semplicemente navigando in internet "Non potevi farlo col tuo?" ricevette un'altra sequenza di miagolii come risposta "Certo il mio pc è più bello, vero?""Mraw Mraw Mraw." borbottò Sherlock per poi indicargli lo schermo.John osservò ciò che Sherlock gli stava mostrando "La scienza della deduzione?" e di fronte all'insistenza del metarazza continuò a leggere "...di Sherlock Holmes. Oh! È il tuo blog? Consulente Investigativo... cioè sei come un detective privato?"Sherlock si afferrò le orecchie e le tirò, frustrato, per poi battere il dito sullo schermo e sottolineare la professione "Mrrr!""Sì! Okay, detective privato no. È brutto da dire." lo accarezzò appena "Hai ragione, consulente investigativo è molto meglio. È molto più originale." gli baciò la tempia e lasciò via via sfumare l'abbraccio "Molto più speciale."Sherlock mugolò appena e gli strinse il braccio per non farlo allontanare: perché quell’umano lo assecondava in quel modo così… così… giusto? Lo viziava quanto bastava e lo riprendeva in maniera simpatica, non severa. Non era semplice condiscendenza, sembrava che gli piacesse farlo, sembrava vivesse per farlo. Come poteva un ex soldato essere anche così dolce? Sherlock non sapeva spiegarselo, così come, in un piccolo angolo del suo cervello, non riusciva ad accettare la propria arrendevolezza nei confronti di John: era un bell’umano, certamente, ed era anche simpatico, forte, e lo aveva salvato in maniera così semplice eppure altrettanto notevole, ma come poteva adorarlo così tanto? Dopo un solo giorno? Era quello ciò che tutti chiamavano amore a prima vista? E davvero lui, persino lui, era dunque in grado di provarlo? O era una semplice infatuazione? Un’attrazione fisica data da una serie di fattori quali la prolungata astinenza, il felino istinto ad accoppiarsi ciclicamente, il suo incredibile fascino. Ma non sembrava solo semplice attrazione fisica, Sherlock lo sapeva.“Cosa c’è?” chiese John provando a liberare il proprio braccio “Vado solo a preparare qualcosa da mangiare.”alzò la mano libera sul viso di Sherlock la cui guancia accarezzò dolcemente “Poi torno e mangiamo sul divano, mh?”Sherlock strusciò istintivamente la guancia sulla mano di John per poi arrossire e ritrarsi appena: questa cosa dell’istinto doveva finire in fretta! Andava bene provare attrazione per John, ma strusciarsi come un vero gatto… un vero gatto… Perse ogni interesse per il braccio di John e si rifiondò sul laptop digitando furiosamente l’indirizzo del primo motore di ricerca che gli venne in mente.John rise divertito e sparì in cucina dopo avergli accarezzato un’altra volta il capo: adorava il fatto che Sherlock tentasse di fare il prezioso per poi cedere nel giro di pochi secondi alle sue coccole, ma tenne quel pensiero per sé. Ad un certo punto, mentre navigava tra un sito e l'altro, a Sherlock capitò di cliccare per sbaglio su un link che lo portò su una pagina piena di aneddoti e curiosità varie. L'occhio gli cadde inevitabilmente su quella che sembrava la classifica delle foto più belle e toccanti i cui soggetti immortalati erano umani e felini. Vedendo che John era ancora indaffarato in cucina, aprì quella galleria fotografica ed iniziò a sfogliarla. Sorrise