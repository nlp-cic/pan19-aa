suonare la chitarra – , delle cose che amavano e di quelle che odiavano. Sophie si lamentò di uno dei dottori del reparto in cui stava svolgendo il tirocinio, che trattava chiunque come se valesse meno di zero.  Quando la ragazza si alzò per mettere piatti e bicchieri nel lavello, non prima di essersi assicurata che il suo ospite non gradisse altro, anche Iwan si alzò e si rese utile. Le passò il suo piatto e il suo bicchiere, mente lei già stava versando il sapone sulla spugna. Impiegò poco a lavare tutto quanto – non che ci fosse poi chissà quale sporco da portar via – e ripose ogni cosa nello scolapiatti ad asciugare. Finito, si voltò verso il ragazzo, puntellandosi contro il bancone da cucina.  « Grazie per l’invito... E anche per la torta, ovvio » le disse. « Grazie a te per aver accettato » rispose per cortesia, quando sapevano entrambi che era stato lui ad autoinvitarsi.  Iwan le si avvicinò piano, con l’intenzione di darle un bacio sulla guancia, sia per ringraziarla che per salutarla prima di fare ritorno nel suo appartamento. Sophie però girò all’ultimo il viso nella sua direzione e tra le loro labbra ci fu un morbido e veloce sfioramento. « Oddio scusami, non volevo! » esclamò lei. Era terribilmente imbarazzata dall’accaduto e non voleva che l’altro si facesse strane idee sul suo conto. Dal canto suo, lui era rimasto immobile e silenzioso. Il suo cervello stava elaborando quanto successo e, una volta fatto, gli suggerì di rifarlo, questa volta bene e intenzionalmente. Così la baciò sul serio, zittendola perché stava ancora blaterando qualche stupida scusa, mettendole una mano sul viso e l’altra sul fianco. Lei gli accarezzò la nuca, passando le dita tra i capelli alla base dell’attaccatura. Le loro bocche si separarono con un leggero schiocco. Il ragazzo la guardò, studiando la sua espressione sorpresa, in attesa di una qualche reazione. Quest’ultima non tardò ad arrivare perché le guance di lei si colorarono di rosso e ci fu un accenno di timido sorriso, che finì per riflettersi sul viso di lui come se si fosse trattato di uno specchio. « Penso sia meglio che io vada » constatò Iwan. « Devo anche dar da mangiare al mio cane ». « Oh, hai un cane? » Lui annuì. « Sì, un mastino. È ancora un cucciolo, ma già mangia più di me ». Sophie ridacchiò della cosa, tenendo per sé il pensiero che un appartamento non era l’ambiente migliore per un cane del genere. « Come si chiama? » « Non ha ancora un nome, sinceramente. L’ho preso questa mattina » e si trattenne dal dirle “Se vuoi, puoi aiutarmi a scegliere un nome adatto” perché, anche nella sua mente, quella proposta era alquanto eccessiva. Lo accompagnò alla porta. Qui, prima di uscire dall’appartamento, il ragazzo le baciò una guancia, in un punto molto vicino all'angolo della bocca, tenendole il mento con le dita per non incappare in un altro “spiacevole” incidente come quello di poco prima. « Allora ciao. E grazie ancora ». « Grazie a te, ciao ». Chiuse la porta con lentezza. I passi leggeri di lui rimbalzavano sulle pareti spoglie del pianerottolo che separava i loro appartamenti e giungevano nitidi alle sue orecchie. Poi cessarono. Sophie trattenne il respiro quando ripresero l’attimo dopo, diretti verso di lei. E l’avrebbe trattenuto ancora di più quando sentì il ragazzo spingerle contro la porta per rientrare nell’appartamento, se solo le fosse stato possibile. Non appena rivide la sua figura, notò come nei suoi occhi azzurri ci fosse un mix di emozioni contrastanti. Erano terribilmente espressivi, quegli occhi, così come tutto il resto del suo viso, ci aveva fatto caso. Ad ogni parola che lasciava le sue labbra corrispondeva un piccolo movimento dei muscoli della faccia. Iwan le passò un braccio dietro la schiena per attirarla a sé e la baciò senza attendere o sprecare altro inutile tempo. A Sophie non sfuggì l’accenno di sorriso sulle sue labbra mentre lo faceva e si strinse contro di lui, contro quel corpo che superava di un paio di centimetri in altezza. Si spostarono piano, finché lei non si appoggiò alla porta. Sotto il peso di entrambi, quest’ultima andò ad incastrarsi perfettamente allo stipite. Il ragazzo le mise una mano dietro una coscia e le sollevò la gamba, portandosela intorno al fianco. Poggiandogli entrambi i palmi sul petto, Sophie lo costrinse ad indietreggiare di un paio di passi. Automaticamente, Iwan pensò di aver sbagliato qualcosa, di aver corso troppo. Finì però per ricredersi quando lei lo prese per mano e, intrecciando le loro dita, lo trascinò nella sua stanza. Lo fece sedere sul bordo del letto e gli si mise di fronte. Guardandolo dritto negli occhi, sollevò la gonna nera verso l’alto, verso i fianchi, per mettersi a cavalcioni sopra di lui senza impicci. Il ragazzo mantenne il contatto visivo, anche se avrebbe tanto voluto spostare altrove la sua attenzione. Sophie cercò le sue labbra, così come cercò un appiglio tra i capelli. Lui accarezzò le sue cosce, muovendo le mani da poco prima del ginocchio fino a che