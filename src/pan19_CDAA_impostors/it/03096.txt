di no.

«Sì» confermò Kov. «Pensavamo fossi solo uno strano uccello, ma poi...»

Marco era sul punto di ricordargli dell'esistenza dei Frutti del Diavolo, ma poi si ricordò che stava volando, quando gli erano presi gli spasmi, nel Mare Settentrionale, un posto dove era raro vedere persone con simili poteri. Così sospirò.

«Si tratta di una maledizione» mentì. Be', non del tutto, dato che si parlava di poteri di frutti demoniaci. «Questo è il mio vero aspetto, ma lo posso assumere solo quando sono immerso in acqua. Altrimenti assumo la forma dell'uccello che avete visto.»

«Oh, era molto bello...» sussurrò Kil.

«Una maledizione?» chiese invece Petr. «Chi è stato? Perché?»

«È stato...» Il dolore stava tornando, o per meglio dire la stanchezza che tutte quelle fitte gli avevano procurato. Non riusciva più a stare in piedi, per cui con le ultime energie si allungò sulla riva, trascinando il corpo all'asciutto e, per rispettare la bugia che aveva detto, si trasformò in fenice.

«Che ti succede?» si preoccupò Petr. Tutti si chinarono a fianco a lui e solo Kil si azzardò a sfiorare appena quelle piume fiammeggianti.

«L'uomo che mi ha fatto questo mi sta cercando» disse Marco. «Vuole sapere una cosa da me, ma io non gliela posso dire. Ho volato fino a perdere le energie e adesso non ce la faccio più...» C'era della verità in quello che diceva: voleva solo tornare dietro la cascata, ad accovacciarsi e a dormire finché non fosse tornato in piena forma.

I cinque ragazzi si guardarono fra di loro, gli occhi che passavano fra l'uno e l'altro e il corpo di Marco in forma di uccello, che adesso stava tremando, le fiamme che ondeggiavano al ritmo dei suoi brividi.

«Ti nascondiamo noi!» offrì Petr, di impeto. Subito dopo rivolse lo sguardo ai suoi compagni, perplesso. «Sempre che voi siate d'accordo...» aggiunse.

Kil annuì. «Io sì.»

«Non abbiamo molta scelta» disse Cal. «Non possiamo lasciarlo così.»

«Ma pensiamo bene a come fare» aggiunse Lic.

«Grazie. Grazie davvero.»

La banda degli Swans abitava in una casa cantoniera ai margini del villaggio che si trovava nel centro della foresta. Era un edificio abbandonato, con la vernice rossa ormai sgretolata a terra, la porta che non si chiudeva e i vetri delle finestre rotte. Il primo piano era inagibile, per cui i cinque ragazzi vivevano nelle due stanza al piano terra, dividendo tra la stanza da letto e la stanza dove c'era tutto il resto, dalla cucina alla sala prove.

Tuttavia, il fatto che la casa cantoniera fosse ai margini del villaggio permise ai ragazzi di trasportare Marco all'indietro senza che nessuno se ne accorgesse. E dopo aver passato notti seduto sulla nuda roccia, potersi accovacciare su delle coperte morbide, per quanto strappate e sporche, era più di quanto Marco desiderasse, dopo essere stato colto dai dolori in volo.

 

***

 

Ace fissava perplesso l'edificio diroccato che la vivrecard indicava e si chiedeva per quale assurdo motivo Marco dovesse trovarsi all'indietro e soprattutto non rispondesse alle chiamate sul Lumacofono. Dato che anche lui si trovava nel Mare Settentrionale ovvio che il Babbo e gli altri gli avessero chiesto di controllare, cosa che Ace aveva fatto con piacere. Ciò nonostante la situazione era così strana - Marco non era il tipo da non dare notizie e farli preoccupare - che Ace non sapeva se reagire nel solito modo o tentare un approccio più prudente.

«Scusa.» Kil l'aveva passato in fretta così da urtarlo per sbaglio.

«Ehi, aspetta.» Ace lo afferrò per il braccio, quasi in maniera involontaria. Mise via la vivrecard nella tasca. «Sai chi vive in questo posto?»

Kil teneva lo sguardo basso, sospettoso. «Noi. Io e... gli altri della mia band.»

«Band?»

«Sì, una band musicale.» Il suo tono era sottile, difficile da udire.

«Che figata» commentò Ace, con sincerità. «Posso entrare? Posso vedere?»

A quella domanda, Kil non rispose. Si limitò a paralizzarsi sotto la sua presa e a rimanere fermo, gli occhi bassi e la frangia dei capelli viola che gli copriva metà del volto.

«Lascialo stare!» Petr aveva visto la scena da una delle finestre della casa diroccata e si era precipitato verso di loro, i pugni alzati davanti alla testa.

Ace lo evitò con grazia, ma lasciò la presa su Kil. «Calma, non stavo facendo niente di male.» Alzò le mani per indicare la sua buona fede. «Ho sentito della band e volevo solo dare un'occhiata.»

Petr era caduto a terra per la sua stessa corsa, ma fu rapido ad alzarsi e a mettersi davanti a Kil, con fare protettivo. Kil, di contro, aveva fatto due passi indietro per allontanarsi da Ace.

«No. È tutto privato, alla larga!» E poi Petr fece un cenno a Kil, che annuì e trotterellò via, per scomparire in fretta all'interno della casa diroccata. «Sciò!»

Ace alzò appena gli occhi al cielo. «A