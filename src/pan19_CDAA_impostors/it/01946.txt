labbra sottili del mago mentre sfiorava lieve la guancia di Elyn e richiudeva gli occhi per i pochi minuti di pace che ancora restavano prima che la bimba si catapultasse come ogni giorno nel loro letto pretendendo coccole, subito seguita a breve dagli altri due in perenne lotta.Pochi minuti ancora, per pensare, per ricordare, per gustare l’immensa felicità di quell’istante.Adesso, quando ripensava al tempo trascorso, Severus non aveva più paura. Certo, il suo passato colmo di straziante sofferenza esisteva ancora, non poteva né voleva cancellarlo; ma era nascosto in fondo, nelle pieghe della memoria lontana, con tutto il carico d’intollerabile dolore, di rimorsi e rimpianti che per tanti anni l’avevano accompagnato nella solitudine silenziosa e fredda della sua vita. Non tornava più a tormentarlo, il passato, se non in casi rarissimi, e in quei momenti solo il sorriso di Elyn lo salvava, dolce e bello come la prima volta in cui l’aveva visto al San Mungo quando si era infine risvegliato dopo il morso di Nagini.Era un altro uomo, ormai, e quello che contava era solo il passato colmo di bei ricordi, i momenti della vita che aveva costruito insieme ad Elyn, la donna meravigliosa che con il suo sorriso d’amore e di perdono gli aveva regalato una nuova, vera vita, dopo che le lacrime di Fanny l’avevano strappato all’orribile morte delle zanne avvelenate del serpente.Severus trasse un lungo respiro, le labbra sottili sempre atteggiate in un sorriso felice, la sua donna che nel sonno si stringeva a lui.Era un passato piacevole da ricordare, breve ma intenso, fatto d’amore e di sorrisi, ma anche di tanto duro lavoro soddisfacente come preside di Hogwarts. Aveva lavato via ogni onta dal proprio nome per quell’orribile anno di presidenza: adesso il Preside Piton era solo quello che aveva ricostruito Hogwarts, che l’aveva resa ancora più bella di prima; il giovane preside innovativo che aveva aperto la scuola a tutti per corsi di aggiornamento e specializzazione, ed i più affollati erano proprio quelli di Pozioni e Difesa dalle Arti Oscure che lui stesso teneva. Certo, l’impegno era gravoso, ma le soddisfazioni erano davvero tante e lui si sentiva ancora giovane e forte. E felice, soprattutto.Severus riaprì gli occhi e sorrise di nuovo, ricordando quei primi anni e la gelosia di Elyn per le giovani streghe che si iscrivevano a quei corsi senza competenza alcuna, al solo fine di conoscere l’affascinante eroe della guerra contro Voldemort, la coraggiosa spia che aveva saputo mentire al miglior Legilimante dei lori tempi… solo per cercare poi di sedurlo.Il sorriso divenne accenno di silenzioso riso mentre i suoi profondi occhi neri si posavano scintillanti sul profilo della donna che tanto intensamente amava. Elyn sapeva benissimo di non aver nulla da temere: era un uomo fedele, lui, lo era sempre stato fin da ragazzo, a partire da Lily. Ma se l’ossessiva fedeltà a quel sogno perduto lo aveva solo fatto tremendamente soffrire, la totale fedeltà ad Elyn aveva colmato d’amore e di felicità la sua vita negli ultimi dodici anni.Severus pensò di nuovo ai suoi figli che si stavano svegliando nelle stanze accanto e sorrise.Sorrise con dolce passione al sorriso bello e dolce di Elyn che si era svegliata proprio in quel momento, mentre il mago la stringeva forte a sé: avevano ancora così tanti anni per essere felici insieme e per sorridere alla vita! * * * Elyn osservava l’uomo che amava e con il quale aveva trascorso la vita.Severus non sembrava essersi accorto che la sua donna lo stava accarezzando con lo sguardo, e con il sorriso. Guardava lontano il mago, giù nel parco della scuola, vicino al limitare della Foresta Proibita dove i suoi nipoti più giovani e ribelli – sì, proprio due scapestrati Grifondoro insofferenti alle regole che il Preside stesso aveva stabilito per la loro incolumità – si erano come al solito appartati architettando chissà quale nuova avventura per cacciarsi nei guai.Il mago scrollò la testa, sospirando piano, rassegnato e indulgente, e chiudendo gli occhi appoggiò le spalle alla colonna; reclinò appena il capo, i lunghi capelli neri, ormai abbondantemente spruzzati d’argentei fili, ad incorniciargli il volto sereno.Elyn rimase ad osservare in silenzio quel volto tanto amato e così profondamente conosciuto da permetterle di comprendere senza fatica ogni pensiero che in quel momento attraversava la mente di suo marito.Severus stava ripensando alla sua vita, ne era certa, e tutte le emozioni passavano sul suo viso rivelandosi alla donna che tanti anni prima aveva imparato a conoscere a fondo la sua anima lacerata e ad amarla con tutta se stessa.Elyn sapeva leggere ogni cosa sul quel volto amato, ove dolore e sofferenza per lunghi anni avevano inciso le loro indelebili e tremende linee. Poi, in una nuova vita regalata da lacrime di fenice e dal sorriso d’una donna che aveva saputo conoscere ed amare ogni sua colpa, era stato solo il sorriso che aveva modellato le rughe di quel caro e dolce viso.Le rughe dovrebbero semplicemente indicare il posto dove erano i sorrisi[1], mormorò tra sé la strega, sospirando piano. L’aveva letto in uno dei tanti libri Babbani che il mago conservava nella sua biblioteca personale.Ma sul viso di Severus purtroppo