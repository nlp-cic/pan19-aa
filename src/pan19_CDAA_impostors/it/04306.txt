gli era stata promessa. «D'accordo ragazzo, sali». Così dicendo gli voltò le spalle e si piegò leggermente, invitandolo a salirgli sulla schiena. Il nobile esitò un po'; infine decise di arrampicarsi sulla sua enorme e calda schiena, trovando il contatto tra il proprio corpo ed il suo assai confortevole. Dante osservò ciò che l'aspettava mentre il ragazzo si sistemava; dopodiché si avventurò su per la china. La salita fu lunga e perigliosa e nel corso Nero ebbe modo di percepire il movimento di alcuni dei muscoli dorsali di Dante, cosa che glielo fece percepire come ancora più selvaggio e attraente. Il più vecchio cercò di sforzare poco il fianco ferito ma fu tutta fatica inutile dato il gravoso sforzo fisico che stava compiendo. Una volta arrivati in cima, Nero scese e cercò riparo dal gelo della notte nel proprio abitino striminzito senza riuscire a trovarne alcuno; tuttavia non osò dir niente al suo compagno, che aveva ben altro cui pensare - e poi non voleva risultare debole e bisognoso di protezione. Dante però scorse con la coda dell'occhio il tremolio che lo scuoteva e decise di separarsi dal suo pesante mantello rosso per posarlo sulle sue spalle nude. Il più giovane rimase stupito dal suo gesto. «Non voglio che ti prenda un malanno, tuo padre darebbe la colpa a me» borbottò burbero a mo' di spiegazione mentre lo superava per aprirgli il cammino alla volta della piccola radura dove avrebbero dovuto dormire. Nero si strinse nel tessuto, accarezzandolo ed avvertendo emanare da esso il tipico odore dell'uomo che gli camminava innanzi. Avrebbe voluto ringraziarlo ma l'altro non sembrava voler proseguire il discorso; per cui gli si avviò dietro in silenzio. Nella caduta si era rotto il tacco di una scarpetta, per cui camminava stando attento a dove metteva i piedi e soprattutto poggiando il piede con la calzatura rotta solo sulla parte anteriore. Voleva dimostrare di essere in grado di adeguarsi all'idea di "uomo" che Dante pareva avere e per farlo doveva dimostrare di essere autonomo. Inoltre il recupero del suo sesso originale aveva risvegliato in lui un certo orgoglio che doveva tentare di proteggere a qualsiasi costo.  Il resto della notte trascorse abbastanza serenamente. Dante dormì parecchio nonostante di quando in quando venisse svegliato da fitte al fianco; Nero al contrario riposò pochissimo a causa del freddo pungente della notte e del terreno su cui si era coricato. A poco era servito rannicchiarsi e avvolgersi stretto dentro l'ampio mantello rosso del suo compagno di viaggio. L'indomani mattina ripresero il viaggio e stavolta camminarono entrambi con le loro gambe. Nero cominciava ad avere un certo languorino e Dante stava praticamente morendo di fame, ma nessuno dei due osò dirlo, lasciando ai sonori lamenti dei loro stomaci tale compito. «Non hai niente da mangiare?» riuscì a chiedere Nero dopo l'ennesimo gorgoglio dello stomaco del più grande. «No, altrimenti starei mangiando» rispose Dante brusco. La fame lo innervosiva. «Se hai fame penso che dovrai aspettare ancora un po' prima di placarla: a quanto pare su questa montagna la selvaggina scarseggia e non ci sono cespugli o alberi da frutto» soggiunse, fermandosi improvvisamente per alzare lo sguardo verso il cielo. «Posso resistere» replicò il più giovane con determinazione e capriccio nella voce. La mancanza di una risposta da parte dell'altro lo indusse ad alzare lo sguardo a sua volta in cerca di ciò che aveva attirato la sua attenzione. «Che stai guardando?» volle sapere. «Valuto quanto possiamo ancora percorrere alla luce del giorno» rispose l'altro. Il nobile gli girò intorno mormorando un semplice: «Ah...». Ad un certo punto mise in parte il piede su una radice sollevata e la parte di tacco rotto ci si incastrò sopra. Avvertendo il blocco nel muovere il passo successivo Nero finì col cadere in avanti finendo carponi sul terreno. Dante abbassò lo sguardo nell'udire l'impatto e si trovò a guardare il sedere del più giovane. Un rossore improvviso gli colorò le guance per la posa spudoratamente ambigua e subito distolse lo sguardo, cercando di dissimulare il proprio improvviso interesse. «Come hai fatto a cadere?!». «Non l'ho fatto di proposito! Si è incastrata una scarpa in una radice!» si difese prontamente il minore mentre controllava di non essersi fatto male. Dante notò che in quella posizione la gonna lasciava intravedere i suoi piedi e non gli occorse un eccessivo sforzo di fantasia per arrivare a capire quale fosse la scarpetta responsabile della caduta. «Perché non mi ha detto che aveva un tacco rotto...?» si chiese tra sé mentre al suo interlocutore diceva: «Se ce la fai a camminare forse possiamo riuscire ad arrivare sul versante opposto per stasera». Nero si affrettò a cercare di rimettersi in piedi. «Certo che ce la faccio» asserì sistemandosi la gonna e successivamente il mantello, che gli era finito tutto sulle spalle. Sollevò il mento con aria altezzosa e si avviò precedendo Dante lungo il sentiero. Era infastidito dal tono con cui gli aveva appena parlato, come se non lo reputasse in grado di sostenere una camminata. Dante lo guardò allontanarsi con aria interrogativa, non capendo il motivo per cui sembrava essersi arrabbiato. «Se troveremo un villaggio ti cercherò qualcosa di più comodo e adatto da mettere» gli disse a voce alta, in maniera che il