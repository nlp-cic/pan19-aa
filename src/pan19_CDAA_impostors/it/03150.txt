e poi un po’ di euforia: - È mica colpa mia? - Juraj inarcò le sopracciglia senza capire. - Oppure c’entra Gianluca? - A questo il già pallido slovacco impallidì ulteriormente, mentre un pugno allo stomaco peggiorava il suo stato già fin troppo instabile fino a quel momento. - Che… che ne sai? - Mati capì d’aver colpito nel segno e sorrise cercando di essere calmo e tranquillo, anche se dentro di sé cominciava a bruciare molto realizzando che doveva aver avuto un passato con lui. - Niente. Solo che l’hai fissato per tutto il tempo come se fosse lui il centro dei tuoi… sfoghi! - Concluse ripetendo il termine usato da lui prima. - Juraj si morse il labbro e lo guardò poco convinto, seccato e profondamente indeciso. Una canzone recente remixata partiva proprio in quel momento ed in un istante brevissimo, troppo breve per riuscire a ponderare lucidamente, Juraj succhiò tutto il suo mojito, infine infilò la cannuccia a Mati in bocca quasi di prepotenza e allo stesso modo disse: - Bevi! - Mati spaesato bevve un po’, ma lui più perentorio ordinò: - Tutto! - E forse furono i suoi occhi azzurri particolarmente penetranti e decisi, anche piuttosto allucinanti, a fargli fare tutto quello che voleva. Mati bevve tutto il mojito, Juraj prese il suo bicchiere e lo posò in un tavolino in parte, poi gli prese le mani e lo condusse in mezzo alla folla che ballava, superando quelli in disparte a parlare. Mati capì che non avrebbe risposto e che aveva preso nel segno, lo seguì perso, con il fuoco che lo bruciava partendo dalle viscere. In un attimo iniziò a sudare e a sentire un gran caldo, non immaginava che un mojito bevuto così in fretta potesse dare quello ed altri effetti. Voleva fare la cosa giusta e politicamente corretta, voleva gestire quella notizia nel migliore dei modi, approfondire, parlarne bene, ma lì, su due piedi, con l’alcool che gli faceva effetto, il caldo, la gente, la musica forte e lui che gli si appiccicava addosso… lì in quel momento Mati capì che non gli importava di fare davvero la cosa giusta. Capì che gli bruciava che Juraj avesse ancora qualcosa in piedi con Gianluca, che forse era solo una normale incapacità di scrollarsi un ex di dosso.Capì che era geloso, che voleva essere lui al centro dei suoi pensieri e capì anche che voleva il corpo di Juraj per sé. E che voleva anche la sua totale attenzione. I suoi occhi addosso, le sue mani sul proprio sedere, la sua bocca a parlargli nell’orecchio e voleva che Juraj stesso pensasse solo a lui. Così decise di prenderselo perché forse dopo quella notte avrebbe trovato il coraggio di fare la cosa giusta, la cosa che di norma avrebbe fatto.Sapendo che dopo quella notte gli avrebbe detto di sistemare i suoi demoni prima di dedicarsi a qualcun altro, decise di fare almeno per una volta semplicemente quello che voleva. E le sue mani scivolarono sul suo petto, lo carezzò e poi circondò il suo collo con le braccia, le labbra aderirono alla guancia ed invece di cercare la sua bocca, trovò il suo orecchio. - Ma in che locale siamo? - Chiese piano notando altre coppie ‘diversamente’ assortite che ballavano in modo spinto intorno a loro. Qualcuna si baciava, addirittura. Juraj ridacchiò e rispose anche lui al suo orecchio facendolo rabbrividire: - Un locale dove chiunque fa tutto quello che gli pare, dove tutto è assolutamente normale. - Gli prese il lobo fra i denti e lo succhiò, Mati chiuse gli occhi e appoggiò la testa alla sua per intimargli di continuare. Il calore del mojito, della musica, della gente e delle luci continuava a lavorare in lui, poi la sua lingua sulla pelle sensibile dell’orecchio, le mani sul suo sedere. - Ci sono anche delle camere ad ore. - A Mati venne un colpo, si eccitò subito e Juraj, aderendo il bacino al suo dove i jeans stringevano per entrambi, lo sentì chiaramente. Sorrise divertito decidendo che per far fronte a quell’emergenza, un emergenza dove Gianluca si stava insinuando in lui in modo tutt’altro che normale, poteva fare uno strappo alla regola che aveva cercato di seguire con Mati. Lo frequentava da qualche settimana, non ci aveva mai fatto niente, poteva anche essere ora, dopotutto. Non aveva mai aspettato tanto prima di andare a letto con qualcuno che accettava chiaramente la sua corte, adesso doveva chiarire a sé stesso che non era innamorato di nessuno e che aveva in testa solo Mati. Non provava niente, per lui, però magari un giorno avrebbe potuto. I loro copri si muovevano a ritmo di quella musica forte e ritmata, nessuno dei due era particolarmente bravo, però qualche mossa l’avevano imparata. Mati era più bravo, a Juraj bastava attaccare il bacino al suo, toccarlo con le mani, stringergli i fianchi e baciargli il collo. Mati aveva gli occhi chiusi ed era completamente abbandonato. Era l’unica notte, si ripeteva. L’unica. Poteva vivere quel bel sogno che l’aveva tenuto sveglio per un bel po’. Poteva concludere quell’ispirazione come aveva desiderato dal primo momento. “E poi ognuno per la sua giusta strada.