il fuoco dove si sta affumicando la carne, si siede vicino alla moglie e la stringe al petto, baciandole la tempia. Stiles, che si è spostato da parte a Scott per far spazio al padre, li guarda con affetto.

- Vedete, - continua la donna, - le corna dei cervi simboleggiano il rinnovo continuo della vita perché ogni volta che cadono, ricrescono sempre in primavera, più grandi e più forti di prima. Per questo, so che sarete al sicuro anche quando non sarò più qui al vostro fianco a vedervi crescere… -

Con queste ultime parole la voce della donna si incrina e i suoi occhi diventano lucidi, insieme a quelli di tutti i presenti. Noah non dice nulla, si limita a stringere più forte a sé la donna che ama e che sta piano piano morendo per una malattia che non ha cura; Melissa, deglutendo le lacrime, prende delicatamente dalle mani dell’amica gli amuleti e li consegna a Scott e Stiles. 

- La corda intrecciata alla base è fatta con il cuoio delle gambe, con l’augurio che possiate camminare per giorni e avere sempre le forze di andare avanti. -

La conclusione di Melissa è accompagnata da un sorriso tremulo rivolto ai due giovani.

- Tua madre mi ha fatto sapere una cosa, Stiles; - dice piano suo padre attirando la sua attenzione, – ha detto che il cervo è morto felice, non c’era ombra di dolore o paura in lui. -

Quando termina, l’uomo sorride al figlio, consapevole di come quelle parole siano di conforto per il giovane che soffre nello spezzare vite innocenti.

Poi sui presenti cala un silenzio pieno di emozioni e ognuno si perde nei rispettivi pensieri.

Scott è il primo a muoversi; si alza e va ad abbracciare contemporaneamente Claudia e Noah, poi si butta tra le braccia della madre, nascondendo il viso rigato dalle lacrime nell’incavo del collo di lei.

Stiles è senza parole e sta facendo del suo meglio per non scoppiare a piangere; fissa il corno tra le sue mani, rigirandolo tra le lunghe dita affusolate e passando il pollice sulla runa intagliata.

Quando trova la forza di alzare gli occhi umidi di lacrime trova subito gli occhi, altrettanto umidi, di Claudia e Noah su di lui; con passo malfermo si alza e bacia la guancia di Melissa che gli restituisce una carezza piena d’affetto, poi, si avvicina ai suoi genitori e viene immediatamente stretto nell’abbraccio a cui ha sempre dato la definizione di “casa”: lui al sicuro in mezzo a suo padre e sua madre.

Il giovane inspira a fondo l’odore di sua mamma per imprimerselo nell’anima: fiori di campo bagnati di rugiada mattutina e calore del Sole, liquirizia e menta piperita e un pizzico di qualcosa a cui non è mai riuscito a dare nome.

- Dzięki, mamo i tato, cię kocham. (Grazie, mamma e papà, vi voglio bene.) – sussurra Stiles con voce rotta mentre le prime lacrime iniziano a rigare le pallide guance.

- My też cię kochamy, skarbie. Cię kocham, mój Mischief. (Anche noi ti vogliamo bene, tesoro. Ti voglio bene, mio Mischief.)  – risponde piano Claudia stringendo il figlio più forte.

- Ti voglio bene anche io, figliolo. – riesce a rispondere il padre, dopo aver deglutito le lacrime, mentre bacia il bambino tra i corti capelli e sussurra un “ti amo” nell’orecchio della moglie.

 

 

Stiles è sepolto tra le coperte, con uno Scott molto addormentato e molto caldo appiccicato ad un fianco, quando si sveglia per colpa delle voci che parlano svelto e forte.

- Che succede? -

Mentre si tira su a sedere, mezzo addormentato, strofina gli occhi con le mani e sbadiglia rumorosamente. Fuori è ancora buio, quindi dev’essere notte inoltrata.

- Tesoro, voglio che tu metta i pantaloni pesanti, indossi la giacca e ti infili le scarpe perché dobbiamo andare. -

Dice Claudia mentre chiude lo zaino del figlio dopo averci infilato tutti i suoi averi all’interno; Melissa, intanto, sta cercando di svegliare il proprio figlio e farlo alzare.

- Perché? Che succede? Dove andiamo? – chiede Stiles improvvisamente sveglio e in allarme.

- Ho bisogno che tu ti vesta subito e che prenda la tua roba. Ora. -

La voce dura e allarmata della donna lo fa tacere e mettere in movimento; quando è pronto si alza e guarda con ansia sua madre che sta parlando velocemente con Melissa.

Scott, ora più sveglio e vestito, si avvicina a Stiles e gli stringe la mano.

- Hanno paura, siamo in pericolo. – dice il giovane mannaro e Stiles non ha bisogno di chiedergli come faccia a saperlo: anche lui che non possiede sensi soprannaturali sente che c’è qualcosa che non va.

- Dov’è papà? -

Il bambino si guarda intorno notando l’assenza dell’uomo nella tenda. Le due donne smettono di parlare e Claudia si avvicina mettendosi in ginocchio davanti ai due giovani; poi, con fermezza, poggia le mani sulle rispettive spalle dei bambini e stringe piano la presa.

- Allora, dovete ascoltarmi bene ora. – dice Claudia guardando a turno i ragazzini negli occhi, –  Stanno per arrivare delle persone molto pericolose; queste persone