Gennaro. "Fede non si fonde mai con Mika."

"Perché?"

"Quello che vuole sapere anche lui. Perché con Giò sì e con lui no?" Sta zitto per qualche secondo e raggruppa il coraggio dalla pancia. "E lui sai cosa ha detto? Che con Giò è diverso..."

"Che cazzo vuol dire che è diverso? Senti. Il tuo Fedez qua mi sta facendo salire il nervosismo, quindi racconta come Cristo comanda. O lui schiatta." 

Adesso il naso di Alessio tocca decisamente la guancia di Gennaro, che ha aggrottato le sopracciglia e sembra volergli dare una testata. Ride. "Gliel'ho chiesto, il perché, mica so' stronzo... però Fede mi fa che non posso capire finché non avrò provato a fondermi con qualcuno."

"Embe' tu non ti puoi fondere ché fai quella faccia da cane bastonato?"

"Guarda che io posso fondermi!" risponde indignato, sbattendo velocemente le palpebre. "Sono una gemma pure io. Posso fare quello che fanno loro, cazzo. Solo che... è difficile." 

Stanno zitti per un po' e le onde continuano a scontrarsi con la sabbia e il sole sta scendendo un po' troppo velocemente. Le scarpe di Gennaro stanno vicino ad Alessio, non si sa bene per quale motivo, la giacca di Alessio se l'è messa Gennaro e non si bene in quale momento. E forse fa un po' troppo freddo. 

"Questa tua storia è deprimente."

"Lo so."

"Se Fedez ama Mika glielo potrebbe pure dire, invece di fare il prezioso che si fonde solo con Giò. O no?" 

Alessio non risponde. Inclina soltanto la testa e alza le spalle. Non lo sa. Cazzo. O meglio, non lo sa ancora. "Balliamo?"

"Senza musica?"

"Sta in testa la musica. E poi ci piace far finta di essere matti, no?"

Gennaro gli prende la mano e si alzano in piedi. Non che questa sia la richiesta più strana che Alessio gli abbia fatto. 

 

 

~•~

 

 

 

Alessio la conosce la storia di Fede, è per questo che a lui piace. L'ha raccontata a Genn e lui ha aggrottato le sopracciglia e se l'è fatta ripetere perché, che palle, non poteva scegliersi dei primi amici normali per entrare in società? No? Però lo ha fatto sentire un po' più vicino a Fede e forse, si è detto, sì, perché no, forse Fede è quello che più lo capisce. Dopo Alessio. Sempre dopo Ale. Nessuno prima di lui mai. 

Però Gennaro se l'è fatta raccontare di nuovo, la storia di Fede, e lo ha guardato negli occhi mentre la raccontava e stava zitto perché si riempiva la bocca di ciambelle. E può anche essere che in quel momento abbia capito il motivo della Grande Cotta del suo migliore amico. Ma non per questo l'ha condivisa. 

"In pratica sei quello tenebroso del gruppo, eh?" aveva commentato con un sorriso sarcastico. Non che il sorriso volesse essere sarcastico. Forse sarebbe dovuto stare più attento con Fedez. Magari non doveva farlo arrabbiare. Magari sarebbe scoppiato in un attacco d'ira e... fermo, fermo, fermo.

 È Fedez, cazzo. 

"So a cosa stai pensando." La gemma aveva alzato la spalla e si era quasi toccato l'orecchio, dal tanto alzarla. 

"Per questo hai la..." Gennaro aveva indicato vagamente il collo, guadagnandosi una gomitata in mezzo alle costole di Alessio. Non che la cosa gli importasse. 

"Eh. Sì, difetto di fabbrica." Si era seduto e l'aveva guardato con un'espressione divertita. Scuoteva la testa, mimando un Oh, cielo come le vecchie donne nei film che Shorty li convince a guardare. Sì, cazzo. È sempre Fedez. "Tipo Giò ha quella roba fighissima sul petto perché viene dal Pianeta delle Gemme. E Mika ce l'ha sulla mano perché lui può, praticamente era una specie di aristocratico. E io invece no, ho una cazzo di ossidiana nel collo che pare fare cose cattive, perché il mio destino era quello di distruggere gli esseri umani e sono stato creato nel Giardino d'Infanzia ed ero cattivo."

"Sei praticamente Loki. Sei il più figo di tutti." Alessio aveva gli occhi a cuoricino, un'altra volta, e quel sorriso da coglione stampato in faccia che non può semplicemente avere. No. 

E Gennaro che gli ha tirato un pugno in mezzo alle costole, ma niente, il sorriso non se ne andava. Che palle. 

"Tranne che per la smania di potere, il complesso del fratello minore e la paura di non essere amato." Fedez non si era reso conto degli occhi a cuoricino neanche a pagarlo oro, ma è sempre stato così e di questo nessuno può dire niente. Un po' come Giò, che era passato per la cucina, aveva alzato il sopracciglio e sembrava voler chiedere qualcosa a Fede ma che poi se n'era andato. Così. Come se avesse fatto la cosa più naturale del mondo. 

Alessio ridacchiava. 

"Sei stato creato in una miniera di vetro vulcanico. Tutte le gemme che stavano con te erano progettate per combattere e fare del male. Sei cresciuto in questo Giardino d'Infanzia, allevato per