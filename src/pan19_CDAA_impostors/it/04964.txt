lo fa con un secondo di ritardo. Alex indugia per un momento prima di alzare la mano dalla leva del cambio, dove copre quella di Genn; poi si sistema meglio sul sedile, e si schiarisce nuovamente la voce «La accendiamo?» gli chiede, in quella che probabilmente è la più squallida delle imitazioni di Gerry Scotti. Genn però china il capo e sbuffa appena una risata, come fa sempre quando Alex gli propina una delle sue terribili battute e non c’è nessun altro in giro. 


 


«La accendiamo» conferma, e piazza entrambe le mani sul volante «Come facciamo?» 


 


Alex piega il capo verso di lui, divertito.



«Magari gira la chiave, Niki Lauda» replica e Genn gli mostra il medio senza neanche guardarlo «Però devi tenere schiacciata la frizione e poi girare la chiave fino in fondo finchè non senti che si è accesa. E continua a tenere la frizione sennò la macchina si spegne».


 


Genn ostenta gesti fin troppo fluidi mentre fa come Alex gli ha detto, e quando il rombo del motore risuona nello spiazzo deserto, sul suo viso si dipinge un sorriso compiaciuto. 


 


«Adesso parto?» chiede speranzoso; Alex annuisce.


***


Would it really kill you if we kissed?


 


«Genn, piano!» strilla Alex, mentre la macchina prende improvvisamente velocità nello spiazzo vuoto. Il volto di Genn è una maschera confusa di determinazione e panico, e stringe il volante con tanta forza che le sue nocche sono bianche e le sue braccia rigide e tese. Il motore geme quando i giri salgono vertiginosamente e Alex pensa che è stata una pessima idea, e gli distruggerà la sua 

meravigliosa, nuovissima macchina 

e «Gè, la seconda!» piagnucola.


 


Genn stringe la lingua fra i denti e pesta con violenza la frizione, inserisce la seconda e non appena rialza il piede, l’auto dà un sussulto, un gemito, e si spegne. Per la dodicesima volta. 


 


«Vaffanculo!» esclama Genn esasperato, sgranando gli occhi e mostrando il medio al tachimetro «Vaffanculo, vaffanculo, vaffanculo!» ripete, picchiando ripetutamente il pugno sul volante.


 


Alex cerca di riprendersi dal batticuore che, per questa volta, non ha nulla a che vedere con i sentimenti che prova per Genn ma ha tutto a che vedere con il suo stile di guida, ehm, 

pittoresco.

     


 


«Gè, rilassati» prova a dirgli, mettendo a tacere quella parte del suo cervello che vorrebbe scaraventarlo lontano dalla sua macchina e non fargli toccare mai più il volante «Sei troppo violento, premi quei pedali che manco dovessi ammazzare una cimice! Ci vuole delicatezza, premura» accarezza il cruscotto per dimostrarglielo, e nello sguardo che Genn gli rivolge c’è tanto panico quanto sconforto.


 


«Non ce la farò mai» mugola, afflosciandosi sul sedile «Lo sapevo che era una pessima idea prendere la patente, non sono mai capace a fare un cazzo» 


 


Alex combatte contro la voglia di alzare gli occhi al cielo, perché la tendenza che ha Genn ad abbattersi, ad incolparsi per ogni piccola cosa che non gli riesce bene al primo colpo è da sempre uno dei rovesci della medaglia del suo essere un perfezionista e del suo mettere l’anima in ogni cosa che fa. Ma lui ci è abituato, e sa come gestirlo.


 


«Lo dici anche ogni volta che devi imparare una canzone nuova» si sporge verso di lui mentre parla, sa che è importante che Genn lo senta fisicamente vicino; posa la mano sul suo braccio e cerca di non far caso a come le sue dita potrebbero avvolgerlo quasi completamente «E 

ja

, hai appena iniziato. Sei già molto meglio di me quando ho guidato la prima volta» 


 


Genn incurva le labbra nell’accenno di un sorriso divertito, e lo guarda da sotto il ciuffo di capelli che è sceso a coprirgli il volto.


 


«Davvero?» chiede, e Alex si passa inconsciamente la lingua sul labbro inferiore, quando 


 


«Davvero» conferma; è una bugia, ma se servirà a instillare un po’ di fiducia in Genn, ben venga «Mio padre mi ha fatto scendere dopo neanche due minuti perché avevo praticamente distrutto la frizione».


 


Genn lo guarda dritto negli occhi, e quel sorriso appena accennato si allarga quanto basta a fargli spuntare due minuscole fossette sulle guance. Probabilmente non si è bevuto neanche una parola, ma si limita a ridacchiare e scuotere il capo.


 


«Ok, ci riprovo» decide, raddrizzandosi e riprendendo a trafficare con le chiavi «Ma che succede se parto in quarta?» 


 


Ci vogliono sei tentativi, quattro inchiodate che fanno schizzare il cuore in gola ad Alex e un’altra piccola quota di piagnistei, ma finalmente Genn riesce a tenere la macchina in moto sui 30 km/h, e gira in tondo attorno allo spiazzo con la convinzione di essere il nuovo Schumacher.


 


«Guarda che roba Alé!» esclama entusiasta mentre accelera su un lungo rettilineo, rallenta e poi curva «Madò, dovrebbero chiamarmi dalla Ferrari, dovrebbero. Altro che X Factor, il mio futuro è a Maranello, te lo dico io».


 


Alex trattiene una risata e si limita a girare un breve video per Snapchat, documentando la sua euforia per la gioia del web. Non vuole fargli notare che non ha neanche inserito la terza e sono lì da quasi un’ora, perché in fondo non se la sta