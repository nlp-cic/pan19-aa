, ora, aveva ben rischiato di ansimare appena nel microfono, alla vista di Chris che sollevava lo sguardo. Deglutì, riabbassando gli occhi e tornando alla canzone, cercando di concentrarsi sul fatto che era Blaine che stava cantando, era Blaine e i suoi sentimenti per Kurt. Straordinariamente, non gli sembrò poi così difficile.

Chris teneva le mani sulle cuffie, per farle aderire in maniera perfetta alle orecchie.
Se ne stava rivolto verso il microfono, con il bacino che ondeggiava piano a destra e a sinistra, a ritmo di musica. Stava cercando di concentrarsi solo sulla canzone, ma non riusciva ad evitare di lanciare un'occhiata ogni tanto alla Regia. Dal vetro che divideva le due stanze, poteva vedere Darren canticchiare a sua volta la canzone, probabilmente provando da solo quello che sarebbe stato il duetto tra poco. I suoi occhi passavano dal foglio con le parole al vetro che gli permetteva di notare Darren. Cercò di guardare solo il foglio, quando arrivò al pezzo che prima Darren aveva cantato fissandolo, così da impedirsi di guardare il ragazzo. Lui, d'altro canto, non si fece scrupoli a puntare gli occhi sulla figura di Chris, alla ricerca di un cenno, di qualcosa… ma quello che notò fu solo l'insistente dondolio dei fianchi del più piccolo, che sembrava non cessare mai. Probabilmente, lo faceva per tenere il tempo nella maniera giusta. Lo studiò per qualche istante, per poi cominciare ad imitarlo, portando le mani sulle orecchie e continuando a cantare, suscitando le risate dell'operatore. Chris non sembrò farci caso, semplicemente perchè non li vide, quindi Darren non smise ed enfatizzò i movimenti del bacino, sculettando e sistemando una mano davanti a lui e l'altra al petto. Quella più avanti si esibì in un tratto caratteristico dei Warblers, un piccolo vizio che gli avevano attaccato: lo schioccare le dita. Con la mancina stretta al petto e l'altra allungata e intenta a far schioccare medio e pollice, ascoltò Chris cantare, cantando con lui anche se non poteva sentirlo. Non spostò lo sguardo dalla sua figura, del tutto intenzionato a farsi notare mentre lo prendeva in giro.
« "Everytime I think of you, I know we have to meet" » cantò Chris, con un tono di voce abbastanza basso e molto più simile a quello di un ragazzo, piuttosto che a quello di una donna, cosa che in effetti lo rendeva molto felice. Gli piaceva cantare note alte, ma ogni tanto avrebbe preferito avere canzoni nelle quali poter sembrare un maschio. Spostò lo sguardo su Darren subito dopo aver pronunciato quelle parole, perchè non poté fare a meno di pensare a lui. La canzone stessa glielo suggeriva, ed infatti i loro sguardi si incontrarono. Dapprima Chris non capì cosa lui stesse facendo, ma quando lo vide oscillare il bacino, lo capì e si ritrovò a scuotere piano il capo, allargando le labbra in un sorriso. « "And I just can't get enough… I just can't get enough…" »
Arrabbiarsi per le prese in giro di Darren? Non ce n'era motivo, l'aveva sempre fatto, lo faceva per ridere, per scherzare, mai per cattiveria. Chris si limitò a trattenere qualche risata, tornando a fissare il microfono e prendendosi giusto qualche istante per enfatizzare a sua volta il movimento del bacino. Arricciò appena l'angolo destro delle labbra in un sogghigno ed immaginò la reazione di Darren, che in effetti scoppiò a ridere girando sul posto, sollevato di notare che, tutto sommato, non sembrava che davvero qualcosa si fosse incrinato nel loro rapporto.

Uno di fianco all'altro, nella Live Room, Chris e Darren cantavano il loro duetto rivolti al microfono, con gli occhi puntati sul foglio davanti a loro. Sembravano essere molto posati, molto concentrati. Il clima giocoso che si era venuto a creare durante la registrazione di Chris sembrava essere stato sostituito da qualcosa di molto più pesante. Una canzone del genere, cantata insieme nella stessa stanza, così vicini, non poteva fare bene a nessuno dei due. L'interpretazione, infatti, dava un pochino a desiderare e se ne rendevano conto entrambi. Ma come cercare di non farlo notare a Ryan, arrivato da poco in sala, per vedere come procedeva il tutto?
« "Just like a rainbow, you know you set me free" » cantarono in maniera meccanica. Le note erano perfette, le parole giuste, ma mancava quel qualcosa che aveva sempre reso i loro duetti qualcosa di magico.
Ryan cominciò a muovere le mani al di là del vetro, incrociando le braccia ed aprendole in un chiaro segno di "cut". Stava dicendo loro di smettere di cantare. La base si interruppe, nelle loro cuffie, e loro ne approfittarono per riprendere fiato ed allontanarsi un po', recuperando l'acqua e sciacquandosi le gole senza guardarsi.
Rimasero in silenzio, mentre l'operatore faceva ascoltare a Ryan le loro registrazioni singole. Lo videro annuire e poi scuotere il capo. Senza pensarci, Chris si avvicinò a Darren, allungando una mano per afferrare il foglio delle parole. Finse di leggere e ripassare le parole, ma in realtà si rivolse al ragazzo.
« Credi che non gli siamo piaciuti? » sussurrò piano, portando il foglio davanti al microfono per