lentamente. Iniziai a sfilarmi anche la sciarpa ma lei mi bloccò.  “No, quella tienila. Non voglio responsabilità di eventuali danni alla tua voce.” Sorridemmo entrambi, un po’ meno ostili. Finì di arrotolarsi le maniche troppo lunghe per lei e mi guardò negli occhi per la prima volta da quando, quella sera, ognuno dei due si era accorto della reciproca presenza. Gli occhi scuri e lucidi per il freddo, una sottile precisa linea di eyeliner nero a incorniciare uno sguardo duro che non le si addiceva o, per lo meno, non si addiceva alla persona che io ricordavo. Uno sguardo troppo vissuto e carico di dolore per una ragazza così giovane.  “Sei cambiata.” Non riuscii a trattenermi dal dirlo. Lei inspirò profondamente.  “Margarita e tabacco” sentenziò “tu, invece, non sei cambiato.” Rischiando di prendermi un manrovescio in piena faccia, l’abbracciai di slancio stringendola a me, le braccia raccolte contro il mio petto. Non ero molto più alto di lei ma, malgrado ciò, riuscivo comunque a contenerla tutta. Le accarezzai la schiena da sopra il cappotto e, nonostante la pesante stoffa, riuscii a sentire ogni sua vertebra sotto i miei polpastrelli. Mi accorsi di quanto fosse fisicamente fragile, troppo magra rispetto a come l’avevo lasciata nove mesi prima. Non reagiva, sembrava impassibile ed inerme tra le mie braccia. Avrei preferito una reazione, anche una violenta, purché reagisse in qualche modo e non sembrasse come… spenta.  ‘Cosa ho fatto?’  “Non hai fatto nulla che il tempo non possa riparare, Alex” mormorò sommessamente in risposta alla domanda silenziosa che avevo fatto solo nella mia testa. L’unica cosa che potevo fare era restare rispettosamente in silenzio.  “Perché sei tornato?” mi chiese alzando la testa dal mio petto e guardandomi. Una stilettata dritta nel cuore avrebbe fatto meno male.  “Perché… perché…” Mi bloccai, non ero davvero sicuro di cosa dirle.  “Perché avete finito le registrazioni e state programmando il tour?” Sospirò tra le mie braccia, poi si staccò e si accese un’altra sigaretta. Me ne offrì una ma rifiutai con un cenno del capo. Aspirò un paio di volte guardandosi attorno, non era mai stata così nervosa in mia presenza. Abbassai lo sguardo, unica mia arma verso di lei in quel momento; lasciai che mi esaminasse da testa a piedi cercando qualcosa, cercando forse i segni di un mio cambiamento più profondo. La lasciai fumare in pace riflettendo su ciò che era accaduto mesi addietro, il che, in realtà, era piuttosto semplice: non l’avrei lasciata, ancora una volta, ad aspettarmi a casa in attesa che tutto finisse e io tornassi a dividermi tra Sheffield e altre parti di mondo. Perciò avevo deciso, io da solo, di negarci altre possibilità e di evitare di stare male, di vivere in paranoie infinite, di vivere tre anni insieme e tre anni no a causa delle registrazioni e del tour. Se tutto fosse andato bene, logicamente, e soprattutto se non avessi deciso di trasferirmi a Los Angeles per facilitare il lavoro a tutti. Egoisticamente pensai che non l’avrei mai abbandonata in pena a casa a finire gli studi, a prescindere se mi fossi comportato da stronzo o meno, per girare il mondo da solo. Avevo preferito mettere le mani avanti, ecco, e così avevo deciso di lasciarla. Nelle settimane a seguire, a detta di amici in comune, si era chiusa in un dignitoso silenzio da donna ferita ma in grado di rialzarsi da sola, asserendo che se gliene avessi parlato probabilmente ci saremmo lasciati comunque ma almeno di comune accordo e non per un “capriccio del cazzo di quella fottuta prima donna di merda”, cioè io. Ma, in ogni caso, lo stronzo ero comunque io. Il mio ruminare cerebrale fu interrotto bruscamente da una canzone.  “Che presa per il culo del cazzo” sbottai parecchio infastidito. La canzone era Purple Rain di Prince, una canzone che io e lei ballavamo spesso a caso, ovunque ci capitava di ascoltarla. Lei scoppiò a ridere, lanciò letteralmente via la sigaretta e si infilò le mani in tasca dove trovò i miei occhiali da sole. Li inforcò rapidamente e sorrise.  “Balla con me, Alex, l’ultima volta.” Si avvicinò a me e mi prese entrambe le mani. Non riuscii a dire di no ad una richiesta così pura, tanto innocente da farmi illudere per un po’ di essere riuscito a riprendermela senza ulteriori drammi. Ballammo per un po’, volteggiando e ondeggiando goffamente come quando eravamo più piccoli, pestandoci i piedi e sorridendoci malinconicamente di nascosto. Dopo qualche impacciata giravolta, poggiò la testa sul mio petto, la sentii strofinare il naso – probabilmente gelido – contro il mio maglione.  “Mi sono trasferita a Londra, ieri. Sono tornata qui stamattina per prendere le ultime cose e poi tornare lì definitivamente.”  “Io non vivo più lì, non ho più casa e non sto più da Miles…” Questo fu l’unico, stupido, egoistico ed egocentrico pensiero che il mio neurone solitario riuscì a partorire. Le chiesi tacitamente scusa con uno sguardo perplesso, sorrise perdonandomi.  “Non è per questo che sono andata lì, Alex. Sono riuscita ad avere un lavoro come costumista a teatro e ho accettato