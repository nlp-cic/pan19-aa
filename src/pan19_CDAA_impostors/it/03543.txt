la città Imperiale. Quello che le era stato fatto. Ricordo i muri incrostati di materia scura. L'odore ripugnante di cui era imbevuta ogni cosa. Distruzione ovunque.» si voltò verso Nemesis, il cacciatore era inespressivo. «Non oso pensare come sia stato viverla.»

«Cosa dicono i chierici?» chiese Nemesis riavvolgendo la mappa globale e riaprendo quella della montagne.

«Che c'è qualcosa d'infetto, ma che non sanno cosa sia. Hanno detto che proveranno a purificarli.»

«Non funzionerà.» si appoggiò sullo schienale della poltrona. «Credo che questa cosa sia originata più a monte. Voglio seguire il corso dei torrenti e vedere cosa le ha contaminate.»

«Alla sorgente?»

«Forse. O forse prima. Comunque proverò a seguirne il suo corso. Ripercorrerò la strada compiuta da vostro zio. La mia prima tappa sarà come la vostra: il vecchio tempio. E credo proprio che non mi spingerò più a monte.»

«Siete sicuro che sia una buona idea?»

«Sì. Il barone ha subito un attacco da parte di qualcosa.»

«È morto assiderato.»

«Un assideramento che i chierici non sono riusciti a curare? Strano, specie qui tra le montagne. Dovrebbero essere degli esperti.» Nemesis si sistemò sulla sedia, osservando il nobile, studiandone le reazioni.

«Hanno detto che era uno stadio troppo avanzato che...» si fermò di colpo «era come se fosse stato immerso nella tempesta per giorni. I suoi abiti non erano neppure fradici quando lo abbiamo trovato. Non erano ghiacciati. Cosa cazzo c'è tra le montagne?» Nemesis sorrise.

«Vedrò di scoprirlo presto.» si alzò dirigendosi alla finestra e la aprì, per scrutare meglio il cielo. «Domani partirò prima dell'alba.»

«Vi accompagnerò.» l'elfo si sorprese di sentire quel tono così risoluto.

«No. Voi cercherete di impedire agli abitanti di usufruire di quei pozzi. Gli fornirete l'acqua del vostro distretto dopo aver verificato che sia pulita. Poi parlerete con il reggente. Gli direte di preparare i soldi, perché quando tornerò, pretenderò di essere pagato.»

«Vi pagherò io.»

«No. La città è sua, sarà lui a farlo.»

Nemesis fu costretto a fare qualche acquisto, attraversare le montagne era pericoloso, specie durante le tempeste. Dovette procurarsi degli abiti intessuti con la pelliccia pesante degli animali della montagna; i tessitori dimostravano una grande abilità nella lavorazione di certi materiali, riuscivano a mantenere intatte le caratteristiche dei velli, il calore non si disperdeva neppure se zuppo di neve. Immaginò che il defunto barone avesse indossato il meglio di quello che potevano permettersi, l'assideramento era quindi molto strano.

Quando ritornò sulla strada, per dirigersi verso la locanda, fu attirato dal rumore brulicante delle persone. Qualcuno stava marciando e sembrava si dirigesse verso di lui. Rimase in mezzo alla strada, in attesa; sospettava di sapere chi fosse l'individuo che gli stava venendo in contro.

Vide i vessilli, la cima della montagna e la luna spiccavano sullo stendardo più alto, rappresentava il casato di Merrar.

  Lo avevo scordato, Breli è un feudo del gran duca di Merrar, perfetto . Sollevò gli occhi al cielo, esasperato. Conosceva piuttosto bene il feudatario, immaginava che il nobile reggente fosse un uomo della sua stessa risma. Un altro pomposo pallone gonfiato in arrivo.

Le previsioni di Nemesis si rivelarono esatte: gli si presentò dinanzi un uomo di bassa statura, più largo che alto, con indosso i vestiti più suntuosi che avesse mai visto. Solo alla corte imperiale e durante le cerimonie più importanti avrebbe potuto vedere qualcuno agghindato in quel modo. Gli anelli che adornavano le dita grassoccie, strizzate dai guanti, avevano gemme grandi quasi quanto una noce. Sembrano salsicce adornate da gemme. Si sforzò di rimanere impassibile, mentre l'uomo gli si avvicinava. Thaenyd accanto al sovrano era preoccupato, temeva quello che avrebbe potuto dire o fare.

 «Spettro» gli disse il nobile appena fu abbastanza vicino, indicandogli l'uomo accanto a lui   «questi è sua eccellenza Erov Carvil, conte di Breli.»

«Lieto di fare la vostra conoscenza, conte.» Nemesis accennò un mezzo inchino, difficilmente avrebbe piegato la testa dinanzi a qualcuno.

«Non abbiamo bisogno di mercenari qui.» la voce del conte era stridula e trasudava arroganza; probabilmente neppure sapeva quello che stava dicendo.

«Non sono un mercenario, sono uno sterminatore.» Non più almeno, pensò tra sé l'elfo.

«Ebbene, non ci servite. Non ci sono creature da sterminare qui.»

«Io non stermino creature, io stermino demoni.» il conte sbuffò.

«I demoni sono spariti oltre trent'anni fa. Siete in ritardo.» Nemesis afferrò una borraccia dalla sua cintura e la tese al nobile. «Cosa sarebbe?»

«Acqua. Acqua che viene dai pozzi dei bassifondi. Perché non bevete, tanto l'acqua è sempre acqua, non importa da dove è stata estratta, giusto?» l'uomo indietreggiò guardando disgustato la borraccia.

«Io non berrò mai quella roba.»

«Allora non vedo perché dovrebbero berla i poveri. Chiedetelo ai chierici, vi è un'infezione demoniaca nell'acqua.»

«Non è cosa che mi riguardi!»

«Veramente? E quando infetterà i pozzi nobiliari vi riguarderà? Oppure