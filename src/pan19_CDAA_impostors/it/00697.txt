, che però rimane piuttosto forzata e per niente facile da mantenere.

Fortunatamente, Tadashi lo ha previsto e non gli chiede niente al di fuori della sua portata.

-Abbi pazienza, ci vorranno pochi minuti.

Detto questo, estrae velocemente tre fogli dalla propria cartella, su cui già sono stati largamente abbozzati una serie di dettagli. Su due c'è una sorta di grande cerchio, che Kei intuisce sia la pupilla dell'occhio, mentre il terzo solo una linea e dei paesaggi abbozzati, gli stessi che sono all'interno della circonferenza nel primo e nel secondo dei fogli; sono tutte immagini collegate le une alle altre, lo stesso soggetto visto da tre diverse prospettive, e Kei si trova sdraiato proprio sul loro confine, che è questo gigantesco occhio vuoto. Come idea, non la ritiene poi così malvagia.

Tadashi schizza velocemente, la gamba che pende e le braccia appoggiate al ventre, il collo teso e il tronco all'indietro. Impiega meno di dieci minuti per il primo foglio, altrettanti per il secondo, mentre per il terzo appena di più. Ma quando ha finito, è un sospiro di sollievo.

-Puoi andare, grazie mille!

Gli sorride contento, poi però torna al proprio posto, sedere sullo sgabello e foglio sopra il cavalletto, e invece della matita che ha tenuto in mano fino a quel momento comincia a usare dei strani pennarelli, che emanano molta più puzza di alcool di quelli normali.

Kei vorrebbe dirgli che si sente un po' offeso per quel repentino cambio, quasi all'improvviso non considerasse neppure la sua presenza. Ma in fin dei conti è stato così dal loro primissimo incontro, solo che Tadashi non ha mai avuto un'attenzione così veloce per la sua persona, insistendo su di lui in quanto oggetto d'arte per diverse ore. Così gli pare tutto troppo breve, troppo poco significativo.

Stizzito, decide di andare a prendersi qualcosa da bere. Lascia lo zainetto nell'aula, perché qualche soldo lo ha pure in tasca e non gli servono che spiccioli – Tadashi lo saluta frettolosamente quando lo vede ormai sull'uscio della porta, e lui non risponde neanche.

Si rifugia per diverso tempo al bar dell'università, a bere caffè e a mangiare una fetta di torta. Si mette a un tavolo isolato, piccolo ma sufficiente per contenere la sua noia, e per una buona mezz'ora gioca col proprio telefonino per cercare di distrarsi.

Niente riesce però a togliergli dalla testa quella indisponente curiosità. Guardare Tadashi lavorare, da davanti il quadro, gli crea un'aspettativa soffusa, perché comunque la certezza di poter pretenderne la presa visione, in quanto soggetto e oggetto dello studio, lo salva da una qualsiasi richiesta fatta a voce.

Sarebbe stato diverso attendere lì, senza far nulla, mentre l'altro non lo guarda e si dedica nient'altro che alle proprie immaginifiche sensazioni.

Dopo quasi un'ora, non riesce più a stare fermo. Si alza senza grazia dal proprio posto, non calcolando la reazione di chi gli sta vicino, e ripercorre lo stesso tragitto fatto in precedenza a ritroso, fino all'aula dove ancora è Tadashi.

Ha le dita sporche di inchiostro – ha un pennino nerissimo in mano, col quale ha appena finito di delineare precisamente i contorni delle figure del disegno. Un sorriso largo sul volto.

Kei non gli chiederà mai più di fare qualcosa di diverso che i suoi occhi così speciali.

-Guarda che bello che è venuto!

È un sogno, l'una è l'altra parte.

Un cielo stellato di notte sopra una città dormiente, una bella giornata che si stende lungo un prato fiorito e un ciliegio in fiore dal colore rosa acceso. Lui in mezzo, nel privilegio di vivere entrambi quei mondi.

 

 

Lo nota qualcuno della sua stessa classe, che qualcosa è cambiato nel modello del corso.

Si ritrovano sempre attorno a Kei Tsukishima, verso la fine del trimestre e quindi davvero troppo vicino al periodo degli esami estivi. Quasi tutti sono alle prese con le proprie ansie e le proprie paure, c'è un serpeggiante timore circa quello che accadrà nel giro di poche settimane, l'agitazione circa i vari progetti da affrontare in poco tempo. Qualcuno si porta seco anche diversi esami non superati, tra cui lo stesso Tadashi che non brilla affatto in diverse materie, e c'è concentrazione e distrazione che si alternano visivamente con più isterismo.

Lo sguardo di lui è davvero cambiato. Sembra quasi che ci sia una parvenza di interesse, quando volge gli occhi alla platea che lo sta studiando.

Non che questo particolare influenzi sulla tonicità o meno dei suoi muscoli, sulla curva delle anche o sulla lunghezza e sinuosità delle sue dita, ma certo viene colto da chi è abituato a registrare qualsiasi tipo di dettaglio, specialmente quando lo deve rappresentare in modo così tanto fedele.

Le ragazze per lo più lo dicono tra di loro, i maschi rimangono quasi indifferenti alla questione. C'è un brusio di poco conto, che il professore non si degna neanche di sedare.

Ma qualcuno batte sulla spalla di Tadashi, nel bel mezzo della lezione, e gli fa cenno col viso di guardare meglio Kei.

-Sembra che stia guardando te, non trovi?

Non se n'è accorto prima, ormai così abituato