Stasera, per motivi organizzativi siamo costretti ad anticipare. Dopotutto lo sai com’è fatto Sherlock, se non finisce tutto in fretta si lamenterà per mesi.
-Ah, sì, mi pare giusto.- rispose l’ispettore, assente. Era rimasto solo per tutti quei giorni, forse avere a che fare con delle persone e una festa di compleanno avrebbero alleviato la tensione che si portava dietro ovunque andasse, magari avrebbe dimenticato l’accaduto con Mycroft. Sorrise, lentamente e stanco, poi annuì.
-Ci sarò, amico.
John gli sorrise di rimando, sinceramente contento.
-Allora ci vediamo a Baker Street alle venti e quindici, sperando che tu non abbia casi all’ultimo secondo.
-Ah, cercherò di scaricarli a Donovan. Ho lavorato fin troppo, questa settimana.
John non aveva la minima idea di cosa era successo tra lui e Mycroft, Greg si sentì un po’ in colpa per non avergliene parlato, vista la loro amicizia, ma una parte di lui stava meglio se l’argomento non veniva nemmeno toccato superficialmente. Immaginò fosse normale, o comunque avrebbe potuto parlarne con calma quella sera. Sì, era la soluzione migliore.
-A stasera, allora.
-A stasera, John.
Quando la porta dell’ufficio si chiuse, Greg si lasciò andare sulla poltroncina e sospirò, pensando al fatto che Mycroft sarebbe già stato a conoscenza dei suoi impegni per la serata. Era un po’ frustrante, dopo tanto tempo, l’idea di essere libero al punto da non dover parlare con nessuno di se stesso. Mycroft non lo incatenava alla sua persona come aveva pensato inizialmente, si occupava naturalmente della sua sicurezza, ma non aveva mai fatto in modo di evitargli uno svago diverso da una serata a cena fuori o a Pall Mall, seduti sul divano con un bicchiere di vino pregiato. Se non avesse avuto tutto quell’orgoglio ben radicato nelle vene, si sarebbe arreso a quel fastidioso pungere degli occhi, non dovuto certamente alla stanchezza. Per tutto il pomeriggio si domandò, a tratti, se Mycroft sapeva della festa e se si sarebbe persino presentato a casa di Sherlock, con l’unico scopo di vederlo, ma poi si rendeva conto qualche minuto più tardi che non sarebbe mai successo, che se il politico non lo aveva cercato era perché non c’era più niente da fare. Non c’era più nulla da recuperare, più nulla da ricostruire, più nulla di cui discutere. Rimpianse, scioccamente, quel periodo di segreti e baci soffusi sul divano di un salotto lussuoso e in penombra, sulle note classiche di qualche artista sconosciuto, e si morse le labbra. Doveva parlare con John, quella sera, e decidere cosa fare, perché non resisteva più. Si era pentito da secoli di aver parlato con quel tono a Mycroft, avrebbe ritirato tutto quello che aveva detto al suo compagno, se solo avesse saputo come prendere un Holmes dopo una situazione del genere. Non ne aveva la minima idea, assolutamente, ma per sua fortuna l’ora della festa giunse abbastanza rapida.
 
~ ~ ~ ~ ~ ~ ~
 
Era piuttosto deluso dall’ennesimo errore sul canale meteorologico, uscendo dal Diogen’s Club non aveva incontrato il minimo accenno di pioggia e questo lo irritava particolarmente, perché il suo ombrello nero era sostanzialmente inutile.  Lo appoggiò al braccio destro, scendendo i quattro scalini marmorei all’entrata del club per poi salire nell’auto nera che lo avrebbe accompagnato a casa. Il suo cellulare vibrò insistentemente nella tasca, mentre Mycroft posava la propria valigetta in pelle sul sedile accanto a sé. Guardò il proprio cellulare, i messaggi ricevuti provenivano da Sherlock e lo informavano del fatto che il caso che gli aveva affidato aveva raggiunto nuovi sviluppi. Assunse un’espressione soddisfatta, suo fratello rifiutava spesso i casi che lui gli illustrava come di importanza nazionale, ma quello che gli aveva affidato lo aveva intrigato particolarmente: una serie di trafficanti sventati dall’MI6 due mesi prima erano spariti dalla prigione più sicura e blindata del paese, i loro dati erano stati cancellati nello stesso istante da ogni database mondiale e non vi era alcuna traccia di loro, nonostante i crimini continuassero regolarmente giorno dopo giorno. Finchè uno dei due non era stato trovato morto in circostanze a dir poco bizzarre.
-221B, Baker Street.- comandò al suo autista, oltre il separé scuro inserito all’interno della vettura.
-Subito, signor Holmes.
Mycroft si sedette comodamente sul sedile posteriore, concedendo alla propria larga schiena un comfort migliore della sedia imbottita e dura del suo ufficio, guardando il cellulare. Il suo sconforto era sapientemente nascosto dalla sua maschera di freddezza, ma immaginava non sarebbe durata a lungo. Nella casella dei messaggi, la conversazione con Gregory era ferma al messaggio di una settimana prima, dove l’Ispettore lo avvisava che avrebbe tardato a causa di un verbale da riscrivere da capo. Lo fece scivolare nuovamente nella tasca del cappotto, l’auto si fermò in quel momento e la portiera venne aperta, permettendogli di scendere proprio davanti al portone laccato dell’appartamento di suo fratello minore. Bussò e attese che gli venisse aperto dalla padrona di casa, poi si diresse di sopra e trovò la casa in gran fermento. John stava rimproverando il niente, in cucina, e Sherlock era seduto con aria