Non dire baggianate, Albus. È ovvio che mi fido di te!» mormorò, portandosi nuovamente la tazza alle labbra.

* * *

È ammattito! Non ci sono altre spiegazioni. Minerva aggrottò la fronte in un cipiglio severo e sconcertato. «Stai scherzando, spero.» Con le mani torturava l'orlo della sua veste, mentre i piedi faticavano a stare fermi, facendola girovagare per il grande studio del Preside. «Ma certo che no, mia cara Minerva!» esclamò l'anziano uomo di rimando. La donna smise di camminare, bloccandosi esattamente davanti alla poltrona sulla quale era seduto Albus. «Non puoi essere serio. È un Mangiamorte!» sibilò.«Era un Mangiamorte.» la corresse pacatamente. «Che ci è già stato di grande aiuto ed ha promesso lealtà all'Ordine. Senza contare che un infiltrato tra le righe dei devoti di Voldemort sarà molto utile, quando questi tornerà.»«Se tornerà.» Rabbrividì alla sola idea. Con un gesto nervoso le sue mani corsero a controllare la stretta crocchia in cui erano costretti i lunghi capelli. «E comunque non capisco in cosa ci sia stato d'aiuto. Di sicuro non stava aiutando noi mentre si divertiva a terrorizzare Babbani indifesi, o a torturare quelli che chiamano Sanguesporco.» continuò perentoria in tono d'accusa prima di lasciarsi cadere con grazia sulla poltrona libera. «Questa, purtroppo, è un'informazione che non posso condividere con te. Né con nessun altro.» Le offrì un sacchettino contenente caramelle Mou, che la donna rifiutò con freddezza. «Non capisco come fai a fidarti di lui, Albus...» mormorò, per quella che doveva essere la decima volta, Minerva. «Severus mi ha dato prova della sua lealtà, ed io mi fido pienamente di lui. Metterei la mia stessa vita nelle sue mani.» Il suo tono era confidente e lasciava ben poco spazio a qualsiasi replica o opposizione.Minerva sospirò e le sue mani segnarono un lieve gesto di momentanea arresa. «Immagino che allora dovrò semplicemente fidarmi di te, Albus.»Gli occhi dell'uomo scintillarono mentre le sorrideva, silenziosamente, in risposta. 

1997

«Sei terribilmente cocciuto, Albus!» sbottò Minerva, e l'uomo non poté fare a meno di notare che la ragnatela di rughe sul suo volto si era particolarmente infittita in quegli ultimi, lunghi anni. «Non capisco perché ti ostini a voler continuare da solo in questa tua missione» quasi sputò l'ultima parola, le labbra che tremavano a causa della rabbia che la donna stava cercando di trattenere. «Harry presto sarà in grado di...» tentò di spiegarle, ma venne subito interrotto da un nuovo sbotto d'ira della Capocasa Grifondoro. «Harry!» Sbuffò. «Harry è appena un ragazzino che ha già sofferto abbastanza. Dovrebbe pensare al Quidditch, a studiare, forse a non cacciarsi continuamente nei guai... Non è un Auror, Albus.» Le sue sopracciglia si inarcarono in un'espressione che lasciava trapelare un profondo dolore, e una certa disperazione per il comportamento dell'uomo che conosceva – o pensava di conoscere – da così tanti anni. «Perché non vuoi confidarti con me?» Valgo veramente così poco che preferisci dar credito ad una profezia e scaricare il peso della tua – nostra... ricordo un tempo in cui era la nostra – lotta sulle spalle di un ragazzino?«Sai bene che non è così, Minerva.» osservò quietamente l'uomo, sentendo tuttavia una fitta di colpevolezza percorrergli il corpo. Forse avrebbe potuto condividere i suoi piani con Minerva, ma sapeva che la verità l'avrebbe solo fatta preoccupare e soffrire, distraendola da questioni più pressanti; in fondo sarebbe toccato a lei il compito di difendere la scuola e gli studenti, quando lui se ne fosse andato. Quando me ne andrò... Lo sguardo gli cadde involontariamente sulla mano maledetta, semi nascosta da una lunga manica argentata. Vorrei tanto poterti dare il tempo per prepararti alla mia partenza, ma Severus deve rimanere l'unico a sapere, se vogliamo che tutto vada come previsto. «Harry ha dimostrato più e più volte di essere in grado di compiere il cammino a cui è destinato, perciò...» Venne nuovamente interrotto.«Parli sempre di questo cammino che ognuno deve compiere, Albus, ma così facendo togli a tutti noi la possibilità di scegliere il nostro percorso, di scegliere come compierlo, con chi compierlo.» Da quanti anni si conoscevano? Quaranta, forse cinquanta? Sembrava una vita intera, passata fianco a fianco in lotte epocali contro Signori Oscuri e in piccoli combattimenti quotidiani con studenti indisciplinati e poltergeist disubbidienti. In quella vita, fatta di grandi sacrifici ma anche di piccole ricompense, non avevano mai avuto il tempo, forse nemmeno le energie, per cercare un'unione più profonda che entrambi sembravano anelare. Albus abbassò lo sguardo e il suo studio rimase silente per un lungo istante. «Mi dispiace.» Mi dispiace per così tante cose...«Ma non mi rivelerai i tuoi piani, non è vero?» Malgrado la maschera di compostezza che era calata sul viso di Minerva, l'uomo poté intuire la delusione nella sua voce. «Temo che sia così.» rispose in tono greve. «E temo di doverti chiedere, una volta di più, di riporre la tua fiducia in me, senza spiegazioni né garanzie. So che è molto da