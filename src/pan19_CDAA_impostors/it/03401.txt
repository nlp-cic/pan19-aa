insieme a quella formazione della Nazionale. E poi, beh… ci sarebbe stata Trento.

“A che ora usciamo?” Matteo Piano gli piomba sul letto con poca delicatezza, tanto da farlo sobbalzare. “Stai leggendo stasera? Lo sai che dobbiamo uscire, perché attacchi a leggere, poi sei intrattabile.” Scuote la testa e prova a sfilargli il volume di mano. “Che stai leggendo?”

“Madonna, ce la fai a stare zitto per più di dieci secondi?” sbuffa. “Ho detto che vengo, dammi solo il tempo di finire il capitolo”

“Quante pagine mancano?” Matteo inarca un sopracciglio. Lui sì che lo conosce bene, Luca Vettori.

“Una quindicina. Ti lascio il bagno, poi entro io. Quando esci, avrò finito.”

“Come ti pare, ma vedi di non fare così pure con i tuoi nuovi compagni di squadra.”
Matteo gli lancia un’occhiata di sbieco prima di alzarsi dal letto e dirigersi verso il bagno. Luca lo segue con lo sguardo e cerca di non farsi travolgere da quell’onda d’urto emotiva che cerca di sopraffarlo da una settimana; il suo trasferimento a Trento è oramai questione di ore e non si può dire che lui e Matteo ne abbiamo davvero parlato (a parte le sue battutine del cazzo, quelle non mancano mai). Cosa c’era da discutere, poi? Due normalissimi migliori amici possono vivere in due città diverse. Non erano nemmeno lontanissimi e c’era comunque la radio…
Ma, sempre quel ma. Luca è abituato a vedere Matteo tutti i giorni, ogni giorno. Vivevano assieme, mangiavano assieme, si allenavano assieme. L’idea di andare a vivere da solo era ancora lontanissima, sebbene il nuovo appartamento a Trento lo stesse aspettando a braccia aperte (Simone e Pippo si erano già autoinvitati per l’inaugurazione col vino del signor Giannelli).
La verità è che Matteo gli manca già, anche se si trova dall’altra parte della stanza. E sì, è ferito dalla sua completa indifferenza verso il loro trasferimento. Luca piega il collo per sciogliere i muscoli e chiude di scatto il libro. Si alza solo per darsi un’occhiata allo specchio: ha una tuta e una t-shirt, non è esattamente pronto per uscire, eppure non gli importa più di tanto.
Fa appena in tempo a scrivere un messaggio a Simone, che Matteo esce dal bagno canticchiando e in mutande. Quando lo trova con la mano sulla porta, apre la bocca un paio di volte, senza capire.

“Dove stai andando? Vestito così, poi.”

“Da Gian e Buti. Poi usciamo, no?” mugugna. Preferisce cambiare aria, evitare di stare da solo con Matteo è sicuramente la scelta giusta. “Sbrigati e raggiungici.”

“Ma non ti cambi?”

“Perché dovrei?!”

“Luca” sussurra. “Sono due giorni che pare c’hai una scopa su per il culo.”

Verissimo, pensa Luca tra sé e sé. Perché l’avventura in Nazionale sta per finire, saranno tutti trasferiti, e nemmeno sapere di essere nella stessa squadra di Simone e Pippo riesce a mettergli quel po’ di buon umore che serve per ingannare Matteo. Vorrebbe mettersi ad urlare e vorrebbe restare in Giappone qualche altro giorno, per elaborare tutti quei cambiamenti.

“Sono nervoso, che problema hai?” replica, stizzito.

“Boh, vedi di calmarti che se no a Trento ti cacciano dopo il second--”

“Fammi capire” lo ferma, col tono di voce più alto del normale. “Continui a nominare Trento, Trento di qua e Trento di là, quanto cazzo sei felice che me ne vado, eh?”

Matteo spalanca gli occhi e si indica col pollice. “Io? Che ho detto, adesso?”

“Le battute su Trento sono necessarie? Come fai ad essere così tanto contento di andartene?” urla. “Ce ne stiamo andando da Modena, insieme, in due posti diversi e sembra che tu l’abbia presa benissimo.”

“Ne vuoi parlare adesso mentre sono in mutande?”

“Sì!” allarga le braccia e sbuffa. “Perché sono mesi che non affrontiamo l’argomento!”

Matteo arrossisce sul naso e Luca lo nota subito. Ci succede spesso, è una sua particolarità che lo faceva ridere. “Cosa dovevamo dirci? Ormai era fatta. Non è che poi non ci vediamo più…”

“Viviamo insieme!” ringhia Luca. “Abbiamo la radio!”

“Sì, ma questo non significa che--”

Luca si spazientisce e non riesce a frenare il ruggito che gli parte dal fondo della gola. “L’unico che sta male per questa situazione di merda sono io, perché lo so già che mi mancherai e a te non te ne frega un cazzo!”

“Non è vero!” Matteo spalanca gli occhi e muove un passo in avanti. “Anche tu mi mancherai!”

“Bene, non sembra!” deglutisce e strizza gli occhi.

“Tu davvero pensi che non verrò da te ogni weekend?”

“Perché dovresti?” Già, Luca. Perché dovrebbe?  

“Perché… non… posso vivere senza di te.”

Si fissano, entrambi sbalorditi. E terrorizzati, visto che qualcuno ha cominciato a picchiare il pugno contro la loro porta, per farli sbrigare. A quanto pare la squadra sta uscendo