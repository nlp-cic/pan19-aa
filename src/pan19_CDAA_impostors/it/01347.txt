. E sa già che, quando lui e Loki si presenteranno ai popoli stringendo fra le braccia il loro bambino, la vista di una nuova vita felice farà miracoli politici. Sarà un buon padre – ma non è uno sprovveduto.

Loki resta allerta come lui, aiutato dalle sue spie, e nel frattempo si gode la luna di miele. Condurre l'intrigo e stuzzicare Thor sono sempre stati i suoi piaceri più grandi.

Gli mostra il ventre nudo, sempre il ventre nudo. Non un dito sotto la culla del bacino, spesso non un dito sopra l'ultima costola; come se Thor non conoscesse il resto.

Eppure funziona. Non si tratta di familiarità col corpo, ma di esaltazione di un simbolo: il ventre è promessa di vita e di sesso. La seduzione del futuro. Quello di Loki poi è tonico e ampio, e Thor lo ama in particolar modo, soprattutto quando può stringerne i fianchi e ammirare il contrasto tra la vita stretta e il busto da guerriero.

È una seduzione cui cede volentieri.

 

III

 

Aspettare un figlio è come lo immaginava e anche l'esatto contrario. Loki non soffre di nausee, perché la fisiologia degli Jötnar ne è immune, però il suo appetito è comunque un disastro: alcuni giorni vuole solo alghe e carne cruda, altri solo arrosti e dolci, altri ancora nessuno dei due oppure entrambi, mescolati in modi che il suo cervello trova disgustosi ma che fanno cantare le sue papille gustative. Ha sbalzi umorali che ricordano un po' troppo quelli dei tempi di Manhattan e dell'Etere. E nel caldo di Asgard le sue gambe tendono a gonfiarsi, mentre a Jötunheim sente più freddo, cosa che lo preoccupa non poco, visto che suo figlio è per metà Aesir. Comincia a non sapere più dove stare e cosa fare.

Ma non tutti i cambiamenti sono discutibili. Anzi. Alcuni compensano ampiamente le seccature. Ad esempio – soprattutto – non ha mai fatto sesso più soddisfacente di quello che sta facendo ora.

È più sensibile, sempre un po' gonfio, sempre bagnato. In qualsiasi momento Thor gli metta la mano fra le gambe le sue dita scivolano ed entrano con facilità, per tornare indietro grondanti, accompagnate da un gemito. I sorrisi ferali di Thor si sprecano (e anche le scopate frenetiche negli angoli bui). E poi Thor è estremamente sollecito anche in cure, dolcezza e massaggi.

Loki prende tutto e chiede anche di più. È consumato dalla voglia del suo consorte, bello, virile e oh così accomodante. Se deve partorire con dolore alla fine di quest'anno, che almeno sia un anno di fuochi artificiali.

E se non li riceve... collaboratori levatrici mariti mogli e chiunque sia nel suo raggio d'azione impareranno cosa significa sentirsi doloranti e infastiditi in dolce attesa. Niente cura la sofferenza più del diffonderla in giro.

 

IV

 

Loki è a Jötunheim quando suo figlio si muove per la prima volta.

Thor è con lui. È notte fonda, senza lune, e stanno dormendo nella camera reale – o cercando di dormire. Thor ha freddo, quindi si è sepolto sotto una montagna di pellicce; e per stringere Loki fra le braccia come è sua abitudine, ha sepolto anche lui. Il suo corpo è un muro di fuoco che preme contro spalle, schiena, cosce, ginocchia, senza contare il braccio pesante con cui gli cinge la vita. La mano attaccata a quel braccio è aperta sull'addome di Loki, a irradiare altro calore.

Per Loki, già stranamente irrequieto, l'afa e l'impossibilità di muoversi rendono la situazione insopportabile. Non appena Thor gli è strisciato addosso ha smesso di sonnecchiare e iniziato ad agitarsi. La parte irrazionale di lui non vuole allontanarlo: il contatto in quel nido lo fa sentire protetto. Ma presto arriva al punto di chiedersi perché Thor non capisca l'antifona e non si levi dalle scatole.

Sta per assestargli una gomitata, anche a costo di litigare, quando una sensazione lo blocca. Un movimento leggero sotto la mano di Thor, nella sua pancia.

Si irrigidisce, trattenendo il fiato.

Anche Thor l'ha sentito. Deve, non può non essere sveglio dopo tutto il suo dimenarsi. Loki non può esserselo immaginato.

E infatti sta continuando e, oh, le dita di Thor si muovono, premono leggermente. Un respiro pieno di meraviglia.

Piano, Loki muove il braccio e posa la mano accanto alla sua. Il loro bambino è vivo, pieno di energia. Si muove come una farfalla dentro di lui.

Le dita di Thor scivolano tra le sue. Loki pensa a tutte le esperienze che hanno vissuto e sa di non averne mai condivisa una più intima. Si accorge di piangere.

«Loki?»

Scuote la testa, strizzando gli occhi. Thor si solleva un poco per baciargli la tempia e tenerlo più vicino.

«Stai bene?»

Risponde con un assenso.

«È» la sua voce si spezza, «è la prima volta?»

Un altro assenso. Norne.

«Parlami...»

«Ho paura» sussurra.

Thor sposta la mano che teneva sulla sua pancia e gliela posa su una guancia. Loki nasconde il viso contro il suo palmo.

«Anch'io» confessa. «Nessuno è mai pronto... però saremo insieme. Andrà tutto bene.»

Non puoi saperlo