ai ricordi di farsi vivi. XVII siglo. Mentre era impegnato in una guerra che stava distruggendo l'Europa, doveva combatterne una molto più intima. In un momento in cui la sua mente era annebbiata dai fumi dell'alcol aveva permesso alla propria bocca di dire cose che dovevano restare assolutamente segrete. Erano cose che aveva confidato soltanto a Francis – con il quale era ufficialmente in guerra al momento - , che probabilmente era l'unico che potesse capirlo, vista la strana relazione che aveva con Inglaterra.  Ed era proprio una di quelle sere in cui beveva e si confidava con il Francese che tutto successe. Aveva abbandonato Francis sul divano, nonostante le proteste di Lovino che voleva buttarlo fuori, a dormire in corridoio. Rise appoggiandosi all'adolescente che lo stava aiutando ad andare in camera da letto. - Non c'è nulla da ridere, bastardo! Guarda che ti mollo qui! Si appoggiò di più al ragazzo. Aveva sempre un buon profumo di pulito. - Poi mi chiudo a chiave in camera mia, chiaro? - aveva sibilato lanciandogli anche un'occhiataccia. - Francis sta dormendo – sospirò – e comunque non gli permetterei mai di avvicinarsi a te con quell'intento, ben sapendo che tu non vuoi. - Ovvio che non voglio! E' un maschio! Si aspettava la risposta di Lovino. Sapeva che al giovane piaceva solo il gentil sesso, vista poi l'evidente cotta che si era preso per Belle. Percepì il materasso sotto la schiena, e le poco gentili parole dell'Italiano raggiunsero subito le sue orecchie, mentre era impegnato a togliergli gli stivali per abbandonarli con un sordo tonfo sul pavimento. Appena sveglio ne avrebbe sentita una per colore, come ogni volta che beveva troppo. Sentì il materasso abbassarsi e subito dopo le dita di Lovino che gli aprivano la camicia: - Dovresti essere tu a badare a me, non io a te, bastardo. Sorrise. Adorava quando il ragazzo parlava in italiano, come se lui non lo capisse: - Lo siento, Lovi. - Lo siento un cazzo! Rise guardando il ragazzo. Oddio, quell'espressione accigliata era adorabile. Addirittura la dura linea delle sue labbra imbronciate era adorabile. Tutto di Lovino era adorabile. E prima che potesse rendersene conto, aveva afferrato la camicia del ragazzo, attirandolo a se e premendo le labbra sulle sue. Non lo aveva fermato nemmeno un primo rifiuto di Lovino, che poi, per qualche strana congiunzione astrale aveva miracolosamente risposto al bacio. Ma nonostante l'audacia del gesto, la fortuna non era stata dalla sua parte. Si era ritrovato con una guancia dolorante e con gli occhi di Lovino pieni di lacrime. - ...bastardo – aveva mormorato, prima di spostarsi velocemente dal letto. Era uscito sbattendo la porta, che lui era rimasto soltanto a fissare. XVIII siglo. Era appena ritornato dalle Province Unite. Stanco. Distrutto. Desiderava soltanto buttarsi sul letto e dormire per i prossimi cento anni. Invece, come aveva aperto la porta del suo appartamento madrileno, doveva fare i conti con un ragazzino che lo stava aspettando dietro la porta. - Lovino... - aveva avuto solo la forza di sussurrare il suo nome, prima che uno schiaffo raggiungesse il suo viso. Sapeva quale fosse il motivo. Lo sapeva bene e non aveva la forza di dirgli nulla. - Quando avevi intenzione di dirmelo? - aveva quasi ringhiato, ma la sua voce era tremante. E Antonio proprio non riusciva a sopportare quel tono. Voleva dire che aveva pianto, e che probabilmente stava per farlo di nuovo. - Volevo dirtelo di persona. Non mi sembrava il caso di mandare una missiva mentre ero già sulla strada di casa – aveva guardato dietro il ragazzo. Non aveva la forza di guardarlo negli occhi. Perché sapeva che aveva fallito su tutta la linea. - Peccato che questa sia arrivata ieri! - aveva urlato, alzando una pergamena mezza stropicciata. Era un miracolo che non l'avesse ridotta in migliaia di pezzi. Ed era anche un miracolo che fosse ancora lì, ad aspettarlo. - Lo siento, Lovino... - mormorò mentre si spostava dall'ingresso e si dirigeva verso la cucina. Aveva bisogno di bere. Aveva bisogno di non pensare. Aveva forse solo bisogno di dormire, e poi svegliarsi per rendersi conto che tutto quello era soltanto un incubo. Forse l'indomani mattina, sarebbe iniziato con la loro solita routine. Con Lovino che entrava in camera sua. Che gli portava la colazione bestemmiando qualcosa. Lui gli avrebbe sorriso. E alla fine si sarebbero messi a fare colazione insieme. Si, sarebbe sicuramente andata così. - Lo siento un cazzo! Hai preferito i francesi a me! Mi hai venduto per avere loro! - la voce del ragazzo era come una pugnalata in pieno petto – Se non mi fosse arrivata questa lettera tu non mi avresti detto niente! E ti odio, Antonio! Ti detesto! Continuava a dargli le spalle. Stava iniziando a sgretolarsi tutto. Il suo impero. Lui. Lovino. Stava andando tutto in pezzi. - Era la condizione per finire la guerra – mormorò a mo' di scuse, ben sapendo che non c'erano parole capaci di rimediare a ciò che stava succedendo – E io non sono in grado di continuare a combattere. Era una