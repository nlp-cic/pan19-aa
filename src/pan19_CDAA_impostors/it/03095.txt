avesse notato, quando non si era ancora immersa totalmente nell'acqua. «Sì, è quello» confermò.«Non volevo metterti in imbarazzo» mormorò Robin dolcemente, cogliendo il suo disagio.«No» disse Koala. Stavolta la sua voce era uscita decisa. «Non lo sono.» La guardò fissa negli occhi. «Il simbolo che ho sulla schiena rappresenta uno degli uomini migliori che io abbia mai conosciuto e rappresenta il motivo per cui combatto. Solo che» aggiunse, con più esitazione, «non sono solo bei ricordi. Qui lo sanno tutti, per cui è diventata una cosa quasi normale. Ma è sempre difficile parlarne, soprattutto dopo quello che è successo a Sabo.»Robin rimase indecisa se chiederle qualcos'altro oppure lasciar perdere la conversazione. Sapeva bene cosa significava avere delle memorie dolorose che potevano tornare a tormentarti, per quanto il presente fosse brillante. Inoltre, il fatto che Koala avesse citato la morte di Ace era significativo. Sabo si era unito ai rivoluzionari quand'era un bambino, per cui si poteva dire che i veterani l'avessero praticamente visto crescere come se fosse un po' il figlio di tutti. In tanti anni aveva affrontato le prove più disparate senza mai un'incertezza o un'esitazione, per cui la sua disperazione dopo la morte del fratello era stato qualcosa di difficile da affrontare per tutti. Se Koala paragonava a quello la sua esperienza, voleva dire che era stata una cosa estremamente dolorosa, che la situazione di Sabo aveva purtroppo riportato alla luce.Aveva quindi deciso di non chiederle altro, ma fu Koala stessa a proseguire la conversazione. «Fisher Tiger mi ha salvato, in tutti i modi in cui era possibile farlo. Non mi ha solo liberato dalla schiavitù, mi ha anche riportato a casa nonostante quello che gli essere umani gli avevano fatto. Mi ha letteralmente riportato in vita.» Parlava guardando in lontananza, con le labbra appena piegate in un sorriso, come se stesse fissando il ricordo di quel tempo. «È morto per questo ed è una cosa che non mi potrò mai perdonare.»Robin non aveva idea che Koala fosse stata una schiava, in passato. Immaginava che ogni membro dell'armata rivoluzionaria avesse un motivo per essere stato arruolato, ma spesso Dragon le aveva dato l'impressione di attirarli a sé grazie al suo carisma, più che a qualche motivo intrinseco nel loro passato.«È per questo che combatti?»Koala annuì. «Voglio essere per altri quello che Fisher Tiger è stato per me. Voglio fare per gli altri quello che Fisher Tiger ha fatto per me.»Robin sentiva di capirla benissimo: in un certo senso, aveva accettato di passare due anni con i rivoluzionari per un motivo estremamente simile. Solo che nel suo caso, in quanto pirata, rimaneva una cosa decisamente molto più egoista e personale. «Sei davvero una ragazza speciale» commentò.Koala tornò a voltarsi verso di lei. Aveva le guance rosse, ma poteva essere semplicemente per il caldo. «Be', non so...» Aveva ammirato tantissimo Robin, persona della quale molto si parlava nell'Armata Rivoluzionaria, e ricevere un complimento da lei era una soddisfazione enorme. «Grazie.»Rimasero nell'acqua calda ancora per qualche minuto, finché non si resero conto che il calore aveva iniziato a diventare fastidioso, quindi tornarono nella zona delle docce per asciugarsi. Robin aveva conservato l'abitudine di non abbassare mai la guardia, anche se ormai si sentiva al sicuro a Baltigo,  per cui notò benissimo gli sguardi che ogni tanto Koala le riservava.In realtà, non erano sguardi maligni, al contrario. Koala la trovava bellissima. Robin era una donna fatta, rispetto a lei che era ancora una ragazzina, e soprattutto aveva un portamento e un modo di muoversi che era estremamente elegante. Il volto, con quel naso dal profilo greco e gli occhi a mandorla, era decisamente particolare ma contribuiva ad aumentare il suo fascino.«Mi piacerebbe essere bella come te» le disse sinceramente.Robin se ne stupì: sapeva usare il suo fascino, se voleva, e Sanji non le aveva mai lesinato i suoi complimenti, ma era raro che arrivassero da ragazze e fossero così sincere. «Ma tu sei molto carina» le rispose, altrettanto sinceramente. «Anzi, lo sei molto di più che con quei trucchi in faccia» aggiunse, indicando la borsa dei trucchi che aveva in mano e che si stava preparando ad usare.«Dici sul serio?» mormorò Koala, perplessa. «Non lo so... È che voglio essere femminile, capisci? Quand'ero una schiava non ero niente, non ero nemmeno un essere umano. Adesso posso essere tutto quello che voglio.»«Ti assicuro che si piò essere femminili anche senza trucco.»Koala non pareva convinta. Certo, Robin non portava trucchi, ma la trovava molto più bella di quanto lei stessa non fosse.Poi Robin ebbe un dubbio e domandò: «Chi ti ha insegnato a truccarti?»«Iva-san e gli altri Okama» rispose Koala. «Loro se ne intendono di moda.»Ora era tutto chiaro: gli Okama potevano anche intendersene di moda, ma avevano un modo di vestire totalmente particolare e fuori dalle righe, cosa che ovviamente dipendeva dal fatto di possedere ancora un corpo da uomo a prescindere da come si sentissero dentro. Robin dubitava