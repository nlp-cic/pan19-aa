una persona che non era più con lui. Che cosa era successo? Lui e Romano litigavano sempre, per tante cose, ma alla fine trovavano il modo di fare pace, di mettersi d’accordo perché… Perché si amavano, ma allora come mai adesso era solo a piangere sommessamente seduto sul tappeto di lungo pelo arancione? No, Lovino non lo avrebbe abbandonato così, lui sarebbe tornato, gli avrebbe urlato in faccia come al solito e tra quelle mille parole in tre lingue diverse avrebbero fatto pace: per questo, nonostante fossero passate alcune ore lui ancora sperava di rivedere la porta aprirsi. Il trillo del campanello di casa lo riscosse definitivamente e gli spuntò sulle labbra un sorriso: Antonio si asciugò le lacrime e i vestiti stropicciati, anche se era quasi certo che Romano avesse preso con sé le chiavi dell’appartamento. Forse il motivo per cui suonava era che aveva le mani occupate, ecco sì, avrebbe avuto un secchio di neve da rovesciargli in testa per punizione, proprio come la notte che aveva scelto di dipingere la loro camera da letto di rosso senza interpellarlo. Ma davanti a lui, quando riaprì la porta, non apparve Lovino, e la sorpresa fu comunque enorme.^

- Papa… - sussurrò Antonio prima di essere stretto in un abbraccio caloroso che pensava di aver dimenticato. L’odore del sigaro gli riempì le narici e il cuore, la barba ispida che gli carezzava la guancia, lo fecero sentire a casa: suo padre Carlos era un uomo non troppo alto, ma ancora ben piazzato, i muscoli si tendevano sotto il suo completo scuro e i capelli erano tagliati cortissimi, ormai completamente bianchi; all’orecchio sinistro si intravedeva ancora il foro di un piercing fatto in gioventù e ben altri segreti nascondevano quelle mani che ora pizzicavano la sua guancia. - Hola, chico. – disse lui passandogli la mano sul coppino e poggiando la fronte contro quella del figlio, il sorriso caloroso dei Carriedo non poteva abbandonarlo. – Feliz Navidad pequeno, volevo farti una sorpresa e penso di esserci riuscito, no? -. Antonio si sentiva come un bambino intento a rivelare la sua tana segreta, facendo entrare in casa suo padre e provò a scusarsi per il disordine e l’appartamento non confortevole quanto la grande villa che avevano in Spagna: suo padre, però, sembrava non essersene accorto dato che aveva preso posto su uno degli alti sgabelli della cucina. - Hai portato un poco di Spagna con tutto quel colore! E la cucina è magnifica. – si complimentò Carlos accettando un bicchiere di vino bianco. – Ringrazia il mio vecchio coinquilino, è un grande chef e ha scelto tutto lui, fino all’ultimo mestolo. – rise Antonio versandosi anche per sé un poco di vino e sorseggiandolo lentamente. – Ah el salvador che ti ha tenuto qui a New York: forse non posso fargli troppi complimenti dato che mi ha tenuto lontano da tigo. – disse carezzando la mano del figlio. – Ma guardati, adesso mi assomigli solo nei lobi degli orecchi, Tonito. – scoppiarono a ridere insieme, fino a che Carlos non si guardò ancora intorno. – Allora, dov’è il fortunato? Devo pur conoscere il mal chico che ti ha convinto a lasciare tutto ciò che avevi!^^ – esclamò l’uomo facendo schioccare la lingua. – Non me lo starai nascondendo, vero? Non mordo! -. Antonio scosse il capo alcune volte e si appoggiò con i gomiti all’isola di freddo granito chiaro: - Mama come sta? Lei sa che sei qui? – provò a cambiare discorso, anche se lo sguardo indagatorio di Carlos sapeva vedere oltre i suoi occhi di smeraldo. – Isabela sa che volevo venire a trovarti, e che mi sarei ribellato alla sua decisione di diseredarti: mi dispiace solo di non averlo fatto prima, ma avremo tempo per recuperare! – continuò e fu allora che Antonio notò che il padre non portava la fede. – Abbiamo divorziato. Non avrei mai immaginato che dopo 40 anni di matrimonio si potesse fare. – rise carezzandosi la barba dopo aver alzato gli occhi al cielo. – Oh dios mio, cómo?! Papa èstas loco! – eppure, anche se Tonio avesse voluto continuare a fare domande, lo sguardo e quel leggero colpo di tosse che gli intimavano di tacere lo zittirono. – Antonio, pececillo, smettila ora: sai da tempo che io e tua madre ci siamo allontanati, forse finalmente riuscirò a godermi la pensione così. - 

Era vero, ricordava bene come fin da piccolo i suoi genitori non si fossero mai comportati come le tante coppie sposate che vedeva nei film o solo nelle case degli amici: si volevano bene, questo era innegabile, ma non si amavano davvero, complice il carattere duro e spigoloso della madre in perfetto contrasto con quello morbido e passionale di suo padre e fortunatamente aveva ereditato ogni sua fibra di essere da lui. - Quindi è vero che l’amore è destinato a finire? – chiese sottovoce Antonio sedendosi sullo sgabello gemello, mentre il padre gli passava una mano nei ricci scuri e profumati di cocco. – Nah, quello non finisce mai, solo che a volte scegliamo di donarlo a qualcun altro, oppure di riprendercelo. – iniziò Carlos, Antonio lo interruppe nuovamente. – Vorrei sposarmi. Avere un figlio, un giorno, ma Romano lui