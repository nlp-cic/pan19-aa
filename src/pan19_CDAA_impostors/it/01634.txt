e, probabilmente, lui e sua madre se ne sarebbero andati a vivere in campagna, lasciandogli il Manor come sua personale residenza. Così era stato in passato, così sarebbe sempre stato.

:: :: ::

 

Evidentemente il Mondo Magico se ne fregava del fatto che quello fosse il giorno del suo compleanno e un'urgenza dell'ultimo minuto lo obbligò a uscire come supporto per una squadra di reclute. Ragazzi di una ventina d'anni che lo guardavano con soggezione e adorazione.  

Sentimenti alquanto comuni: la soggezione era relativa al suo status di "ex-cattivo redento per divenire uno strafico freddo e taciturno" - come aveva sentito borbottare da una matricola pochi anni prima - mentre l'adorazione stava nel fatto che era il migliore nel suo ruolo.

La questione che dovevano affrontare era, a prima vista, banale. Peccato che, una volta su cento, una questione banale si risolveva in qualcosa di estremamente complicato. E ovviamente questa era proprio quella situazione su cento.

Dal rapporto si diceva che un mago stava tenendo in ostaggio una coppia, nei pressi di Winchester.  

Peccato che dal rapporto non risultasse che il mago fosse uno degli ultimi Mangiamorte in circolazione che nessuno di loro era stato in grado di catturare e che la coppia era composta da disertori della fazione di Voldemort scappati durante la II Guerra Magica.

Ecco, questi due insignificanti dettagli risolsero la situazione in favore del Mangiamorte e Draco, per evitare una carneficina, venne ferito piuttosto gravemente alla spalla e al braccio sinistro.

Le due nuove reclute si scusarono all'infinito col capo sezione per la loro disattenzione, ma ormai il danno era stato fatto e il Mangiamorte era svanito nel nulla.

 

Al St. Mungo's Hospital, dove Draco venne portato d'urgenza, per la ferita che rischiava o di farlo morire dissanguato o di fargli perdere il braccio, Harry Potter fu subito da lui.

Oh, già. Oltre a sua madre, la persona con cui aveva maggiori rapporti era proprio il Salvatore del Mondo Magico. Ironico, no?

Potter era divenuto un Medimago e si era specializzato in traumi da maledizioni. Soprattutto durante i primi otto anni, Draco s'era trovato molto volte al St. Mungo, per traumi e ferite più o meno gravi e Harry era sempre stato lì. Probabilmente, dopo i rispettivi capi, erano le persone che conoscevano meglio l'uno le carriere dell'altro.

 

"Cos'è successo questa volta?" chiese Harry esaminandogli la ferita, mentre le pozioni iniziavano a causare la consueta sonnolenza nell'ex-Slytherin.

"Mangiamorte alla riscossa." mugugnò il biondo prima di crollare addormentato.

Harry lavorò sul suo braccio fino a sera, e, quando Draco si svegliò il suo braccio era completamente fasciato e il moro stava controllando una flebo accanto al suo letto.

"Dormito bene?" gli chiese Harry, gli occhi verdi che brillavano oltre le lenti dalla montatura moderna.

"Per cosa sono stato la cavia, questa volta?" gli chiese invece Draco, guardandosi la fasciatura che odorava di qualcosa di sconosciuto.

"Una mia ricetta. La sola che, se riesce, può salvarti completamente l'articolazione del braccio."

"Vedi che puoi fare, Potter. Ho impiegato anni per riuscire ad essere completamente ambidestro. Cerca di non farmeli sprecare."

Harry gli sorrise allungandogli una pergamena e una piuma.

"Rimetterti in sesto è il mio lavoro." sghignazzò mentre il biondo scribacchiava qualche riga che pose poi al suo Medimago.

"Ah, Potter!" sospirò melodrammatico "Cosa faresti senza di me!"

Harry gli sorrise sventolando la pergamena "La spedisco e torno."

Draco non lo degnò di risposta, tornando a sprofondare nel letto, lo sguardo fisso sul soffitto.

 

:: :: ::

 

Harry tornò un'ora più tardi e incrociò il Capo Dipartimento Auror che usciva dalla stanza del suo paziente. L'uomo gli fece il saluto militare, come se fosse un suo superiore prima di allontanarsi. Harry sorrise, ormai incapace di recriminare a quel gesto.

Una volta entrato gli affidò la pergamena che era tornata indietro.

"Mia madre è troppo apprensiva." sbuffò Draco ripiegando la lettera.

"Che gli hai detto questa volta?"

"Che sono andato a mangiar fuori con un nuovo amico." ghignò guardando la lettera "Lei m'ha detto di star attento alle malattie virali... ma si può!"

Harry sghignazzò sedendosi sul letto e facendo apparire un tavolinetto che pose sulle gambe dell'Auror.

"Non si dovrebbe mai mentire alla propria madre." asserì apparecchiando per due.

"Mi pare che tu stia ricorrendo adeguatamente ai ripari, no?" disse Draco sgranando gli occhi "Non hai nulla di meglio da fare, Potter?" aggiunse vedendo le cibarie apparire nei loro piatti e una candela accendersi tra loro.

"Non c'è nulla di meglio che passare la serata con te." asserì convinto.

"Di' la verità, domani hai il turno all'alba e non hai voglia di tornartene a casa." cercò di capire, prendendo il bicchiere di vino rosso che il moro gli porgeva.

"Nulla di tutto questo. Ti faccio vedere il mio orario se non ci credi." rise facendo tintinnare il suo bichiere contro quello di Draco.

"Come potrei non credere a un Gryffindor?" buttò giù il bicchiere di vino e vide che Harry stava castando un incantesimo per tagliuzzare