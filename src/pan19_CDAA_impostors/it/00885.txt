degli occhi blu come l’oceano più scuro.

 


Sei anni dopo…


 

«Allora dimmi, Sherlock…» John brandisce la spada e Sherlock si chiede chi sia il suo istruttore perché non ha mai visto nessuno tenere un’elsa in una maniera tanto indegna. Sbuffa e aspetta di sentire cos’ha da chiedergli nuovamente John.

John, la cui voce si è fatta notevolmente più bassa rispetto ad anni prima, la cui altezza –ringraziando il Cielo- è divenuta quasi nella media per uno della sua età e la cui bellezza –canonicamente parlando- inizia a farsi notare.

I capelli biondi, gli occhi blu, il sorriso facile e una gentilezza molto difficile da trovare. Sherlock alza gli occhi al cielo e lascia perdere per un attimo la figura di John, non gli sembra il caso di pensarci.

La spada di John gli sfugge di mano e John impreca.

«Com’è che sbaglio sempre gli affondi? Cosa c’è che non va?»

John si poggia una mano sulla fronte e poi va a raccogliere la spada.

Potrebbe starsene fuori all’aria aperta, godendosi il sole e i rumori dell’esterno, invece rimane lì sotto, al buio, con la stanza che non sa di altro se non di aria stantia e la cui oscurità –prima o dopo- inizierà a gravare sui suoi occhi. E tutto per tenergli compagnia.

«Sbagli l’impugnatura.» dice Sherlock e John si volta verso di lui.

«Cosa?»

Sherlock fa una faccia annoiata ma dubita che John possa vederla da quella distanza.

«Il tuo modo di tenere l’elsa fa sì che ti intralci da solo e poi, per l’amordel Cielo, due mani, John? Seriamente? Non è una Claymore [1], è una spada d’armi [2], ti basterebbe una mano anche solo per brandirla.»

John guarda Sherlock e poi la spada che sta nuovamente tenendo con due mani.

«Ma il mio insegnante…»

«Cielo, se il tuo insegnante è il capo delle guardie è meglio che vi ritiriate subito in caso di guerra. Dimmi che non è il capo delle guardie.»

John tentenna.

«Eeehm…»

E Sherlock scuote nuovamente il capo.

«Un branco di idioti. Come ho potuto lasciarmi fregare da un branco di idioti? Spero siate diventati più stupidi generazione dopo generazione o dovrò preoccuparmi innanzitutto di me.» mormora, alzando gli occhi al cielo.

«Vieni qui, John.» dice, e il principe gli si avvicina tenendo con una mano sola la spada abbassata. E Sherlock gli spiega come impugnare l’elsa, come non farsi destabilizzare se qualcuno lo attacca, come tenere sempre la guardia alta e come parare un ipotetico attacco. Chiaramente è tutto molto congetturato, essendo che non c’è nessuno lì ad attaccare John per dimostrazione, ma John se lo fa andare bene e impara velocemente.

«Dovrai mettere su massa muscolare o sarà inutile.» dice infine Sherlock e John, sudato ma felice di non aver perso nuovamente la spada, lo guarda sorridendo.

«Questo è già ottimo.» si meraviglia nel dirlo e pensa ai mesi buttati con un incapace. «Dove hai imparato?» chiede poi e Sherlock rimane per un attimo spiazzato. Non pensava glielo avrebbe chiesto, eppure sapeva che John era un tipo curioso.

«Nei miei innumerevoli viaggi ho conosciuto innumerevoli persone. Qualcuno mi ha insegnato qualcosa di utile, qualcuno no.»

John getta la spada sulle pietre preziose senza farci nemmeno caso e si avvicina al tavolo, sedendosi sullo sgabello.

«Ma come potevi brandire una spada, tu, esserino minuscolo?» ride nel dirlo, vuole solo prenderlo in giro, invece Sherlock non ride con lui ma piuttosto lo guarda accigliato.

«Non ho sempre avuto questa forma.» spiega. «Avevo un’altezza considerevole tra quelli della tua gente.» dice, quasi offeso che John possa credere il contrario. «Ma abbiamo un ciclo di vita diverso dal vostro e faticare ci toglie gran parte dei poteri, e perdere gran parte dei poteri ci fa stancare e stancare, o usare gran parte della magia, ci fa diventare… così. E solitamente dobbiamo riposare per riacquistare le forze.»

John lo guarda e rimane a bocca aperta. «Mi stai dicendo che potresti essere alto quanto me?»

Sherlock inarca un sopracciglio. «Ti sto dicendo che ti terrei vicino per sottolineare la mia altezza, nanetto.»

E questa volta è John ad inarcare un sopracciglio. «Vorrei farti notare che al momento non puoi dire proprio nulla. E comunque…»

Sherlock lo guarda e deduce. «Oh no, ti prego, non farmi una domanda tanto stupida…»

«Perché non sei tornato nella tua forma normale, dopo tutto questo tempo?» e John è convinto che Sherlock non lo abbia mai guardato tanto male in tanti anni di conoscenza.

«Perché la gabbia è magica, ricordi? E mi hanno lasciato a digiuno, al chiuso, al buio, per secoli, ricordi?» il sorriso di Sherlock è talmente glaciale che John si pente immediatamente di aver posto la domanda. Poi però si avvicina ulteriormente e poggia il viso vicino al ciondolo, con espressione seria.

«Perché hai voluto più di quello che il mio antenato voleva darti? Saresti potuto essere libero, ora.»

E Sherlock fa una faccia sconvolta, ed è una cosa così