mancanza di entusiasmo, Jonah usa la sua voce più tonante per dire, “Elliot! Eccoti qua, ti stavo proprio cercando,” e sale sul portico per avvicinarsi a loro. “Hai sentito qualcosa sulle date delle audizioni per 

Into the Woods

 il mese prossimo?”



Elliot, chiaramente sorpreso, fa qualche passo indietro e lancia a Jonah un’occhiata confusa. “Oh,” dice. “Io non… no, non credo che la Patterson le abbia già comunicate, se no al Paramount non si parlerebbe d’altro.”



“Oh, meno male. È solo che,” dice Jonah, stampandosi un gran sorriso in faccia e infilandosi tra Elliot e il tipo, che lancia un’occhiataccia a Elliot per la mancanza di proteste, “Ho uno spettacolo a Northampton ed ero preoccupato che mi sarei perso la settimana delle audizioni. E naturalmente non mi perderei uno spettacolo di Sondheim per nulla al mondo, anche se è uno dei più inflazionati. Troppe rappresentazioni.”



“Questo non è vero,” Elliot dice automaticamente, mentre il suo sguardo guizza tra Jonah e, dietro la sua spalla, l’altro. Si scosta leggermente verso l’angolo del portico, allontanandosi da entrambi, e Jonah si sposta nella stessa direzione, di fatto tagliando fuori l’accompagnatore di Elliot. “È impossibile rappresentare troppo 

Into the Woods

.”



“Ma che cazzo,” dice il tipo.



Jonah gira la testa per fargli un cenno. “Ciao, sono Jonah,” dice, e poi si volta di nuovo verso Elliot. “Anche se non faranno i doppi ruoli? Hai sentito anche tu che non faranno i doppi ruoli, vero?”



“Sì, ma la Patterson non lo farebbe mai,” dice Elliot, e sta un po’ farfugliando, ma il suo sguardo rimane fermo su Jonah, come se stesse cercando disperatamente di ignorare il momento precedente e il tipo, che sta lanciando occhiatacce alla schiena di Jonah. “Cioè, l’hai sentita tutta quella divagazione l’altro giorno su come Sondheim usa i doppi ruoli in modo ironico in tutti i suoi spettacoli come rinforzo dei temi e per costruire forme sottili di tensione, e non penso che si perderebbe l’opportunità di farlo, soprattutto non con un testo conosciuto come 

Into the Woods

.” Quando smette di parlare, lui e Jonah sono chiaramente nello spazio l’uno dell’altro, e il tipo è escluso.



“Ora dici così,” dice Jonah, “ma se fossi un regista e avessi due attori esibizionisti con la stessa dose di talento, sarebbe difficile resistere e non dare a uno il ruolo del lupo e a un altro quello del principe, no?”



“No, non esiste,” dice Elliot. “Non usare lo stesso attore per il principe e il lupo non dovrebbe nemmeno essere possibile, perdi tutto l’impatto della seduzione di ‘Hello, Little Girl’ se non c’è il parallelo esplicito con il rifiuto del principe nel secondo atto.”



“Lo perdi davvero, però? Non credi che Sondheim abbia di fatto mostrato l’universalità del lupo? Penso che il pubblico capisca che la storia di Cappuccetto Rosso è un risveglio sessuale e che il lupo è l’uomo comune.”



“Ma è qui il problema,” e Elliot si è dimenticato della presenza del suo accompagnatore – sempre che ci sia ancora, Jonah non sta guardando da quella parte. “Questo puoi dirlo attraverso il lupo, ma il principe di Cenerentola è troppo particolare. È il prodotto avariato del suo privilegio e della sua educazione.”



“Secondo te un moccioso viziato che scopa in giro fa un effetto diverso sul pubblico di un moccioso viziato che è anche un lupo travestito da principe,” dice Jonah. 



“Be’, sì,” dice Elliot. “Il fatto che il principe faccia il dongiovanni è in parte causa della morte della moglie del fornaio, ma anche così non gli interessa abbastanza di lei o della sua morte per prendere l’iniziativa di uccidere la gigantessa. Se è soltanto un figlio di papà viziato, in quel momento lo leggiamo come codardo e stizzoso. Ma se usi lo stesso attore per il lupo, allora diventa una metafora sulle strutture di potere, il patriarcato, e il modo in cui gli uomini sottovalutano le donne.”



“Secondo me ti sbagli,” dice Jonah, e Elliot lo guarda e sbuffa, il che è… comunque. “Voglio dire, non ti sbagli sulla metafora, è un’osservazione molto acuta, ma secondo me ti sbagli sul fatto che il principe non risulti un emblema del patriarcato. Quelli che uccidono il gigante e scacciano la strega non sono la classe dirigente, sono i contadini e la plebe e la ragazza che fugge dal palazzo. Gli elementi di classe sono del tutto chiari.”



“Ma non gli elementi femministi,” protesta Elliot.



“E gli elementi femministi. Questo è Sondheim, in fondo. E comunque, è chiaro per quale parte saresti in corsa, quindi il problema dei doppi ruoli in realtà non ti riguarda.”



Elliot sgrana gli occhi. “Secondo te dovrei propormi per Jack.”



“Penso che tu sia Jack,” dice Jonah. “Divertente e pieno di buone intenzioni, ma anche ostinato e con l’ossessione dell’avventura.”



Elliot socchiude gli occhi. “È solo che tu vuoi fare il principe,” dice, “