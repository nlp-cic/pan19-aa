! Steve è…” *oscenamente attraente?* No, non va bene. *sessualmente provocante?* Nemmeno.“Steve è vecchio!”“Che cosa?!” esclamò il capitano alzandosi di scatto. Notò che lo sguardo di Danny era di nuovo fisso sul suo corpo e sentì un fremito caldo percorrergli la schiena. “Ok, mi vado a mettere una maglietta” mormorò sparendo in camera per qualche istante. Non era di certo pronto ad ammetterlo, ma la vicinanza di Danny non lo lasciava indifferente.“Allora, dicevamo!” esordì poi tornando dai suoi ospiti, mentre faceva loro cenno di accomodarsi.“Sei andata al Luna Park…”“Sìììì! Siamo andati sulla giostra e sulla ruota panoramica! E poi il papà mi ha comprato le ciambelle!”“Buooooone!” disse Steve ridendo.Danny lo guardò con un sopracciglio alzato. “Mi prendi in giro? Buone?”“Sì, buone. Perché?”“Perché a me non dici che sono buone quando le mangio! A me rompi le scatole!”“Danny, Gracie è una bambina, può anche mangiare una ciambella ogni tanto!”“Sei un ipocrita! Tu i tuoi figli li cresceresti a tofu e alghe!”“Io un ipocrita? Sei tu che hai dichiarato guerra al colesterolo, convinto di poterla vincere con una dieta a base di ciambelle!”“Sì, beh, si da il caso che sia cresciuto forte e sano con le ciambelle, io!”“Beh, cresciuto… diciamo che sei nella media…” ridacchiò Steve guardandolo dall’alto.Grace ridacchiò attirando così l’attenzione dei due uomini che si zittirono immediatamente.Steve la guardò di nuovo con un sorriso.“Vuoi qualcosa da bere?”“Sì, grazie!” trillò la bambina mentre Steve si dirigeva al frigorifero.“No, grazie! Per me niente. Non preoccuparti! Sto solo morendo disidratato!” gli urlò alle spalle Danny, facendolo ridere.“Avevo già messo in conto che avresti bevuto qualcosa anche tu” ribattè Steve voltandosi con due birre in una mano e una Coca nell’altra.“Oh.”“Anche il tuo lessico non è male. Se io sono Big Jim, tu chi sei? Ken?” ridacchiò il capitano allungandogli una bottiglia.Si sedettero a tavola e Grace continuava a guardare sia Steve che suo padre, come affascinata.“Non voglio essere scortese” disse Steve guardando Danny. “Ma posso sapere perché… siete passati?”Il suo partner stava per rispondere quando la figlioletta lo anticipò. Non aveva pensato di dire a Grace di lasciar parlare lui, ma di certo non pensava che sua figlia si sarebbe rivelata peggio di Gola Profonda.“Perché il papà dice che sei sempre solo e a volte gli sembri triste.”Steve sgranò gli occhi e guardò Danny che stava facendo cenno di no con la testa senza farsi notare dalla figlia. Quella semplice frase lo aveva lasciato senza parole e sapeva che era vera: Grace non aveva motivo di mentire e Danny si stava accalorando troppo per negare con ogni gesto possibile e immaginabile.Provò di nuovo quella sensazione di calore allo stomaco e sorrise alla piccola, facendo tintinnare la sua bottiglia contro il bicchiere della bimba.“E’ un pensiero gentile, grazie” le disse facendole l’occhiolino.Danny sembrava sul punto di esplodere talmente era rosso in viso e visto come si agitava sulla sedia. Steve fece finta di non notare il suo atteggiamento e chiacchierò con la ragazzina del più e del meno.Decisero tutti insieme di guardare qualcosa alla TV e, poco dopo, la bimba si addormentò sul divano in mezzo a loro.Steve si voltò verso il collega e lo guardò, notando come l’altro fosse troppo intento a fissare lo schermo. Il capitano sorrise e scosse il capo.“E’ stato gentile da parte tua, davvero…”Danny si voltò fingendo un’aria confusa. “Cosa?”Steve sorrise di nuovo e di nuovo scosse il capo.“Non lo ammetterai mai, vero?”Il poliziotto sembrò afflosciarsi un poco e poi fece un profondo sospiro.“Se lo ammettessi… e dico ‘se’… mi prendersti per il culo!”“Pensi che il fatto che tu non lo ammetta mi proibisca di farlo comunque?”“Vedi?! E’ proprio quello che intendevo! Non posso fare qualcosa di carino nei tuoi confronti perché tanto tu hai sempre un palo nel culo e non mi dai nessuna soddisfazione!”Steve sbattè le palpebre, diverito.“Vorresti avere delle soddisfazioni da me?”Danny cominciò a muovere le mani confusamente. “Non ti rispondo, guarda! Tu giri e rigiri sempre le parole!”“Guarda che il logorroico fra noi due sei tu.”“Non ti rispondo.”“A cosa?”“A niente.”Steve rise e reclinò il capo all’indietro e Danny non potè fare a meno di voltarsi e osservare il profilo del suo collo. Deglutì e riportò l’attenzione sullo schermo, senza nemmeno vedere cosa stessero trasmettendo.Dopo qualche minuto la voce di Steve lo riscosse dai suoi pensieri.“Goku?”Danny si voltò, rosso in viso, e scattò come una molla. Era evidente che la situazione lo rendesse particolarmente nervoso.“No, ma prego! Continua pure! Insultami anche! Non è colpa mia se i capelli mi restano in piedi! Non siamo tutti Mr. Perfezione come te, ok?!”Steve rise di nuovo tanto da far svegliare Grace che si stropicciò gli occhi.“Danny….” disse Steve tentando di smettere di ridere. “Non intendevo offenderti