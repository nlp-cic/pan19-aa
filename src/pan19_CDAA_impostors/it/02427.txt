Ti sembra un argomento di cui parlare, questo? Qui?» Ribatté con un tono basso e quasi stridulo, a mostrare tutto il suo disagio, chiudendo gli occhi e facendosi sfuggire uno sbuffo frustrato, indietreggiò e cercò di liberarsi dalla stretta dell’altro, schiacciandosi completamente contro il divanetto e sfuggendo al suo tocco ed, in parte, anche al suo guardo, agitando ripetutamente il braccio ancora bloccato. «Sei davvero passivo, allora.» Ridacchiò il castano, lasciando la presa e portando la mano che prima teneva stretta al suo polso tra i suoi capelli, scompigliandoli giocosamente ed alzandosi poco dopo, grattandosi distrattamente il mento e tenendo lo sguardo su di lui. «Il mio non è un modo per giudicarti, è solo curiosità.» Ci tenne a precisare, mettendo su un sorriso quasi addolcito, mentre tirava fuori il portafogli dalla tasca dei jeans e lasciava i soldi – con tanto di mancia – sul tavolino. Alvaro fece spallucce e riaprì gli occhi alle sue parole, non lo guardò, si limitò ad alzarsi e ad indossare il giubbotto, lo seguì fino all’auto. Sorrise al bambino che gli corse incontro, chiedendogli una foto, ed annuì, scompigliandogli i capelli e mettendosi in posa per far felice quel piccolo tifoso entusiasta. Paulo li osservava da lontano con un sorriso e, quando il bambino chiese anche a lui una foto, si limitò ad avvicinarsi a loro e a mettersi accanto al bambino, passando un braccio attorno alle spalle del compagno di squadra che a quel contatto si agitò, iniziando a sudare freddo, deglutendo a vuoto e lanciandogli un’occhiata di sbieco per poi sorridere nel modo più naturale possibile e guardare l’obiettivo del cellulare di ultima generazione in attesa che la foto fosse scattata il più in fretta possibile…Sperò. «Morata non segna più, dovresti insegnarglielo tu…» Disse il bambino improvvisamente, spostando lo sguardo dall’uno all’altro ripetutamente, si soffermò poi sull’argentino e lo osservò con gli occhi grandi e liquidi, come se stesse per mettersi a piangere. «Lo farai? Sai, a me piace tanto e non voglio che gli altri lo prendano in giro.» Continuò con un tono di voce che fece sorridere entrambi spontaneamente, Alvaro stava per parlare ma non ne ebbe il tempo perché Paulo lo fece al suo posto, piegandosi sulle ginocchia per arrivare all’altezza del bambino, posandogli una mano sulla piccola spalla e sorridendogli amorevolmente, annuendo poi. «Sai? E’ che è un po’ scemo ma lo aiuterò io e tornerà a segnare molto presto. Devi solo aspettare un po’.» Gli rispose con voce sicura, lanciando un’occhiata divertita all’altro quando gli diede dello scemo. Il bambino annuì vigorosamente, felice, abbracciò entrambi e tornò dal padre che li ringraziò con una stretta di mano e si dileguò velocemente. I due non dissero nient’altro per l’intero viaggio di ritorno a Vinovo, dove l’argentino aveva lasciato l’auto, Alvaro stava ancora sorridendo tra sé e sé, ripensando alle parole del bambino di poco prima, avvertendo un leggero calore pervaderlo per intero, cullandolo, riuscendo a fargli dimenticare per quei pochi minuti le proprie insicurezze, le paure e le preoccupazioni; stava bene. Lanciò un’occhiata a Paulo, completamente abbandonato al sedile, gli occhi chiusi e la bocca schiusa a cantare le parole di uno dei pezzi che stavano passando alla radio, e il suo sorriso si estese; era tutto merito suo.

**

Arrivato al parcheggio Alvaro non aveva alcuna intenzione di scendere, non che non volesse passare del tempo con il compagno di squadra ma erano già le otto e trenta e l’unica cosa che voleva fare in quel momento era andare a casa, fare una doccia, mangiare qualcosa e riposare, mentre Paulo non sembrava invece intenzionato a scendere dalla sua auto e a lasciarlo andare. «Ti serve qualcosa?» Gli chiese con una certa ingenuità, chiedendosi perché non avesse ancora lasciato la sua macchina. L’argentino rise e scosse il capo, alzando gli occhi al cielo e guardandolo come se fosse un ragazzino che aveva ancora una volta rubato le caramelle al negozio di dolci e facesse finta di nulla. «Sai che potrei offendermi? Così sembra che tu voglia cacciarmi!» Lo disse con tono divertito, volendogli chiaramente far capire che non ce l’aveva con lui, ma tenne un sopracciglio inarcato e si voltò verso la sua figura, slacciandosi la cintura di sicurezza ed incrociando le braccia al petto, aspettando una risposta a quella che, in realtà, era solo una provocazione. «Ma io…» Tentò di dire il moro, preso alla sprovvista, boccheggiando un paio di volte e sgranando gli occhi scuri. «No, è che…E’ tardi, pensavo dovessi andare a casa.» Provò a giustificarsi, balbettando e scuotendo il capo più volte, guardandolo con occhi smarriti. Il castano non resistette molto, quando vide l’altro mordersi il labbro inferiore scoppiò a ridere e gli diede una pacca amichevole sulla spalla. «Andiamo, hermano. Stavo scherzando!» Gli disse infine e quando lo vide sospirare di sollievo ridacchiò tra sé e sé, Alvaro rimase ad osservarlo in silenzio e poi fece una smorfia, passandosi distrattamente una mano tra i capelli leggermente scompigliati. «Non capisco ancora bene la lingua, ho sempre paura di