bene"
"Volevo ucciderti"
"Non parlo dell'inizio inizio. Diciamo dopo due anni"
"Facciamo tre"
"Forse mi conviene tacere"

Derek non gli risponde, ma sorride. Un sorriso sincero che gli colora le guance e gli illumina gli occhi. Stiles lo trova bellissimo. Gli passa un braccio sulle spalle e lo stringe un po’ più a sè. È una cosa che fanno spesso. Non significa nulla. Del resto Stiles abbraccia chiunque. Anche se Derek non è tipo da gesti teneri. E quindi Stiles va molto fiero di essere riuscito ad addolcire un lupo mannaro tetro e scontroso. Non che questo il branco debba saperlo.

"cos'è questa scenetta smielata da coppia innamorata?"  

Come non detto.

"Peter che diavolo dici?" Derek ringhia, facendo sobbalzare Stiles che si allontana subito.  "E si può sapere dove diamine eri?"
"Ero al centro benessere a fare un trattamento rilassante"
"Trattamento rilassante?" Chiede Derek allibito
"Si, sai, per rilassarmi. Il caldo mi stressa"
"Il caldo lo stressa" ripete ancora il mannaro più giovane, catatonico

"Si nipote, sveglia! Comunque non volevo interrompervi, continuate pure a tubare come due gatti in calore, io vado di sopra"
"Peter lo sai che i piccioni tubano e non i gatti?" Urla Stiles in direzione della scala a chiocciola dove il licantropo più anziano è già sparito.

Derek si volta esasperato verso Stiles, trovandolo leggermente rosso in viso. 

"Davvero? Di tutto ciò che ha detto ti preoccupi del fatto che non sappia che verso facciano degli stupidi volatili?"
"Non credo che i piccioni siano stupidi, pigri piuttosto. Sai quando tu li rincorri e loro non volano?"
"Stiles" Derek si pizzica con due dita il ponte del naso " ti giuro che mi fai venire il mal di testa"
"Non sei il primo che me lo dice oggi. In effetti sei il quarto, anzi quinto, anche se non dovrei contare mio padre. Sospetto che ormai me lo dica per abitudine"
"Oddio come si fa a tapparti quella boccaccia?"
"Nipote dovresti ficcargli tu sai cosa in bocca, ecco come si fa" dice peter sbucando dalla porta
"Eeed è giunto il momento che io me ne vada, ci sono livelli di psicopatia che non posso tollerare. Ciao Derek. Peter sempre inquietante rivederti"
"Non dirmi che ti ho spaventato piccolo?"
"Non chiamarlo così" grugnisce Derek, illuminando gli occhi di rosso.
"Calmo" dice il licantropo più anziano, alzando le mani "Cerco solo di aprirvi gli occhi. ricordate che gli adulti hanno sempre ragione"
"Non se sono dei vecchi licantropi fuori di testa"
"Dettagli ragazzi, dettagli"

 

NDA
Ciao di nuovo e grazie per essere arrivati alla fine di questo capitolo. Fatemi sapere cosa ne pensate. La storia è completa, quindi riuscirò ad aggiornare molto presto.


          (See the end of the chapter for  notes.)
          

Derek cammina svelto sul marciapiede, mentre fissa la lista di oggetti che Peter gli ha praticamente ordinato di acquistare. Sorseggia il suo caffè e con la coda dell'occhio presta attenzione per evitare di scontrarsi con qualche passante. Capisce che la tecnica non è molto efficace quando qualcuno gli sbatte addosso, scaraventando il suo caffè a terra.

"Che diamine" Derek solleva lo sguardo "Stiles!"
"Derek! Ti ho rovesciato tutto il caffè", quasi urla agitando le mani in aria.

"Non c'è problema" Gli sorride per tranquillizzarlo. Il ragazzino si agita sempre troppo per i suoi gusti. 

"sì che c'è: te lo ricompro, vieni" 

Non ha neppure il tempo di capire cosa stia accadendo, che Stiles ha già trascinato entrambi davanti alla cassa di una piccola caffetteria lì vicino.

"Cosa prendete cari?" Chiede una donna sulla sessantina dall'aria gentile. Berta recita il cartellino appuntato sulla sua divisa.

Derek risponde alla domanda prima che Stiles possa aprire bocca. 

"Un caffè nero lungo, zucchero a parte, e per lui cappuccino alla zucca"
Stiles lo guarda allibito e forse un po’ sospettoso. Come se ci fosse qualcosa di male a ricordare il cappuccino preferito di un amico. 

"Come fai a sapere cosa volevo prendere? Leggi anche nel pensiero? Oddio, chi sa quante figuracce ho fatto"

Derek non può evitare di alzare gli occhi al cielo. 

"stai scherzando? Sono anni che ogni autunno mi tocca ascoltarti mentre tessi le lodi del cappuccino alla zucca"

Stiles si schiaffa una mano in fronte.
"Giusto. È che non pensavo ascoltassi realmente ciò che dico"
"Io ascolto sempre ciò che dici,  anche se a volte potrei farne davvero a meno" 

L’altro gli scocca un'occhiataccia.

"Tipico di te dire una cosa gentile, seguita da una cattiveria"

"Ecco a voi cari” Berta li interrompe, sorridente “sono 4 dollari. Vi offro anche una ciambella, perché siete una bellissima coppia e perché tu sei troppo magro" dice poi, indicando Stiles.

Derek si sente arrossire di colpo all’insinuazione e con un'occhiata veloce si accorge che anche il figlio dello sceriffo è nelle sue stesse condizioni.

"Non siamo una coppia" spiega alla signora, allungando i soldi sul bancone.
"e io non sono troppo magro