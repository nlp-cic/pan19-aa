, Penfelen. È quasi il coprifuoco e, anche se le riuscirà difficile crederlo, anch'io ho altro da fare oltre ad occuparmi di lei, ogni tanto» disse, più acidamente di quanto non avrebbe voluto.

 Ariadne si affondò le unghie nei palmi delle mani e la luce nei suoi occhi si fece risoluta.

 «È riguardo alle ore di matematica, signore. Preferirei che quello che è successo stamattina a lezione non si ripetesse più, a meno che ci fosse una ragione sensata.»

Tristan si voltò e le rivolse uno sguardo velenoso. Forse non si era aspettato che lei avrebbe avuto il coraggio di far riferimento a quanto accaduto, forse si sentiva messo all'angolo.

«Si ripeterà ogni qualvolta io lo riterrò necessario, signorina, perché se qualcuno dei suoi compagni notasse qualcosa di sbagliato, qualcosa di diverso, qualsiasi cosa, fra di noi, qualunque cambiamento, qualunque sorriso, mi capisce?, può stare sicura che questo progetto di ricerca non resterà segreto a lungo!»

Ari era impallidita. Non ci aveva pensato a questo, ragazzina, vero?, si ripeté mentalmente Tristan con amara soddisfazione. Era la prima volta che alzava la voce con Ariadne in privato, e si aspettava che corresse via e gli sbattesse la porta in faccia.

Invece lei sollevò gli occhi fino a incrociare i suoi, l'espressione fragile ma misurata.

«E c'è qualcosa di sbagliato fra di noi, signore?»

Il professore si immobilizzò. Ariadne si limitò ad aspettare, con i suoi occhi limpidi e i capelli biondi intrecciati, rigida in attesa di una risposta che era così chiara nella testa di Tristan che se il cavaliere antenato di lei fosse stato un esper la ragazza sarebbe stata in grado di captarla senza sforzo nell'aria pura, attivazione o meno.

Poi Tristan strinse le labbra. «Certo che no, signorina Penfelen» rispose con il suo miglior tono professorale. «È solo la discrezione del suo progetto ad essere in questione qui. E adesso vada» scandì.

Alla fine Ariadne lasciò l'ufficio, chiudendo piano la porta dietro di sé. Tristan guardò lo spazio vuoto che lei aveva occupato fino a qualche istante prima e seppe di averle detto l'ennesima menzogna.




«Non mi dirai che vuoi suonare anche stasera!» gemette Caroline mentre si allenavano sul campo arcieri una accanto all'altra dopo aver finito i test.«Andiamo, sei rimasta qui già l'altro sabato, oggi devi venire per forza!»Ariadne soffiò uno sbuffo di aria calda nel gelo di febbraio e scoccò la freccia.«Non mi va di venire alla Confraternita, te l'ho detto, Line. Perché non andiamo a St. Michel?» contropropose. «Ti offro da bere e mi faccio perdonare per averti lasciata sola settimana scorsa.»«Oh, dai, Ari, sono secoli che Mark t'invita! E adesso che Liam Uriens ha finalmente invitato me mi devi accompagnare!» insistette Caroline.Ariadne tacque. Incoccò un'altra freccia e immaginò che il suo bersaglio fosse Tristan. Puntò. Sapeva che il professore le aveva mentito quando le aveva detto che il loro rapporto non era cambiato negli ultimi mesi. Si rifiutava di credere che l'espressione che aveva avuto in volto l'altra notte non significasse nulla più di uno stupore momentaneo.Ma anche lei gli aveva mentito. Non gli aveva mai detto di Mark, non gli aveva mai detto che Mark sapeva e che pensava perfino di conoscere le cause della guarigione miracolosa. Anche se probabilmente si trattava di una semplice spacconata detta per impressionarla.Abbassò l'arco e rinunciò a tirare. Guardò Caroline che la osservava con aria speranzosa e disse: «D'accordo, ci vengo. Ma solo per stasera.»Erano andate a farsi una doccia dopo l'allenamento e poi Ari aveva raggiunto Caroline nella sua stanza, quella che un tempo era la loro stanza, perché l'amica aveva insistito per intrecciarle personalmente i capelli.Era seduta di fronte a uno specchio con Caroline dietro di lei che lavorava a un qualche complicato intreccio. Anche Line era bionda, ma aveva i capelli ancora più lisci e chiari dei suoi, un biondo più freddo. Le somigliava comunque abbastanza da far sì che chi le non le conosceva le scambiasse per due sorelle.Due sere fa ero al centro di una congiunzione mistico-musicale di qualche genere, stava pensando intanto Ariadne, rilassata dal passaggio delle dita fra i suoi capelli, e adesso sono qui a farmi fare un'acconciatura dalla mia migliore amica.Era surreale. Anche se doveva ammettere che Caroline stava facendo un ottimo lavoro. Aveva davvero un dono per queste cose.«I tuoi capelli sono incredibili, Ari» sospirò Caroline.«Incredibilmente sempre in disordine, vuoi dire.»«No, davvero. Ci potrei fare qualsiasi cosa. Non capisco perché te ne occupi così poco, sarebbero perfetti con un minimo di cura. Oh, be'. Se non altro almeno stasera non saranno il solito disastro» la rimbeccò Line, liberando una ciocca artistica su una tempia.«Ach, wunderbar! Vedrai che Mark non ti toglierà gli occhi di dosso nemmeno per un minuto.» «Ecco