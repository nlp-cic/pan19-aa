era ciò per cui Zayn viveva. Aveva una particolare abilità nell’usare luce e ombra per mandare un brivido lungo la schiena di un lettore. Avresti potuto leggere il suo fumetto alla luce del giorno e trasalire comunque per qualcosa che si muoveva all’angolo dell’occhio. La chiave era un misto di atmosfera, che era il perché Niall lo aveva portato qui (Zayn si rifiutava di pensare all’altra ragione), ma era soprattutto nei personaggi. I protagonisti dovevano essere genuinamente spaventati e il lettore avrebbe dovuto davvero essere affezionato a loro così da avere qualcosa da perdere. Zayn voleva assicurarsi che ti importasse ogni singola volta che uno dei personaggi incontrava la sua prematura e terrificante fine.

Accese il suo computer e il tablet e ispezionò la sua Parete del Fantastico. Giù nella sua cabina, se ignorava il modo in cui la gravità scivolava da lato a lato mentre la barca si muoveva, era possibile dimenticare il fatto che fosse nel mezzo dell’oceano.

Aprì il copione del Volume II sul suo schermo. Il prompt che gli era stato dato dalla Marvel era piuttosto vago. Lo S.H.I.E.L.D. manda un gruppo di agenti in una missione d’addestramento sul fondo dell’oceano dove, indossando le loro tute disegnate dalla Stark Industries devono simulare una missione nello spazio profondo. Le cose vanno male, l’equipaggio rimane bloccato sul fondo di un abisso più profondo della Fosse delle Marianne e devono trovare il modo per raggiungere la superficie prima che finisca l’ossigeno/siano mangiati vivi/affoghino/il sottomarino imploda etc.

Il Volume I era finito con un finale ricco di suspense dal momento che il sottomarino era stato danneggiato da qualcosa di grosso che era uscito dall’oscurità e poi sparito. Zayn non aveva nemmeno deciso quale creatura fosse e dal momento che questa era una storia horror, magari non l’avrebbe mai rivelato. Il mostro che non puoi vedere è più spaventoso di quello che puoi vedere.

Il Volume II cominciava con l’equipaggio che indossava le tute Stark per ispezionare il danno, ignari che il loro destino era già segnato. Zayn scrocchiò le dita, prese il tablet e cominciò a disegnare. Il fumetto prese vita sullo schermo, i personaggi così familiari che Zayn guardò a malapena la sua concept art mentre li delineava e–con qualche goccio qui e una linea lì–catturava le loro emozioni mentre la situazione deteriorava rapidamente. Lo scafo del loro sottomarino era intatto, ma i motori erano morti. Non c’era modo di condurre riparazioni sott’acqua. Avrebbero dovuto risalire in superficie con null’altro che le tute, o restare a bordo e sperare che i soccorsi arrivassero prima che l’ossigeno finisse. Il suo personaggio principale, il Tenente Payne (il cui nome e faccia Zayn sapeva di dover cambiare, alla fine) era l’unico a pensare razionalmente. Attorno a lui gli altri membri dell’equipaggio stavano andando in panico ognuno a modo loro. Zayn si sentì attratto da Eshan, un personaggio secondario che aveva progettato di uccidere a metà della scena successiva. A Zayn piaceva sempre inserirsi nei propri fumetti, quindi Eshan, l’ingeniere delle tute Stark, gli somigliava. Il suo compito era di assicurarsi che le tute di tutti stessero funzionando correttamente ed era l’unico in grado di fare riparazioni remote ad un altra tuta. Zayn non vedeva l’ora di sbandierarlo come un salvatore di fronte agli altri personaggi e poi ucciderlo proprio quando avevano più bisogno di lui. Eshan era più duro e freddo di come Zayn vedeva se stesso, ma avevano una cosa in comune–non sapeva nuotare. Quello non era un problema quando le tute Stark avrebbero potuto spingerli con i propulsori–ma quando le tute avrebbero smesso di funzionare sarebbe potuta essere la cosa che lo avrebbe ucciso.

Si fermò, il suo stilo a mezz’aria sul tablet. Sembrava uno spreco uccidere un personaggio come quello, qualcuno così invalidato dall’ambientazione, così presto nella storia. Certamente sarebbe stato più soddisfacente, dal punto di vista della trama, ucciderlo più tardi? Corrucciato, Zayn cominciò a riempire il pannello successivo con la prospettiva di Eshan, mostrandolo guardare il panico che inghiottiva la nave mentre lui faceva clinicamente ogni controllo di sicurezza sulle tute degli altri personaggi. Ora che era nella prospettiva di Eshan era difficile uscirne. Eshan sapeva, anche mentre dirigeva gli ultimi controlli sulla tuta del Tenente Payne, che mentre gli altri avevano una possibilità, lui non sarebbe sopravvissuto. Prima che Zayn realizzasse cosa stava disegnando, il pannello successivo era riempito dall’immagine della mano di Eshan che stava sulla schiena del Tenente Payne, un tocco che il Tenente non poteva sentire attraverso la sua tuta pressurizzata.

Il pannello successivo mostrava il Tenente Payne di fronte, che urlava ordini all’equipaggio, dicendogli di concentrarsi, ricordandogli che erano insieme e con un po’ di pensiero razionale avrebbero potuto farcela. Avrebbero lasciato il sottomarino, fatto strada fino al bordo dell’abisso finché non fossero stati abbastanza poco in profondità da contattare la superficie in cerca di aiuto.

Dietro di lui, non visto, Eshan chiuse gli occhi e si rassegnò a seguire questo uomo alla sua morte.

Zayn si sedette, rileggendo la scena, modificando dettagli qui e lì, ma soprattutto soddisfatto da ciò che aveva