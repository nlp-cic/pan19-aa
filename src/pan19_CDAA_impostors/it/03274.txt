, si disse.

La luce rossa della brace di una sigaretta accesa gli tolse ogni dubbio sull'identità di quel visitatore.

- Spike. - Sussurrò, e lo sforzo di pronunciare quella singola parola sembrò esaurire le sue energie.

Il vampiro si avvicinò al letto e guardò l'Osservatore per qualche secondo.

- E così ti sei fatto fregare, Rupert. - Commentò fermandosi a osservare il monitor che mostrava i segni vitali di Giles. - Mi hai deluso, non credevo che ti saresti fatto ammazzare in un modo tanto stupido. Sei sopravvissuto a quante? Tre? Quattro? Apocalissi e ti fai massacrare da un comune demone? Davvero, Rupert, da te mi aspettavo di più. -

Giles gli rivolse uno sguardo irritato. Cosa voleva da lui il vampiro? Non gli bastava averlo infastidito ed esasperato per anni? Ora doveva venire a tormentarlo anche sul letto di morte?

Avrebbe voluto avere le forze per rispondergli a tono e mandarlo al diavolo, ma tutto quello che poteva fare era guardarlo e sperare che lo lasciasse in pace, che tornasse da dove era venuto.

No.

Non era vero.

Spike lo irritava oltremisura, ma Giles non voleva che se ne andasse, non voleva restare solo.

Aveva paura, anche se detestava ammetterlo. Il pensiero che entro poche ore sarebbe morto lo terrorizzava.

Se Spike se ne fosse andato, lui sarebbe rimasto solo con i suoi pensieri, pensieri molto poco piacevoli.

Spike gettò la sigaretta a terra e la spense col piede, poi si chinò sul letto, guardando Giles negli occhi.

- Oh, ma guarda! - Disse il vampiro ironicamente. - Il grande Osservatore non è più tanto sicuro di sè. Hai fifa, Rupert, non è vero? Eppure non ti sei arreso, non c'è rassegnazione nei tuoi occhi. Tu non vuoi morire. -

Giles si lasciò sfuggire un verso a metà tra un gemito e un singhiozzo e Spike gli prese una mano, sorprendendosi lui stesso di quel gesto.

Il vampiro osservò il polso dell'uomo, la pelle coperta da una grossa medicazione e lentamente aprì le bende, come se stesse lacerando la carta di un regalo. La ferita era profonda, come le altre del resto, e, una volta liberata dalla pressione della fasciatura, riprese a sanguinare lentamente.

Spike premette le labbra su di essa, assaporando il sangue dell'uomo, bevendolo avidamente, senza però distogliere lo sguardo dal viso di Giles.

L'Osservatore lo stava guardando con un'espressione che era a metà tra l'inorridito e l'affascinato, come se non riuscisse a capire come potesse essere possibile quello che stava accadendo.

Spike sollevò il viso dalla ferita, bloccando l'emorragia con la stretta della mano, e gli sorrise con le labbra sporche di sangue.

- Scometto che ti stai chiedendo come sia possibile. Non ti sto facendo del male, Rupert, sto solo bevendo il sangue che perdi dalle ferite, il chip non reagisce in questo caso. Oh, non fare quella faccia, tanto a te non servirà più. -

Il vampiro tornò a bere il sangue di Giles, ma si fermò nuovamente dopo un po' accorgendosi che l'uomo stava tremando.

- Non voglio ucciderti, Rupert. - Gli disse in un sussurro, quasi con dolcezza. - No, tutto il contrario direi. - Aggiunse, lacerandosi un polso e tendendolo verso il viso di Giles.

L'Osservatore lo guardò in silenzio e il vampiro vide il dubbio e l'incertezza che si facevano strada nei suoi occhi.

- Se non vuoi, non ti forzerò Rupert, è una promessa. Ma se non vuoi morire, e so che non sei pronto a farlo, bevi il mio sangue. -

Si guardarono di nuovo e Spike annuì, rispondendo alla domanda che leggeva nello sguardo dell'Osservatore.

- E' vero. Cambierai. Quando diventi un vampiro perdi la tua anima, ma qualcosa di te rimane sempre: i tuoi ricordi, la tua mente, potresti cambiare meno di quello che credi, infine. Molti si lasciano accecare dalla sete di sangue, dalla ferocia della nuova natura e diventano come bestie, ma non per tutti è così. Alla fine non è tanto male essere un vampiro. Se temi per l'incolumità dei tuoi amici, non preoccuparti, ti impedirò io di far loro del male e se proprio ci tieni, conosco un posto dove dicono che si possa riavere l'anima, è da qualche parte in Africa. -

Giles chiuse gli occhi, l'agitazione che provava evidenziata dal pulsare veloce del suo battito cardiaco sul monitor accanto al letto.

Quello era il momento in cui doveva prendere una decisione, il momento che aveva temuto di dover affrontare per tutta la vita. Fino al giorno prima non avrebbe avuto dubbi sulla sua scelta, ma ora era tutto diverso: la morte era una cosa reale e vicina, troppo vicina, e solo adesso si rendeva conto che tutta la sua preparazione come Osservatore non contava nulla. Davanti a quel mistero era come tutti gli altri: solo e terrorizzato.

Spike gli stava offrendo una possibilità, una via di fuga. Sarebbe stato da codardi accettare, si disse, sarebbe stato un tradimento nei confronti di tutto quello in cui aveva sempre creduto, un affronto alle persone che amava e a