Cosa c’era da prendere in mano, del resto? In mano loro non avevano mai avuto nulla! Erano vincolati dal contratto, non potevano decidere di mollare tutto da un momento all’altro, nessuno poteva scendere dal treno in corsa.
Il cellulare s’illuminò: Louis lo stava chiamando.
Chi aveva detto che per fermare il treno fosse necessario scendere? 

16 Maggio 2014 

Harry non aveva mai desiderato così tanto aprirsi con qualcuno. Peccato che gli venissero in mente solo Louis – ed era un no categorico – e Zayn – era un po’ meno categorico, ma restava un no.
Aveva così tanti dubbi, ma per una volta era il caso che se li risolvesse da solo. Del resto, era tutto calcolato magistralmente e il piano era stato ideato in modo da non danneggiare nessuno.
Le date del tour erano quasi tutte sold out e annullarle sarebbe stato un suicidio, per cui le fan – sì, Harry aveva pensato alle fan – non correvano alcun rischio. Venire o meno, da Manchester in poi, sarebbe stata soltanto una loro scelta.
In realtà, la cosa che lo tormentava di più era l’opinione degli altri ragazzi: a volte avevano fantasticato sulla possibilità di compiere un gesto simile, ma tutti i discorsi erano terminati in uno scoppio di risa e nessuno aveva mai espresso un’opinione seria. Harry però aveva tastato ampiamente il terreno, tartassando tutti con domande inquietanti del tipo “Se tutto finisse all’improvviso, tu, Niall, che cosa faresti?”
Oltretutto era stufo di cedere ai ricatti in nome del bene altrui. Per una volta che quel bene coincideva con il suo, avrebbe agito come più riteneva appropriato.
E sarebbe stata una cosa dannatamente di classe, proprio quello che Louis chiamava metterlo in culo alla Modest! 

22 maggio 2014 

- Ok, potete andare. –
L’arena di Dublino era stata collaudata e le prove erano andate bene. Mentre gli altri quattro lasciavano il palco esausti, pronti per tornare in hotel, Harry braccò un tecnico degli effetti speciali, quello che nel primo mese di tour gli era risultato più simpatico. Lesse il nome sul pass: Patrick.
Aveva riflettuto parecchio sul migliore approccio e, dopo aver scartato “Per quanti soldi saresti disposto a perdere il tuo lavoro?” e l’offerta di un concerto privato per le sue figlie, in caso ne avesse avute,  aveva deciso di essere sincero.
- Patrick, ciao. – boccheggiò.
Patrick gli sorrise. – Bel lavoro oggi, eh? –
- Sì, ottimo. Patrick, io avrei bisogno di un favore. –
Ripetere il suo nome ad ogni inizio frase lo faceva sentire più in sintonia con quell’uomo sconosciuto.
- Ho bisogno di coriandoli. Verso la fine di Don’t Forget Where You Belong. – e così dicendo si cavò di tasca un foglio con il testo e l’annotazione precisa della strofa durante cui Patrick avrebbe dovuto agire.
- Mi serve che tu lo faccia il 30, a Manchester. –
L’uomo scosse le spalle e gli rivolse un altro sorriso.
- Non c’è nessun problema, Harry! Potevi benissimo chiedermelo il giorno stesso! –
Harry trattenne il fiato. Doveva dire la verità, se lo era imposto.
- No, forse qualche problema c’è, Patrick. Non è una cosa programmata, non lo sa nessuno tranne me. E te – aggiunse in fretta, come se il fatto di condividere qualcosa con lui avesse dovuto emozionare particolarmente il povero tecnico – Diciamo che potrebbe essere rischioso. Insomma, tu non sai perché lo fai e io non ho intenzione di dirtelo, per cui nessuno ti accuserà di essere mio complice. Mi assumo ogni responsabilità, è ovvio, e sei più che autorizzato, anzi, sei obbligato, a fare il mio nome quando te lo chiederanno. –
Patrick lo fissava perplesso.
- Non credo che ci saranno conseguenze tremende, perlomeno per te, ma devo metterti in guardia perché… -
Il tecnico gli poggiò con delicatezza una mano sul braccio e gli sorrise per l’ennesima volta.
- Harry, mi stai chiedendo di far cadere dei coriandoli, non di uccidere un uomo. Se ho detto che non ci sono problemi è perché non ce ne sono. – 

24 maggio 2014 

Lo show terminò e Harry, una volta nel backstage, non attese nemmeno la fine degli applausi per avventarsi sulle labbra di Louis.
Sapeva di essere un tantino melodrammatico, ma la reazione che temeva di più era proprio quella del suo ragazzo, per cui si atteggiava a Jack e si godeva gli ultimi istanti che il fato gli aveva concesso di trascorrere con Rose.
Quando furono tutti in limousine, Harry s’infilò le cuffie nelle orecchie, tenendo un braccio sulle spalle di Louis, e fece ripartire Don’t Forget Where You Belong, che stava cercando di assimilare talmente tanto da renderla la colonna sonora di tutta la sua giornata, dal momento in cui si svegliava a quello in cui andava a dormire, compresi tutti i baci che lui e Louis si scambiavano.
Forse perché così avrebbe creato un’atmosfera familiare o semplicemente perché era una bella canzone. A dir la verità, non sapeva nemmeno perché avesse scelto quella invece di Strong o Happily, che sarebbero stante molto più sensate. Molto più sensate ma banali. Invece