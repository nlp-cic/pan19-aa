abitudine sedersi insieme sul divano, e leggere, l’uno per l’altro, qualche libro a turno; ma la maggior parte delle volte toccava ad Hannibal, perché a Will piaceva ascoltare la sua voce.
"La trovo ipnotica" una volta gli disse con gli occhi semichiusi e la testa reclinata alla testata del divano. Una notte Will si era persino appisolato sulla sua spalla per mezz'ora o forse più, Hannibal non aveva calcolato il tempo e per la prima volta nella sua vita non gli importava. Perché averlo così vicino, tanto da sentire il suo respiro, e l'odore di quello shampoo che cominciava ad apprezzare, era quello che aveva sempre desiderato. Lo osservò per tutto il tempo, percorrendo il suo viso dal ricciolo che toccava la sua fronte, alla curva della mascella, e al naso perfetto fino alle labbra carnose, per giungere al collo bello e virile. Fu così ipnotizzato da lui, da tutta quella bellezza racchiusa in un solo uomo, che con la punta delle dita sfiorò quel ricciolo sulla sua fronte, spostandolo appena. Dopo pochi istanti, Will aprì gli occhi.
Si fissarono per alcuni minuti dopodiché l'empatico si staccò da lui, ed Hannibal notò del rossore coloragli le gote, mentre si alzava con lo sguardo che si depositava in ogni angolo della stanza.
«Buonanotte.» fu tutto quello che disse, prima di fuggire nella sua camera.
Hannibal a tutto ciò, reagì stiracchiandosi con un sorrisino soddisfatto sulle labbra, e si perse nel piacere di annusare la sua spalla dove poco prima, la testa di Will si era appoggiata.
Altre volte invece rimanevano nel soggiorno scambiandosi qualche parola, o il più delle volte ognuno si dedicava a varie attività. Hannibal solitamente si dilettava con il disegno, per quanto dovesse andare a memoria per cercare opere artistiche decenti per il suo gusto, mentre Will si disperdeva nei suoi pensieri. In alcuni istanti lo psichiatra stoppava la sua attività per osservarlo, e poteva quasi vederlo reclinare la testa all'indietro per entrare nel suo fiume personale. Leggeva il suo pensiero come un libro ricco di parole, ma al posto di esse vi era Will immerso in un lago, con una canna da pesca e un sorriso radioso sul volto.
Percepiva quell'immagine come se la stesse condividendo con lui, per quanto la figura di Will, di solito piazzata dinnanzi alla finestra, non si muovesse e non mostrasse alcun tipo di espressione. Hannibal poteva vederlo; ma d'altronde l'aveva sempre fatto dalla prima volta che il suo sguardo si era posato su di lui.
Una sera Will però si destò prima del previsto e Hannibal, che aveva già distolto lo sguardo per concentrarsi sul disegno, percepì i suoi passi che si avvicinavano, senza alzare lo sguardo. In quell'istante Will si  fermò ad osservare le sue opere e alcuni suoi ritratti, appoggiati ad un tavolino di legno scuro adiacente al muro. Essendo che Will non espose alcun commento, Hannibal si sentì spinto a guardarlo, mentre l'altro, sentendosi osservato, annuì con un sorrisetto divertito.
«Oh certo, come potrei mancare di complimentarmi con te? Il tuo ego ne risentirebbe.»
Hannibal sbatté le palpebre lievemente offeso e tornò al suo disegno. Non gli avrebbe dato la soddisfazione di una risposta, questo era certo: era Will a dover cedere.
«Comunque, hai talento ma questo già lo sai, per quanto vedo prediligi alcune bellezze femminili.» una frase che abitualmente Hannibal avrebbe preso come un semplice complimento e avrebbe limitato la risposta ad un cenno del capo. Ma fu il tono di Will, che gli fece appoggiare la matita sul tavolo per poterlo guardare.
L'aveva sentito, non poteva essersi sbagliato: Will aveva usato un tono più alto della norma su bellezze femminili, e non poteva trattarsi di nient'altro che di gelosia.
«La bellezza non ha sesso, Will. Ho ritratto quello che i miei occhi vedevano in quel momento.» sussurrò quella risposta senza togliere lo sguardo da lui, mentre l'empatico si avvicinava.
«E adesso che cosa vedono?» si leccò le labbra, in un'evidente tecnica per provocarlo e per fargli uscire qualche frase poco consona al suo comportamento.
Hannibal si appoggiò allo schienale della sedia, incuriosito dalla creatura straordinaria che aveva dinnanzi in grado di sfidarlo, posando lo sguardo su di lui e sulla camicia bianca che indossava, e che ne valorizzava il corpo. E Will, con i capelli ribelli ma ben pettinati che incorniciavano il volto piegato di lato, lo guardava.
«Vedo me stesso, e noi.» Will sembrò soddisfatto, e passando una mano sulla scrivania di legno chiaro, si distanziò affiancandosi alla finestra. La luce del sole illuminava con i suoi raggi il suo profilo, e per quanto era voltato dal lato della cicatrice che produceva una crepa sul suo viso, la sua bellezza non ne risentiva. Hannibal pensò nuovamente che Will fosse davvero di una bellezza fuori dal comune; e quel segno lo rendeva solo più unico: come un marchio di quello che avevano passato, e un ricordo del fatto che era suo.
Il mio tutto.
«Vorresti un ritratto?» a quella domanda, Will si scosse provando a mascherare un sorriso, che però non sfuggì all'attenzione di Hannibal.
Sapeva che era questo che voleva. Che riprendesse la