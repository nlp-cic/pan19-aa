metallico, Danny fece cadere la teglia sul piano di lavoro portandosi un dito in bocca e andando di corsa verso il rubinetto.

Steve in due passi fu al suo fianco, aprendo l’acqua fredda e tenendo ferma la mano che il collega vi aveva posto sotto con una delle sue. “Mi dispiace, non volevo farti bruciare.”

“Vedi? Sei il solito animale. Uno si sveglia presto, quando potrebbe dormire, visto che è sabato e gli indizi che abbiamo su Wo Fat e Delano non ci stanno portando a niente, per farti una sorpresa e prepararti la colazione e tu che fai per ripagarlo? Lo fai bruciare. Cavernicolo…” Danny continuò a brontolare sottovoce su super-SEAL che non sapevano comportarsi come le altre persone civili.

Il SEAL in questione, che, all’inizio della tirata, stava controllando il dito del partner per vedere se la bolla si stesse già formando, si fermò con la mano del collega tra le sue, un sorriso raggiante che gli illuminava il viso. “Mi hai preparato la colazione?”

Danny lo fissò un attimo, aggrottando la fronte come se non avesse capito bene: “Scusa, ma di tutto quello che ho detto, tu hai sentito solo che ti ho preparato la colazione?”

Steve fece un passo avanti, intrappolando, di fatto, Danny tra il bancone della cucina e se stesso. Portando la mano del partner sul suo torace, vicino al cuore, gli rispose: “No, Danno. Non ho sentito solo quello.” Il sorriso che aveva sul volto si era trasformato da radioso a tenero in un batter d’occhio.

Danny si rese conto della situazione in cui si trovava, incastrato tra il SEAL semi-nudo, e il suo corpo stava cominciando a notarlo in maniera imbarazzante vista la vicinanza, e il ripiano della cucina, con la mano di cui si era bruciato il dito stretta tra quelle del partner. Sentì che stava arrossendo e cercò di deglutire per portare un po’ di saliva nella bocca che si era ritrovata all’improvviso asciutta quando si era accorto di essere a pochi centimetri dai pettorali che avevano riempito molte delle sue fantasie sia diurne sia notturne.

Aprì la bocca per chiedergli cos’altro aveva sentito, spostando il peso leggermente in avanti e appoggiandosi più a lui che non alla credenza, quando qualcuno suonò il campanello di casa. Girarono entrambi la testa in direzione della porta, per poi riguardarsi, Steve che fissava le labbra di Danny mentre questo se le inumidiva leggermente, sentendo la bocca come un deserto.

La persona alla porta era insistente, evidentemente, perché suonò di nuovo e più a lungo. Steve si lasciò sfuggire un sospiro di frustrazione e, mettendo le mani ai lati di Danny sul bancone, appoggiò la fronte su quella del detective, chiudendo gli occhi, inspirando profondamente e sussurrando mentre esalava: “Questa conversazione non finisce qui.”

Danny, che era rimasto con la mano chiusa dove l’aveva lasciata il SEAL, la aprì completamente, appoggiandola sopra il cuore del partner e gli mise l’altra sul fianco, spostandosi indietro per guardarlo negli occhi che l’altro aveva aperto quando l’aveva sentito spostarsi. “Lo spero vivamente, Steve.”

Steve si allontanò con una mezza risatina e andò verso la porta, fermandosi un attimo prima di aprirla, cercando di ricomporsi. All’inizio del terzo squillo di campanello, aprì la porta di botto, protestando: “Ma si può sapere cosa diavolo…” Si fermò di colpo, cercando di capire se la persona che aveva davanti fosse vera o meno.

“Ciao, Steve!” esclamò una raggiante Catherine. “Scusa se sono stata un po’ insistente, ma sono sbarcata ieri notte e ho appena messo a posto il mio nuovo alloggio. Mi hanno sbarcata e ora sono di stanza nella base a Pearl.” Gli si buttò tra le braccia e gli stampò un bacio sulle labbra. Steve, preso di sorpresa, rispose sia all’abbraccio sia al bacio, prima di ricordarsi che Danny era ancora in cucina. Si staccò dalla donna e le disse: “Sono molto contento. È una cosa definitiva?” chiese girandosi verso la cucina.

Danny era lì, sulla soglia, un’espressione ferita in volto che fu subito sostituita da una freddezza che fece venire letteralmente i brividi lungo la schiena di Steve.

Catherine sembrò non accorgersene e andò ad abbracciare il detective – la felicità la rendeva espansiva. “Danny, ciao. Cosa ci fai qui?”

Danny rispose brevemente all’abbraccio e le disse, sardonico: “Ci vivo.”

Cath si portò vicino a Steve, cercando di riabbracciarlo, ma il comandante si sedette sulla poltrona per evitarlo. La donna lo guardò con un sopracciglio alzato e squadrò prima Steve poi Danny, non capendo la situazione. “Oh… ok. È una sistemazione temporanea?”

Danny fissò Steve, cercando di capire se quello che era successo in cucina era qualcosa nato dal momento o se veramente c’era una base per qualcosa di più duraturo, cosa non facile da decifrare visto il bacio cui aveva assistito da poco.

Steve ricambiò lo sguardo, cercando di far trasparire il più possibile, senza renderne partecipe il tenente, quanto intendesse la frase di prima, che la conversazione non era finita. Danny fece un sorriso e rispose alla donna: “Non per