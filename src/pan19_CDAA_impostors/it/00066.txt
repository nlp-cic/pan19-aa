avesse fatto, sarebbe andato a cercare John, Sherlock ne era certo.

 Il consulente investigativo attese a lungo fuori dalla porta, prima di accorgersi che la serratura era saltata. Il cuore gli balzò nel petto e senza attendere oltre, spinse la porta ed entrò. Il corridoio era illuminato dalla luce proveniente dal salotto, ma quando Sherlock vi si affacciò, vide che era completamente vuoto e nulla sembrava essere stato toccato. Dunque non potevano essere stati dei ladri, altrimenti a che pro entrare e non toccare nulla?

 Varcò la soglia e aggrottò le sopracciglia, notando che il camino era accesso. Perché John avrebbe dovuto lasciare il camino acceso se non era in casa? E anche supponendo che qualcuno potesse essere entrato per una rapina, perché accendere il camino?

 Sherlock a quel punto si voltò per uscire, prendendo il cellulare per chiamare John e avvertirlo di tornare a casa immediatamente, ma si bloccò, sgranando gli occhi. Sulla parete di destra, a caratteri cubitali identici a quelli comparsi sul muro a Baker Street, erano state dipinte delle lettere.

 



HO IL DOTTORE.





RICORDATI CHE TI DEVO UNA CADUTA.





SM





 



 Sherlock sentì il suo respiro accelerare e si portò una mano alla bocca. Era arrivato troppo tardi. Moran aveva già preso John, per portarlo chissà dove e magari fargli del male per fargliela pagare. Ansimò e si avvicinò alla parete, sfiorando le lettere con i polpastrelli. Il liquido era ancora fresco, quindi doveva essersene andato da poco. Avvicinò la mano al viso e annusò. Sì, decisamente era vernice spray, probabilmente quella di una bomboletta.

 «No…» gli sfuggì dalle labbra. «No, John, no, no…» scosse il capo, chiudendo gli occhi. Perché era stato così stupido? Perché non aveva fatto mettere John sotto sorveglianza immediatamente? Era stato un folle ad aspettare così a lungo e soprattutto a credere di poter fronteggiare Moran e prevedere le sue mosse. Quell’uomo era scaltro, quasi quanto Moriarty e Sherlock Holmes si era fatto fregare.

 Un lampo fortissimo illuminò a giorno il salotto, seguito immediatamente da un tuono che rimbombò per tutta la casa, facendolo sobbalzare e riportandolo alla realtà. E fu in quel momento che Sherlock lo sentì. Prima flebile e poi sempre più forte.

 Uscì dal salotto di corsa, entrando in corridoio e tendendo l’orecchio verso il piano superiore. E poi lo sentì ancora.

 «Gemma» disse e senza attendere oltre, salì di corsa le scale, diretto al piano superiore.

 Oltrepassò la porta della camera da letto di John e Mary e raggiunse quella socchiusa della cameretta di Gemma. La spinse e vide che l’abatjour sulla cassettiera accanto alla porta era accesa, illuminando parzialmente la stanzetta. Non appena varcò la soglia e si avvicinò alla culla, vide che Gemma era sdraiata sotto le coperte e stava piangendo, dimenandosi tra le coperte, sperando che qualcuno la sentisse.

 L’uomo le pose una mano dietro il capo e una dietro la schiena e la sollevò, prendendola tra le braccia. «Ehi…» sussurrò, stringendola delicatamente come gli aveva insegnato John. La bambina singhiozzò e lui la cullo dolcemente tra le braccia, accarezzandole il viso. «Ehi, cucciolo, va tutto bene.» mormorò. «Andrà tutto bene. Adesso ci sono io qui.» concluse, portando il ciuccio alle sue labbra.

 Fortunatamente, Moran non aveva preso con sé anche la bambina, altrimenti l’avrebbe sicuramente uccisa. Sherlock si ritrovò a sospirare di sollievo, mentre, lentamente, la bambina si calmava e smetteva di piangere, per prendere a succhiare il suo ciuccio e rilassandosi tra le sue braccia.

 A quel punto il consulente investigativo prese il cellulare dalla tasca e inviò un messaggio a Lestrade, sperando che lo raggiungesse al più presto per cominciare le indagini e le ricerche di John. E questa volta, anche se gli sarebbe costato molto chiedere l’aiuto di suo fratello, avrebbe mobilitato anche tutte le squadre di Mycroft.

 Moran non l’avrebbe passata liscia.

 Lestrade e Mycroft varcarono la soglia della villa di John che erano da poco passate le undici. Entrambi avevano il fiato corto per la corsa ed erano fradici a causa della pioggia che continuava a cadere fitta sulla città. Non appena varcarono la soglia, si voltarono a sinistra, verso il salotto e videro Sherlock, seduto sul divano, con Gemma addormentata fra le braccia. Si scambiarono uno sguardo e poi lo raggiunsero.

 «Stai bene, Sherlock?» chiese Greg, immediatamente, studiandolo per capire se ci fosse qualche segno di aggressione. «Cos’è successo?»

 Sherlock sollevò lo sguardo e annuì, imponendosi di mantenere la calma, nonostante nella sua mente si affollassero pensieri di ogni genere, sempre più oscuri e spaventosi man mano che il tempo passava. «Moran ha preso John.» spiegò con voce flebile. «E ha lasciato quel messaggio.» concluse, indicando la parete alle sue spalle e tornando a osservare Gemma, che si stava muovendo nel sonno, tra le sue braccia.

 «Come sta Gemma?» chiese Mycroft, avvicinandosi a lui e studiando il viso della piccola.

 «Quando sono arrivato era nel suo lettino e stava piangendo, ma sta bene.» rispose Sherlock, accarezzandole delicatamente una guancia. «Credo che Moran non si sia nemmeno accorto della sua presenza. Fortunatamente non l’ha portata via con