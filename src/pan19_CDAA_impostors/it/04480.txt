ed è più comoda dell’acqua dato che mi crea meno fastidio.»La neve. Si disse Valthier. Giusto.L’altro si stava girando di spalle. Si piegò sui talloni e ne raccolse una manciata, dopodiché se la passò sulle braccia e sul petto. «Se non ti dispiace finisco.»Valthier scosse la testa senza rispondere, né riflettere troppo sul fatto che in effetti Aksar non poteva averglielo visto fare, dato che non lo guardava. Lui invece non smise affatto di guardarlo, appoggiandosi con la schiena a una roccia e incrociando le braccia al petto, e dopo qualche minuto Aksar si voltò. «Mi stai fissando.» Osservò tranquillamente. Il più giovane aprì la bocca per rispondere e poi la richiuse. Sì, in effetti lo stava fissando.Non gli era mai dispiaciuto guardarlo, dalla prima volta che l’aveva visto; aveva un aspetto in qualche modo esotico che non aveva mai rilevato prima, con i capelli rosso cupo e la pelle color della ruggine. Ma dirlo così gli sembrava quantomeno scortese, perciò si voltò appena e prese a concentrarsi sul viottolo che aveva percorso per arrivare fin lì. «Scusami.» Borbottò a mezza voce. Ebbe l’impressione che l’altro stesse sorridendo, anche se non lo stava più guardando direttamente. «Vuoi lavarti anche tu?» Propose Aksar dopo qualche istante ancora, e a quel punto Valthier si ritrovò felice di essere un Vorador. Da umano sarebbe probabilmente arrossito. Pensò di rifiutare. E invece annuì e si avvicinò, si tolse la casacca e l’appoggiò a una pietra, dopodiché si riempì il palmo di neve e se lo passò sotto al collo. Gli s’irrigidì la schiena, nonostante il suo corpo non soffrisse il freddo; la pelle gli si arricciò, ma la cosa servì a calmare il calore che sentiva, per cui non se ne lamentò affatto. Proseguirono a pulirsi, e la noncuranza di Aksar contribuì a tranquillizzarlo. Si tolse anche lui i calzoni e si lavò completamente, trovando infine piacevole la sensazione di fresco che avvertì dopo un po’. «Allora.» Fece Aksar, asciugandosi con la camicia. «Adesso posso sapere che cosa dovevi dirmi?»«Volevo chiederti compagnia, per la verità.» Rispose lui. «Se ti andasse di unirti a me per la prossima esplorazione.»«Volentieri. Lascia solo che avverta Harper, prima.»«Ma sì, senza fretta… si tratta di dopodomani.»Aksar annuì, e il più giovane si ritrovò a realizzare che il punto non era farlo sapere a Harper, ma quanto più chiedergli il permesso. Si disse che forse era solo una sensazione, ma poi rifletté che a quel punto poteva chiederlo al diretto interessato. «Aksar?» Chiamò, mentre l’altro aveva cominciato a lavare anche i vestiti. «Hm?»«Che cosa c’è tra te e Harper?»L’occhiata che ricevette, Valthier non se la sarebbe aspettata. L’amico aveva alzato di scatto il viso e gli aveva piantato addosso un’espressione stranamente guardinga, come se si fosse sentito domandare chissà che cosa. In effetti, si disse lui, avrebbe potuto essere meno diretto. «Perché me lo chiedi?» Domandò in un tono altrettanto guardingo, e Valthier si passò una mano bagnata tra i capelli. «Per curiosità.» Ammise con un piccolo sorriso. «Lo vedo che siete legati.»«Sono il suo creatore e lui è la mia progenie.»«Sì, lo so che sei il suo maestro, ma-»«Il suo creatore.» Rettificò Aksar, interrompendolo, e usando un tono quasi ringhiato. «Il suo maestro è Wyrem.»E il più giovane si trovò a domandarsi che cosa avesse detto di sbagliato. Si limitò ad annuire, senza aggiungere altro, e si alzò per rivestirsi. Infilò solo i calzoni e scrollò le ciocche umide, rivolgendo poi un leggero cenno di saluto all’altro.Si era voltato ma Aksar gli mise una mano sulla spalla prima che potesse allontanarsi. «Mi devi scusare.» Gli sentì dire. «Non c’è niente di particolare tra me e Harper. Se ti riferisci al fatto che abbiamo rapporti fisici, non fraintendere. Non abbiamo nessun genere di relazione.»Valthier tornò ad annuire, di nuovo girandosi. «Ho capito. Ma ecco, mi dispiace. Ho l’impressione di aver… toccato un tasto dolente?»«No.» Aksar sospirò. «Non ha importanza.»D’accordo. Si disse il più giovane senza parlare, intrecciando le braccia sul petto nudo. Ma difatti avete rapporti fisici anche di frequente, e il piccoletto non ti si scolla da torno. Decise comunque di non insistere, notando l’espressione ancora tesa dell’altro, che stava ora recuperando i suoi indumenti. Si distrasse a osservarlo mentre si vestiva, notando come i muscoli si tendevano nei gesti di piegare gli abiti bagnati e poi indossare quelli asciutti. «Valthier.» Si sentì chiamare, e batté le palpebre alzando lo sguardo in quello dell’altro, che era tornato a rivolgergli un mezzo sorriso. «Cosa?»«Mi stai fissando di nuovo.»«No, cioè…» Il Vorador arricciò il viso e si affrettò a guardare da un’altra parte, come poco prima. «Scusa. Sono un idiota.»Si mordicchiò l’interno della guancia. Era da troppo che non aveva scambi