compagni. O che loro fossero disposti a combattere per me."

C'era stato un lasso di tempo in cui Nami aveva finito per crederci, che potesse funzionare. Che avesse dei compagni. Il periodo vissuto con loro era stato tra i più felici per molto tempo, dopo otto anni passati a combattere da sola. In più, nonostante la loro follia, li adorava. Era bastato rivedere la taglia di Arlong per capire che era stata solo un'illusione.

Lei aveva ancora un lavoro da fare, non era certo libera di lasciare il Mare Orientale per andare nella Rotta Maggiore, per quanto fosse il suo desiderio. Né poteva chiedere loro di essere coinvolti nei suoi affari. Aveva combattuto da sola proprio per evitarlo. L'unica soluzione era andarsene, con la speranza del cuore che, forse un giorno, avrebbe potuto di nuovo tornare da loro.

"Ma ti sono venuti dietro lo stesso" dedusse Robin.

Nami le diede un'occhiata eloquente. "Li conosci. E Rufy non prende mai un no come risposta."

Non c'era stato verso di fargli cambiare idea. Lei aveva fatto di tutto per convincerli che era meglio lasciarla stare, ma era stato inutile. Non importava quanto violenta o crudele potesse diventare, Rufy aveva deciso di piantare le tende finché non avesse cambiato idea. Per gli altri, il fatto che il Capitano avesse deciso in questa maniera bastava.

D'altronde, Nami doveva ammettere che avevano dei motivi fondati, oltre alla fiducia incrollabile di Rufy, per pensare che ci fosse qualcosa sotto. Aveva fatto scappare Zoro, aveva salvato Usop rimettendoci una mano. La storia del suo passato che Nojiko aveva raccontato era servita solo a comprendere il motivo delle sue azioni e a spingergli a credere che non dovessero rinunciare a lei.

"So quanto dev'essere stata dura per te..." mormorò, allungando una mano per stringere la spalla di Robin.

Ciò che l'aveva ferita di più in quell'occasione non era stata l'averli dovuto lasciare, nemmeno il fatto di poterli mettere in pericolo. Era stata la rabbia che le avevano rovesciato contro, soprattutto Zoro e Usop. Questo perché Nami li capiva, sapevano che avevano ragione e lei stessa avrebbe reagito nello stesso modo. La faceva soffrire non potergli dire la verità e preferire che la odiassero piuttosto che morissero.

Non se n'era nemmeno resa conto, ma rimanerci male per quel motivo, quando invece avrebbe dovuto dimenticarli e scrollarseli dalle spalle come conoscenti che avevano per un po' incrociato la sua vita non indicava altro che li considerasse davvero, a tutti gli effetti, suoi compagni.

Avevano dovuto iniziare a battersi e rischiare di morire per lei, perché avesse il coraggio di ammetterlo, anche a se stessa. E di mettersi in gioco in prima persona per proteggere quel legame che si era instaurato fra di loro. Non era rimasta a piangersi addosso, ma era andata a combattere perché lo stavano facendo tutti. Non poteva star seduta se le persone a cui tenevano, invece, mettevano in gioco la loro vita.

E nonostante la situazione pessima, la sua incertezza era durata un istante. Rufy era scomparso chissà dove, così come Usop. Sanji e Zoro erano sdraiati ai piedi di Arlong, feriti e incapaci di rialzarsi. La vecchia Nami si sarebbe arrabbiata per la loro stupidità e avrebbe cercato in ogni modo di convincere Arlong che era tutto un errore. Non la nuova Nami, perché quelli erano i loro compagni e lei voleva farlo sapere a tutti.

Era stato un momento catartico per lei, ma anche per gli altri. Finalmente, la ciurma era di nuovo al completo. A sigillare tutto, c'era voluto Rufy, perché d'altronde lui era il capitano, ma anche gli altri avevano avuto la loro parte nel dimostrarle che ne faceva parte a tutti gli effetti: Zoro e il suo pollice verso, Usop che era arrivato tutto allegro e orgoglioso della sua vittoria.


Nami... Tu sei una mia compagna! Sì...!


Si era commossa, quando gliel'aveva gridato e aveva risposto, anche se lui non poteva sentirlo, perché era a lei stessa che doveva dare una risposta. In quel semplice momento, infatti, era racchiusa tutta la sua vita, presente e futura. Era il momento che avrebbe deciso il suo destino. Per quanto non avesse mai perso di vista il suo sogno, doveva decidere come, quando e con chi realizzarlo. E l'aveva fatto, con quel "sì" che le era emerso dal cuore.

Sarebbe diventata la cartografa che avrebbe disegnato la mappa del mondo intero, ma l'avrebbe fatto come membro della ciurma dei pirati di Cappello di Paglia, la ciurma del futuro Re dei Pirati.

"La sai qual è la cosa strana?" disse a Robin, anche se era una domanda che faceva più a se stessa. "Il comportamento di Rufy. Ha aspettato."

Come aveva detto, Rufy non accettava mai un no come risposta. Aveva deciso che voleva Nami come navigatrice e non se ne sarebbe andato senza di lei. Eppure, allo stesso tempo, non aveva intenzione di portarla via con la forza. Avrebbe aspettato finché non fosse stata lei a decidere, perché, be', evidentemente aveva la certezza che sarebbe andata come pensava.

Nami ricordava benissimo di essere arrivata quasi ad odiarlo.