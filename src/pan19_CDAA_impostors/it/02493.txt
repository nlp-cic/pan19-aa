nella voce. - Buongiorno. - Gli fece notare Dean con tono un po' risentito, mentre il fratello prendeva un frullato confezionato dal frigo. Dean sospirò e si mise più dritto sulla sedia. Distolse a fatica lo sguardo dall'uovo e lo rivolse a Sam. Anche se era convinto che il fratello ne sapesse meno di lui, indagare era una deformazione professionale, quindi si decise a chiedergli qualche informazione. - E' tuo? L'hai messo tu qui?
Sam bevve tutto il frullato prima di rispondergli. Lo guardava con aria di commiserazione, doveva considerare la faccenda dell'uovo l'ennesima stranezza di Dean da quando aveva cominciato a vivere con Castiel. - No, Dean, non ne so niente, non mi piacciono le uova. Chiedi a Cass. Dai, vai a vestirti, ti aspetto.
Dean scosse la testa. Se era certo di una cosa quella mattina, era che non doveva e non poteva allontanarsi dall'uovo. E poi Castiel non si era ancora svegliato, anche questo era insolito, non poteva lasciarlo solo. - Devo restare qui, per ora, Sam. Avviati, ti raggiungo più tardi. Chiamami se ci sono problemi o aggiornamenti.
Sam alzò le spalle e gli augurò buona giornata. Sapeva distinguere i momenti in cui non avrebbe potuto discutere con suo fratello, ed era uno di quelli. Dean rispose al suo saluto e poi tornò ad osservare l'uovo. Forse era davvero diventato strano, perché aveva l'impressione che l'uovo, o ,per meglio dire, il suo contenuto, fosse vivo. E che fosse stato messo sul tavolo proprio per lui. Per la sensazione di pace che gli trasmetteva, lo associava a sua madre, e per un attimo sperò che fosse collegato a lei. Ma intimamente sapeva che era solo un suo desiderio, che era impossibile che fosse un regalo di sua madre. Sua madre era in pace, in Paradiso, e andava bene così. Sentì il desiderio di bere qualcosa, ancor prima di fare colazione, ma come non era riuscito ad alzarsi finora, nemmeno questo poteva farlo allontanare dall'uovo. Accarezzò ancora il guscio, mentre riconosceva i passi leggeri di Castiel che venivano verso di lui. L'angelo si avvicinò e gli appoggiò la mano sulla spalla, mentre si chinava per dargli un bacio sulla guancia. Poi raggiunse il piano della cucina e versò un po' di caffè in due tazze. Andò a sedersi di fianco a Dean e appoggiò la tazza di fronte a lui. Gli diede un altro bacio sulla guancia e poi uno sulle labbra. Quando si allontanò Dean notò che, nonostante avesse dormito fino a quel momento, aveva l'aria particolarmente stanca. I capelli arruffati, la maglietta spiegazzata, come se prima di addormentarsi si fossero dedicati alla loro attività fisica preferita. Ma non dipendeva da questo. Forse l'angelo si era rigirato più volte nel sonno, forse aveva avuto i sogni disturbati. - Come hai dormito, Cass?
Gli chiese dunque Dean, bevendo un sorso di caffè. La tazza era mezza vuota e il caffè era freddo, doveva essere quello del giorno precedente, ma Castiel era stato carino a portarglielo, visto che non l'aveva ancora preso. L'angelo alzò le spalle. - E' stata una nottata un po' movimentata, Dean...
Dean gli accarezzò la mano con cui l'angelo teneva la tazza. Pensò che gli avrebbe preparato un po' di caffè fresco, ne aveva bisogno più di lui. - Mi dispiace, Cass... Non me ne sono proprio accorto, avresti potuto svegliarmi.
- Tu stavi dormendo bene, non era giusto svegliarti.
Costatò semplicemente Castiel. Dean ingoiò rumorosamente la saliva. L'angelo era sempre premuroso nei suoi confronti, anche nelle cose più stupide. - Torna a letto, Cass, oggi non andiamo a lavoro. Riposati ancora un po'.
Gli disse Dean, sorridendo. Castiel rise. - Sono un angelo, gli angeli non hanno bisogno di dormire.
Anche Dean rise. Castiel gli aveva risposto con un'obiezione che spesso gli rivolgeva lui. Si sporse verso l'angelo e lo baciò. Lasciò cadere l'argomento, perché avevano cose più importanti di cui discutere. Dean indicò l'uovo al centro del tavolo, e probabilmente anche questo dipendeva dalla sua “stranezza”, ma gli sembrava proprio che in quel momento l'uovo stesse sorridendo. Dean scacciò il pensiero dell'uovo felice e anche la voglia di bere qualcosa che era ritornata prepotente. - Cass... Questo è tuo? - Chiese, con la voce che quasi gli tremava, perché sentiva di essere vicino alla risoluzione del mistero. Castiel si morse le labbra e abbassò lo sguardo. Dean conosceva quell'espressione. L'angelo era imbarazzato e forse aveva timore di dirgli qualcosa. Ma non smise di guardarlo. - Cass?
Ripetè. L'angelo rimase in silenzio ancora per un po'. L'aria era talmente tesa che si poteva tagliare a fette. Dean si chiese se fosse così grave. Poteva essere più grave di quello che era successo loro in passato? Eppure l'uovo era una cosa buona, ne era certo. Perché Castiel ci metteva così tanto a rispondere? - Ehm... E' tuo. Ed è