lì in quel momento. La gioia di vivere che stava provando per la prima volta, mentre finalmente poteva distendere le proprie ali.

Freneticamente aveva aperto il proprio bagaglio. Velocemente aveva messo in ordine le poche cose che si era portato da casa, giusto lo stretto indispensabile.

Ed infine la cosa più importante.

Aveva spostato l’unico tavolo presente nella stanza, collocandolo sotto la finestra. Riusciva a scorgere poco più in là, in fondo alla strada, il mulino rosso. Il più famoso della città. Poteva trarne ispirazione per il suo primo romanzo.

Si, avrebbe sicuramente trovato qualche ottima storia da narrare. Magari su qualcuna delle ballerine. Magari su qualche avventore abituale.

O su una storia d’amore, nata tra le mura di un locale notturno.

Sorrise tra sé e sé, mentre sul tavolo poggiava il suo tesoro. La cosa più preziosa che si era portato da casa.

La sua macchina da scrivere. Che lo aveva sempre accompagnato, anche se di nascosto quando era nella casa dei suoi genitori.

Ora avrebbe potuto scrivere fino a quando ne avesse avuto voglia. Fino a quando non avesse consumato tutti i fogli che poteva permettersi. Fino a quando non avesse scritto la storia che lo avrebbe portato al successo.

***

I primi giorni della sua nuova vita parigina erano trascorsi senza alcuna forte emozione che potesse scuotere la sua vita. Aveva cercato – inutilmente – lavoro presso qualche giornale. Gli bastava anche solo scrivere sulla pagina dei necrologi. Non chiedeva molto. Solo poter lavorare con quello che più amava al mondo.

Con quello che gli aveva fatto decidere di abbandonare una vita fatta di vizi e agi, per un tugurio e non un lavoro sicuro.

Poteva già immaginarsi le facce dei suoi genitori a vederlo in una stanza come quella, pensò, mentre era sdraiato sul letto e guardava il soffitto. Aveva pulito e messo in ordine la stanza meglio che aveva potuto, ma non era abituato a questo tipo di lavori. Non quando a casa aveva sempre a disposizione più servitù di quella che fosse effettivamente necessaria.

Aveva chiuso gli occhi, ascoltando i rumori che provenivano dal piano di sopra. Attraverso il sottile soffitto poteva spesso sentire musica, passi, risate. Incuranti dell'ora o degli altri inquilini del palazzo, sembravano fare festa in continuazione.

A volte cercava di immaginare i visi di questi nottambuli. Cercava di capirne il sesso. O la fisionomia. C'era chi camminava piano, quasi in punta di piedi. C'era chi non aveva probabilmente alcuna grazia o semplicemente era totalmente ignaro del fastidio che avrebbe potuto provocare alle altre persone. Qualcuno sembrava battere il ritmo con un piede, e subito dopo si era sentito il rumore di passi. Sembravano danzare, anche se non stava capendo di cosa potesse trattarsi.

Un rumore più forte degli altri, che aveva fatto seriamente tremare il soffitto, lo aveva fatto scattare sul letto.

Altri passi. Più veloci.

Poi il rumore sulle scale e qualcuno che batteva alla sua porta.

Reclutante si era alzato. Del resto non aveva assolutamente idea di cosa avrebbe dovuto aspettarsi dall'altra parte.

“Arrivo.”

Quando aveva aperto la porta aveva trovato due enormi occhi azzurri a guardarlo, incorniciati da una cascata di capelli biondi che erano sfuggiti alla corta coda che poteva notare.

“Sono venuto a scusarmi per il frastuono che stiamo facendo.” Il ragazzo gli aveva sorriso e Marco non aveva potuto non rispondere al sorriso. Parlava un francese perfetto, dall'accento un po' troppo duro.

“Nessun problema. Non si è fatto male nessuno spero. L'ultimo colpo sembrava piuttosto forte.” Il moro avevo voltato il viso verso le scale. Poteva sentire le risate provenire dal piano di sopra. Probabilmente nessuno si era fatto del male.

“Tranquillo. Reiner ha solo bevuto troppo e voleva ballare, anche se sa benissimo che quando beve non riesce neppure a camminare.” Il biondo aveva sbuffato, scuotendo leggermente la testa. Subito dopo aveva posato nuovamente lo sguardo su Marco e gli aveva sorriso. “Non mi sono neppure presentato. Armin Arlert.” Gli aveva porto la mano e il moro l'aveva subito stretta. Nonostante fosse una mano piccola, aveva una stretta decisa.

“Marco Bodt.”

Armin gli aveva sorriso ancora. “Visto che stanotte non riuscirai a dormire visti i festeggiamenti in corso, ti va di unirti a noi?”

“Sicuro che non vi disturbo?” Titubante aveva guardato nuovamente la scala. Da quando era arrivato a Parigi non aveva avuto contatti con nessuno, se non con il padrone di casa.

“Nessun disturbo. Anzi, siamo noi che di solito disturbiamo te.”

Marco lo aveva guardato e non era riuscito a negargli un sorriso. “Fammi solo mettere le scarpe.” Aveva lasciato la porta della stanza aperta, come invito per il biondo ad entrare e questi non si era tirato indietro, spinto dalla curiosità.

“Sei uno scrittore?” Armin aveva indicato la macchina da scrivere quando il moro si sera voltato verso di lui.“Si. O almeno vorrei esserlo.” Aveva allacciato le scarpe, guardando subito verso il proprio tesoro. “Non è facile come avevo sperato.”

Armin lo aveva guardato e i suoi occhi sembravano essersi illuminati. Gli si era avvicinato, prendendolo subito per mano. “Devo presentarti subito a Reiner e Bertholdt! Sei proprio ciò