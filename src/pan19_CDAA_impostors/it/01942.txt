rassomiglianza con Draco.
- Buonasera. Cerco la Professoressa Prickle.
- Mi spiace, sta ancora tenendo lezione, ma sarà qui tra breve. Se vuole attenderla Sig. … Malfoy, suppongo? – rispose gentilmente Rhoxane.
- Sì, Lucius Malfoy. – sorrise freddamente l’uomo – Lei, invece, deve essere la Professoressa Delair, presumo, dalle descrizioni di Draco.
- Esatto, Sig. Malfoy. Si accomodi pure. – disse indicando delle poltroncine.
Rhoxane tornò a leggere la sua pergamena, mentre Malfoy prese a studiarla con attenzione.
Sì, era senza dubbio una bella donna: labbra piene, morbidamente dischiuse in un gradevole e seducente sorriso, corpo sinuoso sottolineato dall’abito scollato ed aderente, di un intenso verde smeraldo proprio come i suoi occhi, e lunghi capelli castani sciolti sulle spalle.
Sì, poteva capire che a Piton fosse piaciuta: aveva sempre avuto buon gusto, anche in fatto di donne!
Draco, però, preferiva Selene: questo era stato molto chiaro fin dall’inizio. Ora avrebbe potuto giudicare di persona.
La porta si aprì nuovamente ed entrò Piton.
Il sorriso che Rhoxane gli rivolse era luminoso mentre lasciava la sua pergamena per andargli incontro. Piton aveva però subito visto l’inatteso ospite e le fece cenno di fermarsi.
Malfoy notò che un pizzico di delusione era transitato per un attimo negli occhi della donna: era innamorata. Era chiaramente cotta di Piton.
Il mago, invece?
- Lucius! Quale trama ti porta a Hogwarts? – chiese Piton, mentre uno dei suoi vecchi sorrisi obliqui tornava a delinearsi sul volto pallido, nuovamente cinico e duro.
- Il mio interesse per questa nostra cara, vecchia scuola Severus: cos’altro? – rispose Malfoy con il suo beffardo sorriso.
- Se tu sei qui, è certo per il tuo personale interesse e non per quello della scuola! – rispose duramente Piton.
- Diciamo che era opportuno che io conoscessi finalmente le nostre nuove insegnanti. Draco me le ha tanto decantate! – sussurrò Malfoy rivolgendo un ammaliante sorriso alla donna.
- Bene. Questa è la Professoressa Delair, Difesa contro le Arti Oscure. – sibilò Piton – E la bionda, che arriverà tra poco, è la Professoressa Prickle, Smaterializzazione.
Si avvicinò ulteriormente a Malfoy e, indicando Rhoxane, ringhiò a denti stretti:
- Lei è la mia donna. Devi forse descriverla a… qualcuno? 
Si girò di scatto, afferrò bruscamente Rhoxane per un braccio e la trascinò fuori dalla stanza senza dire più una sola parola.
“Bene, molto bene: la mia presenza t’infastidisce così tanto, caro Severus?” pensò Malfoy. Era un peccato che se ne fosse andato così velocemente, avrebbe voluto divertirsi un po’ a stuzzicarlo.
In quel momento entrò la Professoressa Prickle.
Era molto più giovane dell’altra, forse più bella, ma freddamente bella. Quel portamento, inequivocabilmente altezzoso e scostante, gli ricordava un po’ la sua Narcissa ai tempi della scuola. Ma Narcissa era senza dubbio più… regale.
Sfoderò il suo più amabile sorriso ed esclamò con enfasi:
- Buonasera, Professoressa Prickle. Sono il padre di Draco, Lucius Malfoy, e desideravo proprio conoscerla. Il mio ragazzo non ha parole che per lei, e non gli si può certo dare torto! – disse inchinandosi con eleganza.
- Signor Malfoy, che piacere! – ricambiò sorridendo la ragazza porgendogli la mano sul quale il mago depose un lieve bacio senza mai distogliere i suoi occhi di ghiaccio da quelli di Selene.
– Lei vuole confondermi! – esclamò maliziosamente la maga. – Le confesserò una cosa: anch’io adoro Draco, è il mio allievo preferito.
Malfoy ricambiò ancora una volta il sorriso: non avrebbero certo faticato ad intendersi. Quella donna trasudava ambizione da tutti i pori e presto avrebbe anche scoperto di avere un interesse in comune con lui, almeno per il momento: Piton.
Malfoy era uomo di mondo e non ci mise molto a convincere la ragazza ad accettare un invito a cena. Del resto, Selene non si sarebbe persa quell’occasione per nessun motivo: sapeva bene che il padre di Draco era un pezzo grosso del Consiglio Direttivo di Hogwarts!

* * *

La seduta serale del Consiglio Direttivo di Hogwarts era terminata presto e Piton stava tornando in camera, dove Rhoxane lo attendeva. Solo Malfoy era già uscito, alcuni minuti prima che la riunione finisse.
Improvvisamente Piton sentì un forte ansimare, seguito da convulsi colpi di tosse: dietro l’angolo del corridoio trovò Selene appoggiata alla parete, in evidente stato di difficoltà respiratoria. Si avvicinò per soccorrerla e la maga si accasciò pesantemente tra le sue braccia, gli occhi sbarrati, il viso un poco gonfio e congestionato, mentre indicava con gesti convulsi la gola e tentava di spiegare:
- Allergia… alimentare… a-a-aiuto.
Piton la sostenne rassicurandola:
- Ti porto subito in infermeria, stai tranquilla.
- No… in camera mia… medicina. - annaspò Selene.
La sua difficoltà di respirazione sembrava aumentare ad ogni istante e cominciava ad essere davvero spaventata.
Piton, intanto, l’aveva velocemente portata in camera e la stava osservando teso e preoccupato. Selene tastò sul tavolino ed afferrò una boccetta: bevve avidamente un lungo sorso prima di abbandonarsi esausta sul letto, mentre Piton le