due attrazioni ben diverse."Oh, Yuanrang. Credevo di essere l'unico a voler godere un po' di questo bel tempo."E poi c'era Zhang He, che aveva in sé la grazia di una fanciulla ben educata e la forza e destrezza di un Generale temibile. Intelligente, temerario, amante delle Arti e nonostante tutto letale sul campo da battaglia - Xiahou Dun non era riuscito a fidarsi dell'altro per lungo tempo, temendo che il suo tradimento ai danni di Yuan Shao potesse ripetersi con Cao Cao; ci erano volute più prove di valore e di coraggio da parte dell'altro per riuscire a convincerlo della sua fedeltà.Col passare del tempo, Xiahou Dun aveva finito per ammirare la forza e la versatilità in ambito militare dell'altro Generale, mentre aveva finito per restare affascinato dallo Zhang He privato: mecenate di arte e cultura, studioso e artista insieme, danzatore letale. Se il solo pensiero di legarsi a qualcuno non l'avesse reso insofferente, probabilmente Xiahou Dun avrebbe deciso di avvicinarsi all'altro anche in certi modi, sperando di essere ricambiato."Junyi." Salutò con un cenno del capo, alzando lo sguardo dal libro che reggeva tra le dita. "Credevo dovessi esibirti con il liuto.""Il mio signore ha un'altra delle sue emicranie." Zhang He si accomodò accanto all'altro, sedendosi composto e poggiando il proprio bagaglio con i libri tra l'erba, con cura."Il medico è già arrivato?""Sì." Il più alto prese un libro e se lo poggiò in grembo, voltandosi a scrutare l'altro. "So che non dovrei preoccuparmi e che nessuno ha saputo trovare rimedio per il malessere del nostro signore, ma...""A volte ti chiedi se prima o poi Mengde non si ammali del tutto."Zhang He chinò il capo, cercando di nascondere l'imbarazzo sul suo viso, in un gesto modesto e rispettoso. "Non vorrei che accadesse, ma allo stesso tempo..."Venne interrotto da Xiahou Dun, che tagliò corto. "Non accadrà. Non è ancora il tempo di campagne militari, ma tornare a vincere gli farà bene.""Ne sono sicuro.""Mettici tutto te stesso."Il più giovane rise e tornò a guardare gli ideogrammi, iniziando a scorrerli con interesse.In silenzio, anche Xiahou Dun riprese la propria lettura... anche se sarebbe stato più corretto affermare che ci provò. Le dita agili di Zhang He sembravano danzare sulle pergamene scorse in silenzio e concentrazione, ciocche di capelli serici carezzavano gentilmente il vestito e le sue spalle forti, incorniciando un viso dall'espressione seria, vagamente accigliata: era bellissimo, non lo si poteva negare, e Xiahou Dun si sentì ridicolo nel suo perdersi a scrutarlo, ammirando una tale bellezza e costanza. Avrebbe dovuto quasi odiare il modo in cui sembrava cercare di venire a meno del patto che aveva fatto con se stesso, ma lo stesso Generale non riuscì davvero a comprendere come qualcuno di così letale potesse essere dotato di una tale grazia... e bellezza, senza dubbio.Con una mezza smorfia, Xiahou Dun si rintanò nel proprio manoscritto, quasi affondandoci il naso per fingere un interesse che aveva smesso di provare appena si era sentito apostrofare dall'altro. Non riuscì nemmeno a concentrarsi sugli ideogrammi, sentendosi terribilmente turbato - quasi avrebbe riso di se stesso, di quella goffaggine che non gli apparteneva e che era ben lontana dai suoi comportamenti sempre diretti. Tuttavia, al momento gli risultava complicato sentirsi divertito da un atteggiamento che, se proveniente da qualcun altro, lo avrebbe come minimo irritato.Non seppe dire se il tempo stesse scorrendo più o meno velocemente. In realtà, aveva la sensazione che il tempo si fosse fermato per permettergli di godere serenamente di una compagnia che non a caso gli risultava piacevole, sebbene si premurasse di non darlo mai a vedere. Quando scoprì di star fissando lo stesso ideogramma da qualche minuto buono, Xiahou Dun si rassegnò e chiuse la pergamena, mettendola via."Immagino di aver disturbato il tuo studio, dopotutto."Quelle poche parole bastarono a mettere Xiahou Yuanrang in difficoltà. Non gli sarebbe costato nulla comportarsi come l'istinto gli suggeriva di fare: chiedere a Zhang He informazioni sui suoi nuovi studi confuciani, sullo stato dei soldati che l'altro comandava e forse dargli qualche consiglio, magari parlare di studio in generale... eppure la ragione gli diceva che tutto ciò avrebbe portato a una sola cosa.Non era davvero il caso di farsi respingere da Zhang Junyi, di cui si vociferava avesse rifiutato parecchi aspiranti amanti. Nessuno aveva mai saputo spiegarne il perché, ma Xiahou Dun l'aveva presa semplicemente come la conferma che anche l'altro non aveva intenzione, almeno per il momento, di chiudersi in una relazione o un matrimonio: con una serie di obiettivi così condivisi, tuttavia, quasi sembrava un peccato sprecare un'occasione simile."No, non l'hai fatto. Ho raggiunto la mia dose quotidiana, per oggi."Se l'altro si fosse offeso, non lo diede a vedere: con un educato cenno del capo, tornò alle proprie pergamene, leggendo e confrontando i testi tra di loro in un silenzio quasi religioso... un metodo che Xiahou Dun non mancò di apprezzare, in una situazione che non mancò di maledire.Andarsene alla chetichella poteva essere la soluzione più semplice per