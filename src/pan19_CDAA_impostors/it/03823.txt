pop corn mentre stanno per cominciare una maratona Netflix di cui si pentiranno il giorno successivo. Non vuole altro che quella vita tranquilla, e potersi svegliare con l’odore del caffè e di Loki tutte le mattine.

“Cosa c’è, non ti va?”

Il letto sembra fatto di spine, ma Loki finge di non accorgersene, continua a mordicchiargli il collo, le orecchie, scivola giù fino alla clavicola, gli prende un capezzolo tra le labbra. Fa scivolare una mano sotto l’elastico dei suoi boxer, trova facilmente quello che sta cercando.

“Non sembri poi così stanco.”

Vorrebbe poterlo smentire, ma il suo corpo lo tradisce ogni volta, e Loki smette di baciarlo mentre comincia a masturbarlo con movimenti quasi meccanici, senza nemmeno abbassargli i boxer. È buio, ma Thor sa che Loki lo sta fissando, intuisce la sua non-espressione attraverso le palpebre abbassate. Solo qualche giorno prima l’avrebbe stretto a sé, ricambiato ogni bacio ed ogni carezza, avrebbero fatto l’amore con le luci accese senza preoccuparsi se tenere gli occhi aperti o chiusi. Prima della voce.

E Thor non crede alla voce perché è impossibile credere a quel che dice, è assurdo, ma non riesce a sciogliere le dita dalle lenzuola per passarle piuttosto tra i capelli di Loki.

“Non ti va con me, forse?”

Thor pensa che avrebbe dovuto aspettarselo. La voce di Loki è ferma e controllata, la punta di veleno appena percepibile, ma scivola corrosiva come acido sulla pelle di Thor.

Pensa che avrebbe dovuto aspettarselo perché è steso sulla schiena, palesemente indifeso e senza controllo, la mano di Loki gli sta portando via quel poco che gli rimane: incapace di difendersi, è la preda perfetta per il risentimento di Loki.

E non è giusto. Perché non ha fatto nulla di quel che insinua Loki con i suoi sospetti, non ha smesso un momento di amarlo e desiderarlo, lo desidera anche in quel momento, anche se quel dubbio lo divora, il dubbio la voce non menta. La verità è che Thor farebbe l’amore con lui anche se fosse certo che la voce dice il vero, e si odia per questo.

Si odia e lo odia perché Loki si ostina a non credergli, vorrebbe afferrarlo per le spalle e scrollarlo fino a scuotere via tutto il veleno che Loki ha nella testa e sulla lingua, ma Thor sa che è inutile come la sua rabbia, come l’insensata pretesa di rimanere lucido.

“No.”

Loki non si aspetta la sua reazione, non è felice si sia liberato così facilmente, non è felice le posizioni s’invertano e di ritrovarsi steso sulla schiena con Thor che lo schiaccia contro il materasso. Ancora dolorosamente duro tra le cosce. Loki no, non è riuscito nemmeno ad eccitarsi, troppo preso dal suo rancore, dai suoi sospetti e dalla sua voglia di capire perché tutto sembra andare male.

“Thor.”

È un avvertimento, un sibilo freddo come il ghiaccio, ma Thor non allenta la presa né si sposta per lasciarlo libero, spinge anzi i fianchi contro di lui con più forza. Non cerca l’orgasmo, né di eccitarlo, non sa bene nemmeno lui cosa cerca, forse solo di zittirlo con l’evidenza del suo desiderio.

“Loki.”

Quasi non riconosce la sua stessa voce tanto è bassa e gutturale, quasi un ringhio sommesso. Sono stati in quella posizione mille volte, eppure è tutto diverso: Thor non lo spoglierà e non faranno sesso, non si addormenteranno stanchi e sazi con la testa sullo stesso cuscino.

Thor percepisce l’inquietudine di Loki, lo sente tremare di rabbia, ma è come se gli arrivasse tutto attutito, come il ricordo di un’altra vita. Sente il sangue scorrere tanto velocemente nelle vene da procurargli una vertigine, è dolorosamente consapevole di ogni singolo battito del proprio cuore.

Fuori nevica.

Nessuno dei due ci bada, ma si è scatenata una vera tempesta di neve, fiocchi grandi come noci cadono fitti e veloci ricoprendo tutto (1). Anche se l’inverno è quasi passato, se nessuno ricorda una tormenta simile in quella stagione da più di cinquant’anni, la temperatura è precipitata di almeno venti gradi sotto lo zero, i fulmini cadono con una frequenza ed una forza terrificante.

A Thor sembra quasi non sia sua la mano che si sposta verso il collo di Loki, che lo afferra alla gola abbastanza forte da farlo irrigidire. La tentazione di stringere è tanto forte da spaventare lui per primo, ma deve fare uno sforzo di volontà per allentare la presa, sposare le dita e portarle in una posizione meno minacciosa. Sa di amare Loki come non ha mai amato nessuno, come probabilmente non amerà mai più nessuno, eppure in quel momento potrebbe ucciderlo.

Non sopporta le sue scorrettezze, ancor meno la sua mancanza di fiducia, non sopporta l’idea di non poter stare con lui.

Ma è tuo fratello.

La voce gli rimbomba nelle orecchie portata dai tuoni della tempesta, e Thor rabbrividisce, non sa più se per il freddo della stanza o per il cuore che ha perso un battito. Stringe gli occhi fin quasi a farli lacrimare, e li riapre solo quando sente le dita di Loki sfiorargli le guance.

“Vuoi andare via?”

“Sono qui, no?