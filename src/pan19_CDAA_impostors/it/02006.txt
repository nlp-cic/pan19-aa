Tony gli riderebbe in faccia, se 1) non stesse lavorando, e aveva una certa etica professionale, lui e 2) la situazione non fosse così assurda da risultare quasi surreale.

 

« Ma tu non vuoi far sesso. » Scandisce quindi lentamente, come se stesse parlando a un bambino con deficit cognitivi. Lo sguardo di Steve si posa – finalmente – su di lui, e l'uomo arrossisce furiosamente.

 

« E-esatto. »

 

E, per par condicio, inizia a tormentarsi quelle grosse, ampie, callose mani, che Tony non sta mica ammirando da quando è entrato nella stanza, figurarsi.

 

Etica professionale è la parola d'ordine, in questi casi.

 

« Cos'è, uno scherzo? » Esclama Tony, vagamente offeso, perché, siamo seri, chi è che non vorrebbe fare sesso con lui? Sa di essere uno stronzo insensibile, ma compensa egregiamente con un bel faccino e un corpo di tutto rispetto, e nessuno, né al lavoro né fuori, ha mai avuto il coraggio di smentirlo. Inizia a camminare su e giù per la sontuosa camera da letto, disegnando coi passi cerchi immaginari su e giù per la stanza. Il parquet sotto i suoi piedi, lucido e pulito come non mai, riflette la sua immagine un po' più deformata, ma con un piccolo sforzo riesce a disegnare con la mente le linee immaginarie del completo scuro che sta indossando.

 

Alzato lo sguardo da terra, si passa le mani fra i capelli scuri, esasperato. « Dove sono le telecamere di Candid Camera?! »

 

Steve sembra profondamente allarmato. « Sì. Cioé, no. Mi hanno voluto fare questo… regalo di compleanno. I miei amici. Ecco. » Gli spiega, incespicando sulle sue stesse parole, come se neanche lui ci credesse – e perfino Tony faceva fatica a farlo, in tutta sincerità.

 

« Ma tu non vuoi il mio culo. » È la lapidaria ed ermetica affermazione di Tony. I casi sono due: o Steve è eterosessuale, e lui è parte di un elaborato, stupidissimo scherzo dal valore di duemila dollari, oppure il ragazzo davanti a sé è veramente candido e ingenuo come appare.

 

« No. Cioé, sì che lo voglio, cioé – » Steve si alza in piedi, confuso ed esasperato quasi quanto lui. È la prima volta che Tony lo vede diritto in piedi, e un po' gli dispiace che, per una volta che gli capita un cliente esteticamente piacevole (“altro che esteticamente piacevole, Tony, vorresti chinarti e prenderglielo in bocca qui e ora, e vedere se arrossisce così tanto anche quando viene”, gli mormora una vocina maligna nella testa), questo sia anche un po' matto. « Mi piaci. Sono serio. Sei un bell'uomo, nulla da dire, anzi, ma questo… » gesticola davanti a sé, un po' verso di lui, un po' verso le lenzuola di seta scure; Tony vorrebbe prestare attenzione al discorso con tutte le sue forze, ma quelle braccia sono veramente grosse e muscolose, sembra quasi che il cardigan brutto le contenga a malapena, e si ritrova a seguirle con gli occhi e la mente. « non sono io. Non è da me. »

 

Tony lo trova quasi tenero nella sua imbranata timidezza, tanto che, involontariamente, ammorbidisce un po' il tono di voce. « Quindi? Temo di essermi fermato al punto in cui non ti interessa scopare. »

 

« Quindi… non so? » Steve si gratta il collo, visibilmente a disagio « potremo… parlare? »

 

« Parlare? Per quattro ore? »

 

« Sì. Sempre che ti vada, ovvio, » aggiunge velocemente « ci conosciamo, e poi vediamo come va da qui in poi. Credo. »

 

« Per quattro ore. Tu sei pazzo, o scemo, o entrambe le cose, a questo punto neanche m'interessa più. Io me ne vado. »

 

Tony mette la mano sulla maniglia e fa per aprire, quando Steve con un gesto fulmineo posa la mano sulla sua e la stringe. « No, per favore, » Tony si volta di scatto, e lo sguardo di Steve, profondamente sincero, lo colpisce ancora una volta. Prima non lo aveva notato, nel turbine della sorpresa e della voglia di succhiarglielo, ma ha degli occhi bellissimi, di un azzurro chiaro e limpido, e dolci, e profondamente sinceri, perfino. Questa volta, è lui che si ritrova ad arrossire. « Non andartene. Ho sentito qualcosa quando ti ho conosciuto… non guardarmi così, sembra banale e stupido, e so di essere un disastro, ma voglio davvero conoscerti meglio. »

 

Alla fine, Tony, a dispetto di ogni sua previsione, resta per parlare. Trascorre la notte lì, in quella camera d'albergo lussuosa, a discorrere ore e ore con Steve di tutto e di niente. Scopre che Steve ha 22 anni, e ha chiesto un periodo di congedo dall'esercito per prestare assistenza a sua mamma, gravemente malata; è figlio unico, nel tempo libero ama disegnare con la china e correre al parco, e quando parla dei sogni e delle speranze del loro Paese una luce viva e brillante illumina il suo sguardo gentile, e la sua voce si anima in un modo che stupisce