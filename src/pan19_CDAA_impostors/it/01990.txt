ragione, scusa» disse Stiles prendendola per mano, quel gesto aveva sempre la capacità di calmarla.«Ti perdono solo per questa volta» gli diede un buffetto sul naso.«E noi?» chiese Liam.Stiles stava per rispondere quando qualcuno bussò alla porta d'ingresso. Si guardarono per un attimo.«Sarà Lydia, non c'è motivo di preoccuparsi» disse Scott andando ad aprire, ma quel che si trovò davanti lo lasciò spiazzato.«N-noshiko...» La kitsune sembrava parecchio scossa, occhiaie scure e profonde le circondavano gli occhi allucinati, che vagavano ansiosi da Scott all'interno della casa. Gli abiti sgualciti, i capelli arruffati e la mano alla cintola dove c'era la sua katana, Noshiko non portava con sé buone notizie.«Kira è con te?» gli chiese subito.Scott sentì il terreno mancare sotto i piedi e poi avvertì il gelo, come se fosse caduto in un lago ghiacciato.«No, non la sento da quando l'ho riaccompagnata a casa ieri sera»Noshiko fece un passo indietro e guardò alle sue spalle, nell'auto dove l'aspettava il signor Yukimura, facendo cenno di no con la testa.«Noshiko, la prego! Qualunque cosa sia accaduta a Kira io posso aiutarla, mi dica solo come sono andate le cose» disse senza pensarci. In realtà non era sicuro di poter fare qualcosa, ma sapeva di volerci provare. La kitsune era di tutt'altro parere.«Cosa è andato storto?» le gridò dietro seguendola quasi fino alla macchina.A quel punto anche il signor Yukimura scese dall'auto.«Scott, io lo so che tu vuoi essere d'aiuto ma questa volta va oltre le tue possibilità» disse con il suo tono pacato. Era a pezzi, proprio come la moglie, ma riusciva a conservare la propria immagine dignitosa e il suo atteggiamento distinto. Scott non poteva sopportarlo.«No, non m'importa! Io l'avevo affidata a voi! Lei è parte del mio branco, lei è...»«Prima di essere parte del tuo branco, prima di essere la ragazza di cui sei innamorato, ricorda Scott, lei è nostra figlia e se ci fosse un modo in cui tu potresti aiutarci stai pur certo che non mancheremmo di fartelo sapere» l'uomo alzò la voce di un tono.«Tesoro, resta qui» disse allora Noshiko. «A questo punto, meritano di sapere» gli rivolse uno sguardo carico di sottintesi che l'Alfa non riuscì a cogliere, poi Ken salì di nuovo in auto.«Non più di dieci minuti» disse attraverso il finestrino abbassato.La kitsune tornò sui suoi passi e i ragazzi, che avevano assistito alla scena sulla soglia, si fecero da parte per farla entrare in casa. Presero tutti posto intorno al tavolo, ma nessuno disse niente finché non fu lei a parlare.«I poteri di Kira crescono di giorno in giorno, ormai non è un mistero per voi» esordì, lo sguardo basso, le mani incrociate davanti a sé «Io sono una kitsune del fuoco, il mio addestramento è stato diverso, più costante, meno repentino. Con Kira è tutto più difficile, lei non deve imparare a controllare solo l'elettricità, deve controllare i fulmini, ma soprattutto se stessa durante questi... episodi» sospirò e fissò lo sguardo su Scott «Ieri notte ce l'aveva quasi fatta, aveva raggiunto il controllo, ma poi qualcosa non è andato per il verso giusto e, quando un altro fulmine l'ha colpita, si è... trasformata»«C-cosa?! In che senso si è trasformata?» Scott si alzò in piedi di scatto «Dov'è adesso?»«Non lo sappiamo, è scappata via subito dopo. L'abbiamo cercata tutta la notte e tutto il giorno, attraverso la foresta, per le vie della città ma sembra sparita nel nulla» lo affrontò con voce dura.«E perché non mi avete chiamato?! Io sono il suo Alfa, io avrei potuto farla tornare indietro!» disse calcando con enfasi il termine “io”.Stiles gli mise una mano sulla spalla nel tentativo di calmarlo, ma lui lo scansò continuando a guardare Noshiko furioso, gli occhi già rossi di rabbia e le zanne appena visibili attraverso le labbra schiuse.«Scott, cerca di rilassarti» intervenne Liam, ma l'Alfa non accennava a distogliere lo sguardo dalla kitsune. «So come ti senti, la rabbia ti offusca la mente, ma tu sei più forte Scott».Noshiko, nel frattempo, si era alzata in piedi e lo fronteggiava con fierezza.«Sei solo un giovane licantropo che, attraverso l'aiuto degli altri e un pizzico di fortuna, è sempre riuscito a cavarsela. Credi per questo di essere migliore di me? Di saperne più di me? Ero già su questa terra quando i tuoi avi si affacciavano al mondo, cosa pretendi di insegnarmi se non riesci neppure a trattenere la tua ira?» disse, tagliente come la lama della sua katana.Scott allentò la stretta sui palmi, dove gli artigli si erano già conficcati, e vide le facce preoccupate del suo branco. Stava per perdere il controllo. Di nuovo.«Mi dispiace, non era mia intenzione... io... posso fare qualcosa?»«No. Il richiamo della Volpe è molto più forte del tuo ruggito, ma