la interruppe di nuovo. "Me lo dirai domani." 



Domani era una speranza. Domani avrebbe detto a un uomo che lo amava non perché sarebbe potuta essere l'ultima volta. Domani sarebbe stata la prima di tante. Domani era una promessa.



_____



Arya cercò di mettere a fuoco la realtà attorno a lei. Aveva riaperto gli occhi nella sua stanza, nel castello, avvolta tra lenzuola pulite e coperte calde di pelliccia. Era dolorante e faticava a stare sveglia se non per tempi molto brevi. Ogni volta c'era qualcuno accanto a lei. 

Gendry

, pensava Arya, doveva essere lui. Mormorò il suo nome, semicosciente, ma lui non rispondeva mai. Perché non era accanto a lei, non era lui a risponderle, a sfiorarle la fronte. Quando fu finalmente cosciente vide Sansa, i capelli fulvi intrecciati dietro la nuca, un sorriso si allargava sul suo bel viso, le guance rosee che la facevano tornare bambina.



"Gendry" chiese Arya cercando di alzarsi, mentre la sorella tentava di trattenerla a letto. 



Era stato stupido. Arya sapeva che sarebbe stato stupido, che avrebbe rischiato la vita per proteggere quella di lei. Alla fine Sansa aveva ceduto e le aveva detto dove trovarlo, insieme agli altri feriti, affidato alle cure del Maestro. Arya ordinò che venisse spostato in un'altra stanza, adibita solo per lui. Di preparare la stanza si occuparono le cameriere di sua sorella, fecero come era stato ordinato. Non fecero domande. Nessuno ne faceva in tempo di guerra. Che Arya e Gendry fossero amanti era un segreto sulla bocca di tutti. A volte qualcuno mormorava, Arya sentiva brusii alle sue spalle quando attraversava il cortile per andare a visitare Gendry nella fucina, ma nessuno ci faceva davvero caso, non più. Che importava chi scaldava il tuo letto in tempo di guerra? Che valore aveva la virtù di una fanciulla di alto rango? L'onore era solo una parola, nulla più. E comunque Arya non aveva mai pensato a Gendry come a un uomo senza onore.



Quando l’aveva rivisto, dopo che la Guerra dei Cinque Re si era conclusa, quando era tornata a Grande Inverno ed era di nuovo Arya Stark, era stato facile imparare a conoscerlo di nuovo, scoprire il suo passato, confidargli il proprio, perché solo a lui poteva confessare certe cose, quelle che a volte la svegliavano nel sonno, di soprassalto, quelle che la tormentavano, le davano la caccia. Ma c’era lui accanto a lei e gli incubi scivolavano via facilmente e al mattino erano spariti. Glielo aveva raccontato una volta, all’improvviso, quando sapeva di nuovo di potersi fidare di lui, dopo che lui le aveva detto di Lady Stoneheart, dopo che le aveva detto di averla aspettata e che l’avrebbe fatto per sempre se lei non fosse tornata a casa. Glielo aveva detto e aveva avuto paura che lui l’avrebbe guardata diversamente una volta che avesse saputo, e lui l’aveva fatto, ma il suo sguardo non era di chi è spaventato o di chi disprezza, era l’espressione dolce di chi ama e lo farà sempre. Glielo aveva detto perché solo a lui poteva dirlo, a lui che l’aveva conosciuta quando era una cosina pelle e ossa, arrabbiata e vendicativa, che si vestiva da ragazzo per viaggiare più sicura, non a Jon, che la ricordava come una bambina che sognava l’avventura, con ginocchia e gomiti sbucciati, come la sorellina a cui scompigliava i capelli, quella a cui aveva dato in dono Needle, e non a Sansa perché erano ancora troppo diverse, troppo distanti l’una dall’altra.



Gendry invece… lui era diverso. Arya aveva iniziato a trascorrere sempre più tempo in sua compagnia, a condividere i pasti con lui, sedendosi intorno a uno dei tavoli infondo alla sala grande del castello, perché a lei non importava che non fosse seduta sull’alto scranno, accanto a Jon e Sansa. Passavano il tempo insieme nella forgia, spesso non parlavano neppure, le bastava guardarlo lavorare, sentire il clangore metallico del martello che batteva sull’acciaio per delinearlo, affilarlo, fargli forma, le piaceva il calore dei fuochi accesi nella fucina, l’odore del metallo che fondeva, i colori oro e rosso e grigio ghiaccio. 



La consapevolezza di amarlo l’aveva colpita inaspettatamente, come uno schiaffo in pieno volto, l’aveva confusa all’inizio, solo all’inizio, poi Arya aveva pensato che forse doveva averlo sempre amato, in un modo o nell’altro. E ora aveva davvero paura di perderlo. Il Maestro disse che aveva una forte febbre, ma la rassicurò anche, disse che era forte, e la ferita all'addome stava guarendo. Arya lo aiutava quotidianamente a sostituire le bende, a tenere pulita quella brutta lacerazione nella carne di lui.



Di solito gli stringeva la mano mentre il Maestro si assicurava che le sue condizioni non peggiorassero, e a volte i due parlavano a lungo, era diventato il suo confidente in quei giorni trascorsi sempre nella stessa stanza. Arya riusciva a raccontargli storie di quando era bambina, di quando lei e Gendry viaggiavano insieme verso la Barriera, di quando lui aveva scoperto che Arya era una ragazza e lei aveva rischiato, aveva deciso di fidarsi abbastanza