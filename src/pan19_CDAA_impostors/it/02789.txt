quale sia la distanza perfetta per prendere una decisione. Stringe la presa.



 

 

 

 

 


Tutti sanno che Tony è geniale, brillante, eccentrico, facile quando si tratta di sesso, divertente e irritante, vanesio, insicuro, egoista, egocentrico, avido.
Alcune sono vere, altre no.
Tony decide di voler essere felice. Cerca di dimenticare la sfera impossibile chiusa in qualche laboratorio dello SHIELD.
Ha un'idea abbastanza precisa di quale siano vere.



 

 

 

 



Quella notte sogna il portale nel cielo di New York.
Succede spesso.
Questa volta, però, la cosa più spaventosa non è lo spazio infinito e le navi aliene in attesa solo di un segnale prima di squarciare la Terra come nulla - ma il momento in cui cade e cade e cade - e quando apre gli occhi non c'è Steve inginocchiato accanto a lui.
Ditemi che nessuno mi ha baciato - vorrebbe dire, ma nel sogno chiede: "Dov'è Cap?" e l'unica risposta che ottiene sono sguardi vuoti.

Si sveglia con un sussulto e si accorge di star piangendo. Si rigira nel letto, ma quando allunga le braccia, l'altra metà è vuota e fredda. Le sue dita stringono un biglietto tra le lenzuola. Steve.
Si riaddormenta senza leggerlo.


Sogna ancora il portale e, dietro il portale, mondi in cui non è mai esistito alcun Steve Rogers.
Quando si sveglia li ha dimenticati.



 

 

 




"Caffè", borbotta, entrando in cucina poche ore più tardi, raggiungendo la macchina dove sa di trovarne già pronto e caldo - tante grazie a JARVIS.
Il resto degli Avengers meno Thor e Steve sono seduti al tavolo, facendo colazione, come in una folle commedy.
"Hey, Tony, ci sono dei pancake, ne vuoi?"
"Li hai cucinati tu, Brucie?"


Beve la prima tazzina di caffè senza disturbarsi a cercare lo zucchero - il sapore amaro e forte gli riempie la bocca e, anche se sa che non è possibile che abbia effetto immediato, si sente subito più sveglio.
Si versa una seconda tazza e inizia ad aprire gli sportelli in cerca dello zucchero.
"A destra, primo ripiano", dice Natasha, come se gli avesse letto nel pensiero.
Ovviamente, Tony trova il porta zucchero nello sportello alla sua destra, sul primo ripiano. Ha smesso da tempo di farsi domande.


"Non dovresti bere caffè prima di fare colazione. Buca lo stomaco" commenta Bruce, aggrottando le sopracciglia.
"In qualche modo dubito che la mia fine sarà dovuta al caffè", replica con il tono più leggero che riesca a tirar fuori prima di colazione. "Ma se ci tieni così tanto alla mia salute, Brucie-bear, allora perché non ho ancora i pancake che mi hai promesso? Dico, non è bello creare aspettative, se poi non si mantengono - e dimmi che non ci hai messo quella orribile roba appiccicosa che la gente si ostina a servirti insieme ai pancake...- "
"Tieni", lo interrompe Bruce, porgendogli un piatto già pieno "Niente sciroppo d'acero"
"Sei il mio preferito", borbotta, allungandosi ad afferrare della panna già montata.
"Ho sentito diversamente", sbuffa divertito Clint.


Sulle prime non lo nota, impegnato a tagliare con la forchetta la sua colazione, ma qualcosa è sbagliato.
Clint sta mangiando pancake annegati nello sciroppo d'acero, Natasha sta sorseggiando il suo the e Bruce sta lavando una padella. Eppure, qualcosa nei loro gesti sembra forzato e falso -
E - Oh.


Come poteva non aver realizzato di non essere stato l'unico ad ever fatto il collegamento?
I suoi compagni di squadra si stanno preparando per un addio.


Continua a mangiare lentamente, ma ha lo stomaco chiuso e il cibo sembra pesante e difficile da mandare giù. Si sente nauseato per il resto della giornata.



 

 

 

 

 



Non sta aspettando che Steve torni dalla sua corsa mattutina come un cucciolo abbandonato; ha un tablet su cui lavorare e quindi è perfettamente normale rimanere nel salone comune.


Quando le porte dell'ascensore si aprono e Steve - la maglietta bianca e attillata senza una traccia di sudore e i capelli scompigliati - mette piede nella stanza, qualcosa dentro di lui si rilassa.
Steve lo saluta con un sorriso e - dopo uno sguardo alla stanza per accertarsi che non ci sia nessuno in vista - si china a baciarlo.
"Lavoro?" chiede
"Sì...?" risponde Tony, abbassando lo sguardo sul tablet, cercando di decifrare quello che sta guardando. "S.I.", aggiunge, tirando ad indovinare.
"Vado a fare la doccia".
"Uh-uh. Okay"


Forse è qualcosa che riguarda il bugdet: ci sono un sacco di numeri. Sarebbe bene rileggere tutto dall'inizio, probabilmente.
Sente Steve allontanarsi di qualche passo e poi fermarsi, come se aspettasse qualcosa -

"Mi chiedevo se volessi venire anche tu"
"Oh, Capitano! Credevo non me l'avresti chiesto. Risparmio dell'acqua e dei tempi? Suona come un piano eccellente", dice, abbandonando il tablet.
Oh, bhè, non sembrava interessante.



 

 

 




Quando escono dalla doccia, Steve commenta qualcosa sul fatto che i tempi e il consumo dell'acqua probabilmente siano stati triplicati rispetto ad una doccia da soli. Non sembra dispaciuto.

Tony, ancora in accappatoio, lo guarda asciugarsi e piegarsi ad aprire un