. 
Sente la vista offuscarsi e dentro di lui si insinua il dubbio di avere un attacco di panico. Come ha fatto a non riconoscerlo prima? proprio lui che ha aiutato svariate volte Gennaro a tranquillizzarsi e a riprendere contatto con la realtà in situazioni analoghe.

No, non è possibile, lui è la roccia, quello serio, affidabile e con il sangue freddo in ogni occasione. Non si è mai potuto concedere il lusso di abbandonarsi all'ansia, perché altrimenti non ci sarebbe stato nessuno a rassicurare Genn. Ma forse questa volta Alex vuole essere salvato invece di salvare, vuole un gesto concreto e tangibile da parte dell'amico.

Amico, amicizia, parole complesse. Alex e Genn conoscono ogni singolo dettaglio della vita dell'altro, riescono a leggersi nel pensiero, hanno obiettivi comuni e condividono la passione più grande della loro vita. Le loro personalità e le loro attitudini, non solo si completano a vicenda, ma unite permettono alle individualità singole di risaltare, come se, quando sono insieme diventano la versione migliore di se stessi.

Ad Alex piace la persona che diventa in presenza di Genn, questo l'ha saputo fin dal primo giorno. 
Ad Alex piace Genn. Ammettere questo invece è stato un lungo percorso, che gli è costato non poche lacrime, perché sa che dovrà tenerlo segreto per sempre pur di non rovinare l'amicizia e il rapporto lavorativo.

Nonostante Alex abbia cercato di soffocare i suoi sentimenti, è sicuro che Genn abbia captato qualcosa, altrimenti non si spiegherebbe perché l'amico è sempre restio ad iniziare un contatto fisico con lui, specialmente davanti alle telecamere.
Alex ripassa mentalmente tutte le volte in cui Cattelan ha annunciato i non eliminati ad ogni singolo live e mai una volta Gennaro si era sporto per abbracciarlo in quel momento così pieno di tensione. 

Però Gennaro li abbraccia, gli amici. E' un fatto, come provano le decine di fotografie mentali di Gennaro abbarbicato su Giosada o del collo di Gennaro teneramente cinto dalle braccia di Davide e ogni volta Alex desiderava essere partecipe di quei gesti e non spettatore.
Certo, Gennaro si lasciava abbracciare senza problemi, ma Alex vorrebbe che lo slancio affettivo partisse dall'altro, ne ha un bisogno viscerale, per avere la certezza di essere desiderato, almeno come amico. 

Mentre questi pensieri si susseguono senza sosta, il cuore di Alex batte sempre più forte, tanto che gli sembra balzare fuori dal petto, anche il ronzio nelle orecchie diventa sempre più insistente e improvvisamente tutto è nero.

Gennaro, da quando è iniziata l'avventura di xfactor, dormirebbe in qualsiasi luogo e in qualsiasi momento, a patto di sapere dove si trovi Alex. 
Prima di coricarsi, ha notato una certa mestizia negli occhi dell'amico, ma non gli ha dato troppo peso, imputandola alla onnipresente stanchezza o alla nostalgia di casa. Ad ogni modo, vedere il letto vuoto dall'altro lato della stanza, gli impedisce di addormentarsi profondamente. 
Quanto ci mette per fare una doccia? non è da Alex impiegarci così tanto. Dopo averlo sentito tornare in camera a rovistare nell'armadio, Gennaro inizia a pregustare il sonno a cui finalmente si sarebbe potuto abbandonare tra qualche minuto. 

Rumore di acqua corrente, di nuovo. Genn sbuffa chiedendosi perché Alex lo voglia torturare così proprio quella notte in cui sono stanchissimi per la giornata estenuante appena trascorsa. Mentre Gennaro maledice telepaticamente la lentezza di Alex, sente un tonfo sordo provenire dalla stanza accanto e senza neanche il tempo di realizzare, è in piedi davanti alla porta del bagno.

Quando Gennaro vede un Alex pallido, riverso a terra, probabilmente svenuto, sente crescere dentro di se la rabbia: ogni volta che lui era stato male, Alex gli era stato accanto, pronto a confortarlo e invece l'unica volta che Alex ha avuto bisogno di lui, l'ha lasciato solo.
Accantonando immediatamente la voglia di fuggire e disperarsi, Gennaro soccorre l'amico e dopo avergli sollevato le gambe, inizia a scrollarlo per le spalle "Alè, Alè, frà, ci sei?", poi finalmente due pupille nere reagiscono e lo fissano.

Alex ha freddo, è stordito ma sente una voce famigliare parlargli. Pur non capendo le parole, riconosce subito il tono ansioso e preoccupato di Gennaro e istintivamente sussurra "sto bene, te lo giuro". Per Alex è imperativo non aumentare l'ansia dell'amico, tanto meno esserne la causa e anche in stato di semi-incoscienza farebbe di tutto per proteggerlo. 
Piano piano, il sangue torna a scorrergli nelle vene e riacquistata la piena padronanza di sé, Alex vede Genn seduto davanti a lui, tremante. 

Troppe emozioni stanno combattendo dentro Gennaro: paura che Alex si sia fatto male, biasimo per non essere andato a cercarlo prima, felicità nel vedere il colore tornare sulle guance del moro e nel profondo anche rimorso per essersi un po' isolato da lui in queste ultime settimane.

Gennaro ha sempre provato sincero affetto nei confronti di Alex, è l'unica persona che lo capisce nel profondo, che lo supporta e lo sprona senza irritarlo e soprattutto con lui condivide la bolla urban, quel mondo fatto di musica e di speranze per il futuro che è diventata la sua ragione di vita da quattro anni. 
Questa affinità con Alex, gli è sempre stata lampante, anche se inizialmente l'aveva