mentre la seconda aveva provato un senso di fierezza al pensare che quel ragazzo, che era arrivato a sfidare non solo il miglior giocatore della prefettura, ma addirittura uno dei migliori dell’intero Giappone, fosse suo compagno di squadra. Tuttavia, mai prima di allora quello sguardo era stato rivolto a lui. Stavolta, la sensazione era completamente diversa: Kageyama si sentì scuotere da capo a piedi da un sentimento di pura inquietudine, quasi timore, nonostante Hinata fosse molto più basso e debole fisicamente rispetto a lui. Mantenendo lo sguardo puntato su di lui, Hinata gli disse “Me lo stai seriamente chiedendo?” – e ripeté un’altra volta, a tono decisamente più alto – “Mi stai davvero chiedendo perché di recente ti evito? Perché non voglio parlarti? Perché vorrei non vederti tutti i santissimi giorni della mia vita, quando invece devo farlo?”

“Beh” – borbottò incerto Kageyama, sentendo una goccia di sudore scendergli all’altezza della tempia – “a dire il vero…sì”

Fu la goccia che fece traboccare il vaso. Hinata perse le staffe, e iniziò ad urlargli contro: “Tu ti preoccupi solo della tua fottuta pallavolo! Ecco perché! Non te ne importa un cazzo di me, tutto ciò che vuoi è qualcuno che sappia schiacciare le tue alzate e farti vincere! Vuoi solo vincere, vincere, vincere, ed egocentrico come sei sacrificheresti anche i tuoi stessi compagni di squadra, fosse necessario! Questo sei, solo un fottuto egoista di merda!”

Kageyama sbiancò al sentirsi riversare addosso tanto odio. Non immaginava davvero che Hinata fosse adirato con lui a tal punto. Non gli aveva mai sentito usare un linguaggio del genere, e persino gli insulti che spesso si scambiavano, alla fin fine, non erano mai usciti dall’ambito della bonarietà. Kageyama si sentì come quella volta, quando l’intera squadra gli si rivoltò contro, ai tempi delle medie. No, anzi. Si sentì peggio. Perché ora si trattava di Hinata. In verità, con i compagni di squadra di scuola media non aveva mai avuto un legame molto speciale. I loro rapporti non uscivano fuori dal campo di gioco, a dirla tutta. Ma lui era Hinata. Avevano condiviso qualcosa di più di un semplice pallone. Avevano condiviso un obiettivo. Avevano condiviso un sogno. Non poteva permettere che l’aspetto della sua personalità che talvolta lo portava ad essere una sorta di re dispotico rovinasse tutto. Stavolta no.

“Hai…hai ragione” – ammise a fatica – “Ho la tendenza ad essere così puntato verso la vittoria che talvolta non tengo conto delle esigenze dei miei compagni di squadra. Mi rendo conto che a volte quando sono in campo pretendo troppo. Farò in modo che non succeda più”.

Ma Hinata non si placò al sentire tale risposta, al contrario continuò, furibondo tanto quanto prima: “Non è questo il punto!!”

Kageyama, sbigottito al sentirsi dire così, replicò: “E allora quale sarebbe?!”

“Ma sei stupido o cosa?! Tutti, e dico tutti, se ne sono accorti. Sugawara, Nishinoya, Asahi, Daichi, Yachi. Perfino Tsukishima, che si fa sempre i fatti suoi. E tu mi stai dicendo che non capisci?!”

“No che non capisco!!!”

“Ma che razza di idiota sei?!” – e detto questo, Hinata fece una cosa che Kageyama non avrebbe mai nemmeno lontanamente immaginato, nemmeno tra un milione di anni. Gli prese il colletto della felpa, in modo da portare la sua faccia alla sua altezza, e gli diede un bacio. Un bacio sulle labbra.

Volley-dork...and love-dork!

Sdraiato sul suo letto, Kageyama non riusciva a dormire, immerso nei pensieri com’era, e cercava di attenuare il suo nervosismo palleggiando, così come era solito fare. Rifletteva sui fatti recentemente avvenuti, e sul significato che potevano avere. Dopo avergli dato un bacio, Hinata lo aveva allontanato con uno spintone, e se ne era andato verso casa bofonchiando il consueto “idiota!”. Quindi Hinata nutriva dei sentimenti per lui? Kageyama non sapeva che pensare. Ad essere sinceri, fino ad allora non aveva mai nemmeno riflettuto su cosa volesse dire…sì insomma, spendere il proprio tempo con un'altra persona. Perché era proprio così che lui lo vedeva: un dispendio di tempo, che avrebbe invece potuto dedicare alla pallavolo.  Quando alle medie vedeva il suo senpai Oikawa in dolce compagnia, si chiedeva perché si dilettasse in ciance inutili anziché pensare ad allenarsi. Proprio non riusciva a concepire come un tipo motivato e talentuoso come lui potesse perdere di vista il suo obiettivo così facilmente. La pallavolo richiede concentrazione ed impegno costanti: per puntare al massimo, è necessario dedicarcisi con tutti sé stessi. Per questo si era sempre focalizzato sull’eliminare elementi di distrazione dalla sua vita, e si era detto che gli affari di cuore, qualora avesse avuto a che farci, sarebbero stati uno di quelli. Tuttavia, fino ad allora non gli era mai capitato di averne esperienza diretta, un po’ perché aveva comunque appena 15 anni, un po’ perché il suo atteggiamento molto schivo ed evasivo probabilmente non aveva incitato eventuali pretendenti a dichiararsi. Anzi, per dirla tutta, non pensava nemmeno che ci fossero state in giro molte persone interessate a lui. Men che meno