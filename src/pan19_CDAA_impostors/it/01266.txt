lei è così in gamba che sono sicuro che stia bene. Solo che, per non metterti in pericolo, non  viene a trovarti. Tu sei la cosa più preziosa per lei e farebbe qualsiasi cosa per proteggerti.”

“È bella?” chiese ancora la piccola.

“Bellissima. – bisbigliò John – Tu le assomigli tanto. Hai visto le fotografie, ma, se la vuoi vedere ancora meglio, guardati allo specchio e sorridi. Siete uguali.”

Jane fece un gran sorriso al padre e lo abbracciò forte.

“Torta?” trillò, di nuovo felice.

“Torta.” annuì John, con un cenno del capo.

Jane tornò in salotto dai suoi amici, gridando:

“Tortaaaaaaaaaa!”

 

 

John stava finendo di posizionare le candeline sulla torta.

“Sto bene.” disse al nulla, con un tono leggermente malinconico.

Sherlock apparve sulla porta della piccola cucina:

“Pensavo che non ti fossi accorto che io fossi qui.” sussurrò preoccupato.

John alzò gli occhi, incontrando quelli azzurri chiarissimi di Sherlock.

Gli fece un piccolo sorriso:

“Io mi accorgo sempre della tua presenza. – ribatté John – Stavo aspettando questa domanda da anni. Sapevo che, prima o poi, mi avrebbe chiesto di Mary. E continuerò ad aspettarla per il resto della mia vita.”

“Come credi che sia andata?” domandò Sherlock, avvicinandosi a John.

“Jane ha solo cinque anni e si è accontentata di quello che lo ho detto. – rispose John – So che rifarà la domanda, un giorno. E quel giorno, Jane sarà più grande e non si accontenterà di quello che lo ho risposto oggi. Più sarà grande, più dettagli vorrà conoscere.”

“Cosa le dirai?”

John fissò Sherlock perplesso, come se non capisse la domanda:

“La verità, naturalmente. – rispose John – Oggi le ho accennato qualcosa, quello che può capire una bambina così piccola, ma, quando porrà la domanda da adulta, le dirò come siano andate le cose esattamente. Non mentirò mai a mia figlia, anche se lei potrebbe non approvare le mie scelte.”

“Non vedo come potrebbe giudicarti male. – lo rassicurò Sherlock – E, comunque, quel giorno io sarò al tuo fianco. Non dovrai affrontare nulla da solo. Io sarò sempre con te, per sostenerti ed aiutarti.”

Sherlock aveva preso una mano di John e la stava stringendo forte.

John ricambiò la stretta sorridendo.

“Lo so. – disse – È anche per questo che ti amo …”

“BLAHHHH!” John fu interrotto da un verso di disgusto di Jane.

Sherlock e John lasciarono la mano l’uno dell’altro e si voltarono verso la bambina:

“Smettetela subito di fare gli smielati! – sbottò Jane, incrociando le braccia e corrugando la fronte – È ora della torta!”

“Smielati?” chiese John alzando un sopracciglio in modo interrogativo.

“Lo dice sempre lo zio Mycroft quando vi guardate dolci negli occhi e fate come se il resto del mondo non c’è.”

“Non ci fosse.” la corressero, all’unisono, i due uomini.

Jane aggrottò la fronte in un modo che a Sherlock ricordò moltissimo John, quando non capiva cosa stesse dicendo.

“Si dice ‘non ci fosse’, – le spiegò John – non ‘non c’è’.”

Jane scrollò le spalle, come se l’uso corretto della lingua fosse una cosa che non la riguardasse.

“Allora? – sollecitò, invece – La torta?”

John le indicò la torta:

“Ci sono tutte le candeline?” chiese con un sorriso.

Jane sbuffò sonoramente, si avvicinò alla torta e contò ad alta voce, fino a cinque:

“Ci sono tutte. – rispose con tono sicuro – La porti?”

“Accendo le candeline ed arrivo.” disse John.

Jane lanciò un urlo e si precipitò in salotto.

John accese le candeline, Sherlock chiuse le tende e spense le luci, in modo che vi fosse più buio possibile.

Nel salotto del 221B di Baker Street risuonò lo stonato coro di “Tanti auguri”, seguito dalle urla festanti di bambini ed adulti e dagli applausi, fatti a Jane dopo che aveva soffiato e spento le candeline.

 

 

La festa era finita.

John e Jane avevano accompagnato alla porta i partecipanti alla festa, salutandoli e ringraziandoli.

Rimasti soli, John fissò la figlia:

“Ti è piaciuta la festa?” chiese.

“È stata meraviglioserrima! – esplose la piccola con un gran sorriso – Possiamo rifarla presto?”

“Fra un anno.” disse John.

“No, papà, prima … dai … per piacere …”

Jane fissava John con lo sguardo supplice che aveva quando voleva ottenere qualcosa che il padre le aveva già negato.

“Gli anni si compiono una volta all’anno. – ribatté John – Ora non ti sembra giusto, ma quando sarai più grande, lo apprezzerai. Credimi.”

“Ma la festa è stata bella. Ne facciamo un’altra?”

Jane aveva messo le mani dietro la schiena e dondolava il corpo.

John la fissò divertito:

“Non ti accontenti proprio mai! – disse in tono da finto arrabbiato – Meriti proprio una punizione!”

Ed iniziò a farle il solletico.

Jane lanciò un urlo straziante e rise a crepapelle:

“Basta! No! Il solletico no!”

Sherlock arrivò alle spalle di John.

“Cosa