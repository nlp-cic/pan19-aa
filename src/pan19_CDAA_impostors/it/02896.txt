la casa appariva tranquilla. A quanto gli raccontò durante il giro, alla morte del suo amato marito lei cadde in una sorta di depressione orribile,  fino a non uscire in alcun modo di casa. Disse che i vicini iniziarono a preoccuparsi e lei smise semplicemente di avvicinarli, finché non perse completamente i contatti.

-Vede... Io penso che, semplicemente, sia accaduto. Non lo chiesi, di deprimermi così. Amavo mio marito, con tutta me stessa. Quando era ancora vivo desideravo con tutta me stessa un futuro roseo e brillante. Ma poi...
Le è mai capitato di perdere qualcuno di talmente importante che di punto in bianco passa la voglia di vivere?” 

Sam fissò la donna per qualche istante, lo sguardo di nuovo opaco che viaggiava perso in pensieri lontani..

Gli era mai capitato?

Dio, sì. Aveva perso così tanto nella vita. Ogni volta che accadeva qualcosa a Dean era un colpo più duro, una ferita sanguinate che non riusciva in nessun modo a curare. Non importava quanto tempo passasse, quante volte Dean tornasse da lui nonostante tutto. Ogni Addio sussurratogli era un trauma che non riusciva a superare. Vedeva suo volto tra le sue mani e tremava nella speranza che sorridesse di nuovo. E se le braccia di suo fratello tornavano a scaldargli la pelle ogni volta, ogni volta sentiva un tormento maggiore, una paura in più a minacciare quella ritrovata serenità. Aveva appena trent’anni e si era già dimenticato cosa volesse dire sognare la notte.
Non poteva negare d’esser diventato quasi paranoico, soprattutto dopo l’Apocalisse. Si era accorto, col passare degli anni, del sentimento di ossessione che lo aveva legato a lui, che non poteva più sopportar di vederlo altrove, che non gli erano rimaste più lacrime da versare per tenerlo con sé. Tratteneva tutto dentro e lo nascondeva ai Suoi occhi. Il dolore, l’angoscia, la lieve speranza, la perdita.

La Pietà.

L’Amore.

Dean era il Tutto, e adesso aveva perso anche quell’unica certezza. Probabilmente, per sempre.

Sorrise amaramente a quella giovane donna che lo fissava colma di pietà, come se comprendesse fin troppo bene quei sentimenti e non avesse il coraggio di esprimerli. Era un segreto loro probabilmente, e Sam dubitava persino che lei potesse capire a pieno.

-Cominciai a sentire quei rumori solo qualche mese dopo... Non so cosa successe, di preciso. Ero stanca, e demoralizzata. La sua morte mi aveva scosso moltissimo. Stavo rassettando casa, credo, quando all’improvviso ho sentito dei rumori, un frastuono pazzesco. Come di tantissimi passi, sopra, sotto, tremava persino il pavimento. Fu orribile!-

Sam si fermò davanti alla porta della cucina. Era quasi ora di pranzo e il vicinato si stava pian piano movimentando, mentre le persone tornavano a casa coi figli, usciti da scuola. La donna si accomodò al piccolo tavolo della cucina, i tacchi bassi da casa accavallati sotto la sedia, mentre con le mani si struggeva una ciocca ribelle, facendo suonare appena il braccialetto.

-Mi scusi- si voltò Sam –Ma lei disse di sentire una presenza... Erano più di una una volta?- come avrebbe fatto a capire chi erano se a mala pena riusciva a comprendere di chi fosse il primo fantasma?

La donna lo guardò scossa, agitando velocemente la testa.

-Erano molte, non so dirle quante! A volte non si facevano sentire insieme, altre volte dovevo chiudermi in camera dal terrore e mi veniva da piangere.-

-Com’è che adesso parla di una presenza soltanto?-

-Non saprei dirle, sa’. Ma nell’ultimo periodo sembrano essersi acquietate parecchio. Come se sparissero. Ora in verità sembra essercene solo una. Mi perseguita spesso, e questo mi terrorizza, ma non posso lasciare la casa in cui è morto mio marito! Sono troppo legata a questo posto per andarmene solo per via di queste presenze. Ho provato a contattare un esorcista o qualcuno di simile ma non ci sono mai riuscita...-

Sam tornò a fissare la strada.

-Non vorrei essere scortese e farla star male, ma penso che le presenze che lei ha sentito possano trattarsi di suo marito e suo figlio.-

Una Mercedes rossa  nel frattempo aveva appena svoltato l’angolo, infilandosi nella silenziosa via del quartiere.

-Mi scusi cosa?- la voce della donna sembrava sinceramente sorpresa dalle parole di Sam. Quando questi si voltò a guardarla, notò dietro di lei una foto di famiglia, appoggiata al bancone.
La foto ritraeva una giovane donna, sulla trentina, capelli lunghi e mori, abbracciata ad un uomo sorridente. Sembravano felici, davanti alla porta della casa, mentre un bambino sui sette anni, appena più in basso, mostrava fiero il disegno di un aeroplano giallo.

Torno a fissare la donna, che ora faceva girare il braccialetto intorno al polso con fare scocciato.

-Io non ho figli! Non ne ho mai potuti avere... Di cosa sta parlando?-  

Quando sulla porta principale della casa rintoccarono le chiavi della proprietaria della Mercedes, a Sam venne un conato di vomito.



Dean aveva corso, aveva corso come mai in vita sua per un tempo che gli parve interminabile sopra ogni limite. Erano state poche le volte in cui si era lasciato andare a così tanta ansia e così tanta paura in