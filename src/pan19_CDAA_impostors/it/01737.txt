.

«Cas?» gracchiò e l’attimo dopo entrambi erano su di lui, a baciarlo e toccarlo con una soddisfazione che non poteva essere vera – perché lui non era mai valso così tanto. Dean trattenne il fiato e lo rilasciò d’un colpo quando una delle due bocche tornò su di lui, facendogli arricciare le dita dei piedi dal piacere e il desiderio di spingere fino all’orgasmo, già a un passo da lui. Si alzò sugli avambracci e guardò i due uomini su di lui, ancora completamente vestiti, ingiustamente fuori dalla sua portata, e gemette. Castiel lo baciò, senza tentennamenti, senza l’incertezza che era sempre stato convinto avrebbe avuto. Anche dopo quella prima volta con quel Mietitore, Dean lo aveva sempre immaginato impacciato, vergine nelle emozioni, nonostante tutto. Sentì la realtà vacillare, sfumare per un attimo nei contorni, vibrare davanti ai suoi occhi, prima di assestarsi di nuovo attorno a lui. Castiel lo baciò con quella che poteva solo essere attenzione, con una cura che non avrebbe dovuto esserci, perché quello era il Castiel vero, non la sua vogliosa e compiacente versione onirica. Non aveva senso, nulla di tutto quello aveva senso, ma Dean non riusciva ad afferrarne il senso, non con la lingua di Castiel ad affondare pigramente nella sua bocca e le labbra dell’altro Castiel a prendersi cura della sua erezione dolorosa. Era il Paradiso e Dean non voleva concentrarsi su nient’altro che non fossero i corpi caldi contro di lui, i loro respiri o i mugolii di soddisfazione che facevano di tanto in tanto, neanche stessero mangiando la torta più deliziosa del mondo.

Dean trasse un respiro quando Castiel lo lasciò andare appena, tirandosi indietro quel poco che bastava perché potesse guardarlo senza che la sua immagine si sdoppiasse – ancora. Aprì la bocca per dire qualcosa, forse per dirgli che stavano sbagliando, che lui era un pervertito e avrebbe dovuto lasciarlo a marcire all’Inferno – scelta più che saggia, per quanto lo riguardava, visto che comunque quello sarebbe stata la fine del suo lungo e tortuoso viaggio della vita – ma sembrò ripensarci quando Dean gemette per una suzione particolarmente audace dell’angelo tra le sue gambe. Castiel gli accarezzò il petto, pensieroso, come se volesse studiarlo, prendersi il tempo di imprimerselo nella mente, come se non conoscesse già ogni sfumatura di lui.

Il bacio che seguì fu completamente diverso. Fu affamato, voglioso, pieno di bramosia, con le dita di Castiel che scavavano nella carne delle sue spalle, spingendolo contro il materasso, pressandolo sotto il suo corpo con il desiderio della disperazione, violandone la bocca come se ne andasse della sua vita. A Dean non restò che sottostare a quell’assalto lasciando che si prendesse ciò che voleva, che gli risucchiasse l’aria dai polmoni come se non ne avesse davvero bisogno – e forse era davvero così in un sogno. Quando lo lasciò andare, aveva la testa leggera e un formicolio nelle labbra. Sorrise e se le leccò, guardandolo l’angelo a un palmo da lui e attirandolo di nuovo verso la sua bocca.

Con le mani gli sfilò quella brutta copia troppo corta del trench che aveva adorato per anni e gli strappò la camicia, facendone saltare i bottoncini senza troppo dispiacere. Avere finalmente il petto di Castiel sotto le dita gli diede una sferzata di adrenalina e si permise una carezza esplorativa, prima di mani, poi di bocca. Gli prese un capezzolo tra i denti e strinse piano, succhiandolo un istante prima che Castiel si ritirasse sorpreso.

«Dean» si sentì chiamare in un ansito, un paio di mani che scivolava tra i suoi capelli e lo incitava a farlo di nuovo, a osare un po’ di più questa volta. Dean inspirò forte e si rialzò, fermando anche l’altro tra le sue gambe. Si leccò le labbra, arretrando appena sul letto. Sorrise, in ginocchio tra i cuscini, scivolando con una mano a stringersi l’erezione per tenere a bada l’eccitazione, e guardò lo spettacolo più erotico che avesse mai visto.

C’erano due Castiel davanti a lui, due angeli che lo guardavano e sembravano pronti a divorarlo pezzo per pezzo, due paia d’occhi blu completamente spalancati, affamati di lui, capaci di farlo sentire nudo ed esposto più di quanto già non fosse, che gli faceva desiderare di esserlo più di quanto già non fosse.

«Vieni qui» mormorò e gli altri due si mossero in sincrono, premendosi ognuno contro un suo fianco, entrambi visibilmente eccitati, entrambi pronti a fargli qualunque cosa avrebbe loro chiesto. Dean guidò le sue dita tremanti a disfare fibbia, bottone e zip, spingendo i pantaloni lungo le cosce con una sola mano, l’altra già intenta a infilarsi oltre l’orlo dei boxer – bianchi, di cotone, assolutamente anonimi – per stringerlo. Il gemito di soddisfazione rimbalzò tra le loro bocche socchiuse, facendolo ridere. Un bacio, poi un altro e un altro ancora, inframmezzati da sospiri e mugolio desideroso, mentre Castiel lo stringeva e lui lo masturbava lentamente, accarezzandone la lunghezza fino a passare il pollice sul glande, come una carezza distratta. Rabbrividì quando l’altro Castiel gli voltò il viso e prese possesso della sua bocca come se fosse una sua proprietà. Era assurdo come questo Castiel