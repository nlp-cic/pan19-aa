a compiere il mio dovere.”

“No, no, Wesley, no,” sbottò Fisk, ritraendo le mani verso di sé con un movimento stizzito, le dita si agitarono per qualche istante nell'aria senza una logica precisa, poi si quietarono. Wesley poteva chiaramente vedere i pensieri frullare nella mente dell'altro uomo attraverso il modo in cui il pollice si avvicinava ritmicamente alle diverse dita. “Non… te lo sto ordinando,” disse dopo qualche momento Fisk, esprimendo con lentezza ogni singola parola. “Non voglio tu… compia il tuo dovere… voglio…” Un altro spasmo delle dita. “Voglio tu lo voglia.”


Wesley si premette contro lo schienale del sedile, portando lo sguardo sulla città che scorreva fuori dal finestrino. Per quanto si conoscessero da anni, né Wesley né Fisk erano mai stati capaci di discutere facilmente di 
sentimenti
 l'uno con l'altro. E che la cosa fosse ormai diventata necessaria a causa dell'intervento di Vanessa era qualcosa che lo infastidiva.


“Amo fare il mio lavoro,” disse dopo averci pensato attentamente. “Mi dà grandi soddisfazioni fare ciò che mi viene richiesto e farlo bene.” Inspirò lentamente, cercando le parole migliori per esprimere il resto del pensiero. “Mi rende felice renderti felice,” disse, senza voltarsi a guardarlo. Non era sua abitudine scoprirsi così tanto, e non era suo piacere. “Ma non sono un uomo romantico,” concluse.


Poteva sentire lo sguardo di Fisk su di sé, poteva vedere il movimento delle sue dita con la coda dell'occhio, ma rimase concentrato sul finestrino.


“Cosa… ti renderebbe felice?” Chiese Fisk. “Se… Vanessa ed io ti… ti volessimo con noi?”

“Non lo so,” rispose Wesley. Odiava ammetterlo, ma non c'era nient'altro che potesse dire in risposta. E, forse, finalmente quella strana situazione che stava andando a crearsi sarebbe stata messa da parte.

 


Era un'utopia.



Il giorno dopo lo trovò con Vanessa stretta al braccio, nella sua galleria


“Fisk mi ha parlato di ieri.”

“Non mi aspettavo nulla di diverso,” ribatté blandamente Wesley, mantenendo l'attenzione fissa sul quadro che aveva davanti. Non era tra i colori preferiti di Fisk, ma un tocco di colore sarebbe stato interessante nel suo appartamento monocromatico.

“Wesley, vorrei chiarirti in ogni modo possibile che… non stiamo cercando di affidarti un compito. Stiamo cercando di condividere qualcosa.”

“Non ho alcun interesse romantico per Fisk, Vanessa,” spiegò lui, sperando che l'ennesima esplicita ripetizione potesse finalmente convincerla. “Il rapporto che ci lega è un rapporto professionale. E d'amicizia.”

“Non hai alcun interesse romantico per Wilson, o non hai alcun interesse romantico in generale?” Insistette Vanessa, stringendosi di più al suo braccio, poi rise piano. “Mi spiace chiedertelo così, so bene che sono questioni private, ma a questo punto meglio essere del tutto sinceri, no?” Premette leggermente sul suo braccio per farlo voltare e poterlo guardare negli occhi. Wesley si costrinse a non mostrarsi a disagio a quello sguardo tanto profondo. “Sei aromantico, Wesley?”


Aromantico
.



Wesley lanciò un'occhiata alla galleria attorno a sé per darsi qualche istante, cercando tra le numerose informazioni raccolte nella sua mente qualcosa che potesse dare una definizione a quel termine che Vanessa aveva usato con tale semplicità. Poteva immaginare a cosa si riferisse in termini generici, ma dato il modo in cui era stato utilizzato era chiaro ci fosse un significato ben preciso legato ad esso.


“Aromantico,” ripeté. “Temo di non essere familiare con questo termine.”

“Oh,” mormorò sorpresa Vanessa, poi sorrise. “Aromantico è un termine che indica le persone che non provano amore romantico, o attrazione romantica, se vogliamo chiamarla così.”


Wesley si volse ad osservare il quadro davanti al quale si erano fermati, cercando nelle sue forme un attimo di calma dai pensieri. Aveva avuto alcune relazioni, in gioventù, ma che ricordasse mai con qualcuno a cui si sentisse davvero legato. Era sempre stato più preso da altro: dagli studi, dal lavoro, da Fisk. Non aveva mai neanche veramente cercato un qualche tipo di rapporto che potesse considerarsi 
serio
.



Aromantico. Suonava… 
corretto
.


“Credo...” mormorò, sistemandosi gli occhiali sul naso. “Credo che sia un termine adeguato.”

“Questo spiega perché sembrava non riuscissimo a comprenderci in alcun modo!” Commentò Vanessa, ridendo delicatamente. Si strinse di nuovo al suo braccio, indirizzandolo verso un altro dei quadri in esposizione. “Ora possiamo discutere meglio.”

“Credo che questo renda inutile qualsiasi tipo di discussione,” ribatté Wesley. “Non posso darvi ciò che cercate.”

“Wesley, noi cerchiamo te,” insistette Vanessa. “In qualsiasi modo tu riterrai opportuno.”

“Cercate una relazione romantica, trovo siate stati entrambi abbastanza chiari in questo,” precisò lui. “Ed è qualcosa che io non posso darvi.”

“Come puoi pensare che Wilson pretenderebbe mai da te qualcosa che non puoi dargli?” Domandò Vanessa. Per un istante gli lasciò il braccio, ma fu solo per potergli prendere la mano ed intrecciare le dita alle sue. “Come puoi credere che io cercherei di rovinare il vostro rapporto in questo modo?”


Wesley non si era mai del tutto abituato alle emozioni.