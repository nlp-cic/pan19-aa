con lo sguardo perso alla cascata, alla grande montagna, chiedendo agli dei come potesse essere quel luogo la dimora di uno spirito tanto malvagio. 

Era forse quello l'inganno nel quale molto altri prima di lui erano caduti? Era quello il modo in cui il Signore del Lago attirava e poi uccideva le sue vittime?

Ma non vi era nessuno all' infuori di lui, non vi era spirito a minacciare quella pace.

Si spogliò Yuuri, deciso a godersi quel piccolo angolo di paradiso prima di riprendere la via di casa. Si immerse con lentezza nelle acque fresche e si spinse sempre più in avanti, come a voler raggiungere la cascata e passarci attraverso. Attirato da un invisibile filo, sempre più in là, sempre più inesorabilmente verso di essa. Senza più guardarsi indietro, quasi assorbito da quel luogo incantato.

E poi qualcuno parlò ed il cuore di Yuuri mancò un battito.

"Ben arrivato giovane samurai"

Non osò voltarsi, non osò fiatare, conscio di essere caduto nella rete che il Signore del Lago doveva aver gettato dal momento stesso in cui si era accorto della sua presenza.

Eppure quella voce non era cavernosa e nemmeno intrisa del più misero accenno di bellicosità.

Quando trovò il coraggio di guardare alle sue spalle Yuuri rimase assorto in un misto di perplessità, stupore e ammirazione.

Il giovane uomo che gli stava di fronte era l'incarnazione della bellezza.

I capelli lunghi color grigio argento, gli occhi celesti e limpidi come le acque del lago, i lineamenti del viso fini e a tratti quasi femminili. Nudo dal torace in su, e con le gambe immerse nell'acqua, tendeva verso di lui una mano, con gli occhi socchiusi e la testa reclinata lievemente di lato. 

"Il... Signore del Lago..." mormorò Yuuri, senza distogliere gli occhi dalla creatura.

"Qualcuno mi chiama così" fu la cristallina risposta che gli rivolse.

Yuuri non fiatò e rimase a guardarlo mentre gli si avvicinava sempre di più, con la mano ancora tesa in avanti pronta per essere da lui afferrata.

"C'è un nome con cui vorresti chiamarmi?" domandò la creatura.

Yuuri non seppe rispondere. Si disse che tutte le voci che aveva sentito sul Signore del Lago non rendevano alcuna giustizia allo spirito che aveva davanti agli occhi. C'era da rimanerne affascinati, da rimanerne colpiti fin dentro alle viscere.

Scosse il capo Yuuri, deglutendo a fatica e muovendo impercettibilmente il suo braccio.

L’altro sorrise.

“Allora puoi chiamarmi Victor” disse.

Le loro mani si sfiorarono per un breve istante, istante in cui al samurai sembrò di perdere la cognizione del tempo e dello spazio.

"V- Victor?" ripeté Yuuri, mentre le loro mani si univano e le loro dita si intrecciavano.

Era cosciente il giovane, di essere preda di un terribile incantesimo, di essere una delle tante voci che dopo aver incontrato il Signore del Lago non faceva più ritorno a casa. Ed era così che si sentiva Yuuri, pieno di voglia di affidarsi a lui e rimanere immerso in quelle acque fresche.

Si staccò d' improvviso, allontanandosi, quando le parole di Kenjiro gli risuonarono nella mente.

Yuuri aiuta mio padre, liberalo dalla sua ossessione, trova lo spirito se esiste e portaci la prova della sua pericolosità o della sua innocenza.

 Il Signore del Lago gli rivolse uno sguardo sorpreso e il samurai si parò d’istinto con le mani di fronte al volto.

Pericoloso. Ha la forza di dieci demoni. Affascina, soggioga e uccide.

 Yuuri continuava a ripetersi quelle parole ininterrottamente. Ora che lo aveva di fronte, tutte le storie che gli erano state raccontate sembravano così vere da lasciarsi cogliere da puro terrore. Non sarebbe riuscito a sconfiggerlo, tutto ciò che poteva fare era cercare di scappare sperando di sfuggire alla morte. Sapeva di avere poche possibilità ma a quel punto non gli restava che tentare una disperata fuga.

Si voltò, sperando che le gambe tremanti lo reggessero, e iniziò a correre. Difficile farlo con l’acqua che gli arrivava alla vita e impediva la libertà dei movimenti. I suoi compagni l’avrebbero probabilmente definito un codardo se lo avessero visto in quel momento, ma Kenjiro gli aveva chiesto di portargli delle prove dell’esistenza del Signore del Lago e la sua parola sapeva gli sarebbe bastata.

 

Il rumore della cascata gli rimbombava nelle orecchie, il cuore batteva forte nel petto, mentre le sue gambe emergevano dall’acqua e toccavano la riva.Non badò all’armatura, ancora abbandonata a terra, e non si curò di correre nudo il più lontano possibile da quel luogo. Gli ci sarebbero voluti almeno tre giorni di cammino per tornare a casa ma era certo che lo spirito lo avrebbe raggiunto in un istante. La testa gli proibì di voltarsi ma l’istinto prese il sopravvento. Esitò per un breve attimo prima di girarsi verso il lago.

La creatura non lo stava seguendo e non sembrava averne alcuna intenzione.

Era immobile, ancora immerso nell’acqua, con le braccia che ricadevano lungo i fianchi e lo sguardo malinconico rivolto a lui. Yuuri se ne sentì di nuovo irrimediabilmente attratto, al punto da tornare sui suoi passi. Le gambe che non rispondevano ai suoi comandi, gli occhi incapaci di staccarsi dalla figura leggendaria alla quale si stava pericolosamente avvicinando ancora.

Quando si accorse