fronte, come a far da schermo ai suoi occhi. Il suo respiro era lento e regolare e le sue labbra erano leggermente dischiuse. Il letto era troppo corto per le sue lunghe gambe e i suoi piedi nudi penzolavano fuori. Molly sorrise. Era strano, non aveva mai immaginato i suoi piedi, e ora che li vedeva... Erano belli, come tutto il resto di lui. Con un sospiro si decise a svegliarlo, come aveva promesso. “Sherlock?” lo chiamò dolcemente poggiando una mano sul suo petto. Provò un brivido nel sentire i suoi muscoli tonici sotto la camicia. Lui non sembrava aver sentito. Si avvicinò maggiormente. “Sherlock?” lo chiamò nuovamente alzando un po' la voce. “Sherlock, svegliati. È passata un'ora.” Finalmente lui la sentì e cominciò ad strabuzzare gli occhi cercando di uscire dal pesante sonno in cui si trovava. “Molly?” mormorò confuso. “Quanto ho dormito?” “Solo un'ora. Se vuoi dormire ancora va bene, ma mi avevi chiesto di svegliarti, quindi...”“No, no, va bene. Hai fatto bene, Molly, grazie.” disse lui tirandosi su a sedere e stropicciandosi la faccia assonnata come un bambino che non vuole andare a scuola. “Che ne è dell'analisi?” “Ho finito qualche minuto fa. Credo che il risultato ti soddisferà.” “Sicuramente.” replicò lui con un breve sorriso enigmatico. “Grazie, Molly. E non solo per aver completato quell'analisi per me, ma anche per avermi convinto a prendere una pausa. Ne avevo bisogno.” “Non è nulla, davvero. Ma dovresti curarti di più di te stesso.” “Lo so, ma quando lavoro... Tutto passa in secondo piano. Persino me stesso.” “Ti capisco, capita anche a me, ma mi impongo di fare delle pause o impazzirei.” replicò lei sorridendo. Lui era ancora seduto nel letto, con i gomiti poggiati sulle gambe, una mano a sorreggere la sua testa. E la stava osservando. Molly non sapeva dire se il suo sguardo fosse irritato o incuriosito. Lui la fissava e basta, senza dire una parola, con i suoi meravigliosi occhi verdi da gatto spalancati. “Qualcosa non va?” chiese infine lei non riuscendo più a sopportare quello sguardo che la faceva sentire inadeguata. “Ho detto qualcosa di sbagliato?”“No, Molly. Tu non hai detto nulla di sbagliato. Non c'è nulla di sbagliato in te.” disse infine lui avvicinandosi a lei. “Tu sei esattamente perfetta così come sei.” Lei arrossì e abbassò lo sguardo, ma poco dopo la mano di lui seguì il contorno del suo viso e si posizionò sotto il suo mento, costringendola delicatamente ad alzare il viso. “Non c'è mai stato qualcuno come te nella mia vita. Qualcuno che si prendesse cura di me in maniera così disinteressata. Qualcuno che mi abbia amato così tanto... Sei speciale, Molly Hooper, te ne rendi conto?” “Io... Io non...” balbettò lei cercando di ignorare il battito furioso del suo cuore che le rimbombava nelle tempie. Doveva ritrovare la calma, non poteva crollare per così poco. Anche se quello che aveva appena detto lui era tutt'altro che poco. Fece un profondo sospiro e riprese coraggio. “La testa ti fa ancora male?” chiese cercando di cambiare il discorso. “No, cioè, sì un po'.” rispose lui con tono stranamente confuso. Poi, inaspettatamente, le prese le mani e se le mise sulle tempie, chiudendo gli occhi come per assaporare il suo tocco benefico. Molly deglutì. Lui voleva che lei lo toccasse. Non era mai successo niente di simile e non pensava che sarebbe mai successo. Aveva troppa paura di rompere l'incantesimo, quindi non parlò e semplicemente fece quello che lui le aveva suggerito. Gli massaggiò le tempie con dei movimenti circolari e lo vide sospirare mentre gettava il capo all'indietro per rilassarsi. Lei non smise e si impose un ritmo regolare che seguiva stranamente quello dei furiosi battiti del suo cuore. Dopo un minuto, osò muovere i suoi pollici verso il basso, sfiorando i suoi zigomi. Lui non si oppose. Questo le diede coraggio a sufficienza per accarezzarglieli con più decisione. Un sospiro di piacere fuoriuscì da quelle labbra perfette. Incapace di resistere, fece scivolare lentamente le mani sul suo viso, sino a che i suoi pollici non sfiorarono la sua bocca. Sfiorò il contorno di quelle labbra mentre lui rimaneva immobile a godere di quel contatto così innocente. Ma non era affatto innocente. Era erotico. Eccitante. Le mani di lei si fecero più ardite e iniziarono a studiare ogni contorno e ogni centimetro del suo viso. Tornarono agli zigomi passando per la mascella, percorsero il suo naso verso l'alto sino all'arcata sopraccigliare, per poi tornare alle sue tempie e, infine, approdare fra i suoi capelli. A quel punto lui aprì gli occhi, e fu come un faro che illuminava la stanza semibuia. Lei trasalì e allontanò le mani, ma lui la fermò stringendole i polsi. E poi la tirò a sé. Così vicino che i loro nasi avrebbero potuto sfiorarsi. Il cuore di Molly batteva così forte che avrebbe potuto sfondarle il petto e finire direttamente in quello di Sherlock. Ma forse ciò