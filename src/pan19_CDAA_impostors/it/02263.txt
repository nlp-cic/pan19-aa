di pochi minuti entrambi furono pronti ad uscire sotto l'acquazzone in corso.«Da che parte saranno andati?» domandò lo spagnolo a nessuno in particolare. Non avendoli visti andare via, gli risultava difficile prevedere in che luogo si fossero diretti.Altrettanto, però, non si poteva dire di Lovino.«Sono andati di certo in una gelateria in centro. Stupido fratellino...» esclamò deciso: quando Feliciano aveva qualcosa che non andava spesso e volentieri si mangiava un bel gelato per tirarsi su di morale. Data la sua scarsa conoscenza della città, per consolarsi doveva per forza essere andato nell'unica gelateria che conosceva perché ci erano andati tante volte insieme.«Bene, allora fai strada te» decretò Antonio, avviandosi al fianco di Lovino.Entrambi stavano stretti sotto l'ombrello, appiccicati l'un l'altro nella vana speranza di non bagnarsi.«Stai occupando tutto lo spazio, bastardo» protestò a mezza voce l'italiano.Era di corporatura un poco più minuta dello spagnolo, che invece aveva le spalle più larghe e di conseguenza una corporatura più ingombrante.«Scusa, Romano» fu tutto ciò che l'altro riuscì a dire, cercando di farsi piccolo piccolo per lasciargli più posto sotto l'ombrello.La gelateria che stavano cercando non era troppo distante da casa di Lovino, anche se ci volle una buona mezz'ora di cammino sotto la pioggia per raggiungerla. Quando arrivarono, erano entrambi bagnati ed infreddoliti, ma a Romano - anche se tra i denti imprecava a mezza voce tra sé e sé - importava poco.«È questo il posto?» volle sapere Antonio, impaziente di entrare solo per poter stare un po' al caldo. Lovino neppure lo ascoltava.«Eccolo lì, quell'idiota...!» ringhiò a mezza voce, guardando irato uno dei tavoli nell'angolo del locale opposto alle vetrate della porta. Ludwig e Feliciano erano seduti lì e sembrava proprio che i due fossero impegnati a conversare intensamente mentre l'italiano mangiava un grosso cono gelato a tre gusti. Dall'espressione che Lovino vide sul viso di quest'ultimo non sembrava più molto in pena per quanto accaduto a tavola poco prima.Romano fece per entrare, la rabbia che gli ribolliva nelle vene sempre di più, ma Antonio lo bloccò.«Lasciami bastardo, vado ad interromperli» esclamò, allontanandosi dallo spagnolo, uscendo dal raggio di protezione dell'ombrello per sfuggire alla presa della sua mano. Dal tono con cui aveva parlato gli sembrava una cosa perfettamente giustificabile da fare.«Vuoi fare un'altra scenata come quella di poco fa?!» fece Fernandez «Non credo che sia una buona idea».«È il mio anniversario e guarda con chi sta quello!» sbottò Lovino, pieno di astio e rancore per il tedesco, con il quale il suo fratellino sembrava trovarsi tanto a proprio agio. Voleva spaccare la faccia a quel maledetto crucco che si stava certamente divertendo in compagnia di Veneziano.Vedendo che genere di sguardo aveva stampato sul volto il Vargas, il Carriedo disse: «Forse... è meglio se ce ne andiamo».«No, voglio indietro il mio stupido fratellino e quel bastardo deve darmelo!».Così dicendo Lovino entrò nel locale.Antonio in un primo momento rimase dov'era, stupito dalla spontaneità e dalla veemenza con cui il ragazzo aveva detto una cosa così romantica. Poi decise di seguirlo, anche se a distanza: voleva che se la sbrigasse da solo perché - come aveva più volte ribadito lui stesso - si trattava del suo fratellino; però allo stesso tempo voleva trovarsi abbastanza vicino da poter intervenire nel caso in cui la situazione degenerasse, come era già accaduto. Era più forte di lui, non riusciva a non badare a Lovino. La sua aveva tutta l'aria di essere una specie di deformazione professionale.Romano camminò fino al tavolo del fratello e ci sbatté le mani sopra, attirando l'attenzione dei due assieme a quella dei pochi altri avventori.«Fratellone?» domandò Feliciano, perplesso.«Che ci fai qui con lui? Vieni a casa con me. Adesso» disse senza mezzi termini.«No, ehi aspetta un momen...» iniziò a dire Ludwig, ma venne messo a tacere da un'occhiata fulminante da parte di Romano.«No, lui viene con me, maledetta patata-macho! Forza, andiamo stupido fratellino...» esclamò Lovino, afferrando per un braccio il minore per portarlo a casa propria.Feliciano passò lo sguardo da lui al biondo che aveva davanti e, opponendo resistenza, asserì: «Fratellone, non posso tornare a casa. Devo fare delle cose fuori con Ludwig...!».A quella risposta Lovino lo lasciò andare di scatto, come se si fosse scottato. La sua espressione da irritata divenne improvvisamente ferita.«Proprio oggi devi farle?!» sbottò, senza però offenderlo in alcun modo, cosa alquanto insolita per lui.Poi, sotto lo sguardo attonito di Antonio, Lovino si girò e camminò a lunghi e pesanti passi fin fuori del locale, dove Fernandez lo seguì poco dopo.«Dove vai, Romano?» domandò, aprendo l'ombrello ed avvicinandosi all'italiano per coprirlo, onde evitare che si prendesse un malanno stando sotto la pioggia - come stava effettivamente facendo.«Me ne torno a casa, bastardo» bofonchiò il Vargas, cacciandosi tristemente le mani in tasca. Tutta la sua determinazione era svanita di colpo.«Ma... e Veneziano?» insistette