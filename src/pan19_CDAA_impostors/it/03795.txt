banda di cattivi e senza perderlo di vista un attimo. Non c'era stato verso di convincerlo a restare ai laboratori mentre lui cercava informazioni su Mirror Master con i propri metodi. Si era preoccupato troppo all'idea che girasse da solo senza supporto.Leonard poteva vedere il vantaggio di avere un partner criminale come Barry, se non gli fosse mancato del tutto l'atteggiamento adatto. Cercava di restare serio e duro, ma il suo viso brillava di sincerità e gentilezza come un faro.Cold sapeva che avrebbe potuto fare molto prima se avesse deciso di coinvolgere i Nemici, ma sapeva che Barry non l'avrebbe presa bene. Troppi effetti collaterali con così tanti metaumani.Leonard sospirò, ignorando il suo compagno, e raggiunse il bancone. Appoggiò appena la mano sul ripiano prima che un bicchiere di scotch con ghiaccio scivolasse verso di essa, senza bisogno di dire niente.Barry si appoggiò al suo fianco, ma non ordinò nulla, guardandolo solo un po' impressionato da quel comportamento. "Come faceva a saperlo?" mormorò a bassa voce, per non far sentire la loro conversazione."Prendo sempre scotch con il ghiaccio quando vengo qui, sono un cliente molto abitudinario" rispose tranquillo, prendendosene un sorso e bagnando appena le labbra inizialmente."Era da un po' che non venivi, però...""Probabilmente, come ti avevo detto, il mio nome vale qualcosa e non c'è bisogno che sia sempre una presenza fissa.""Giusto."Il basso flusso di chiacchiere dei criminali presenti, bloccatosi all'entrata di Captain Cold, era ripreso come se nulla fosse successo."E ora?""Aspettiamo, Barry. Prenditi qualcosa di forte.""Len, sai che non ha effetto su di me.""Per le apparenze."Con un cenno alla barista, gli fece portare uno scotch identico. Barry ne prese un sorso, con fare un po' guardingo.Cold lo osservò divertito mentre cercava di darsi un tono e di berne il più possibile senza smorfie. "Non correre. Devi centellinarlo.""Non so come tu faccia a berlo, è terribile" borbottò con voce per un attimo roca.Leonard stava per rispondere, un sorriso che nasceva spontaneo sul volto mentre osservava il suo velocista, quando si sentì posare qualcosa dietro la testa. E gli era successo abbastanza volte da saper riconoscere la forma della bocca di una pistola appoggiata contro la nuca.Barry si irrigidì, notando anche lui quello che stava succedendo, mentre Leonard alzava le mani, parlando con tono tranquillo. “Non ti muovere Scarlet” disse, prima di rivolgersi a chiunque fosse il pazzo che aveva dietro la schiena. “Posso almeno guardare in faccia il mio assalitore oppure mi sparerai alle spalle?""No, girati, Cold."Leonard si girò lentamente, facendo cenno con gli occhi di nuovo al suo ragazzo di non muoversi, facendogli capire che aveva tutto sotto controllo. Guardò poi l'anonimo criminale che lo stava tenendo sotto tiro, in modo anche abbastanza insicuro."Non mi sembra di averti mai minacciato prima" commentò, rilassato e memorizzando il nuovo viso. I vantaggi della memoria fotografica. L'avrebbe potuto ritrovare in un attimo."No. Sono qui per la taglia. Scudder ha offerto parecchio per chi ti porterà da lui."Snart annuì. Si era immaginato che Scudder avrebbe cercato di trovarlo in questi modi poco diretti, invece di muovere il culo personalmente. Era sempre stato un damerino viziato."Sono sicuro che potremo arrivare ad un accordo migliore."Non era preoccupato che l'altro provasse a sparargli. Aveva ancora l'uomo più veloce del mondo a pochi centimetri.In quel momento, la barista tornò, con fare deciso. Non era di sicuro la prima volta che si trovava a dover allontanare gente armata dal locale. "Niente risse armate nel bar, signori. Fuori. Non voglio pulire del sangue sparso per il bar."Captain Cold vide subito il momento di esitazione del delinquente, che non sapeva come rispondere, e agì d'istinto. Portando rapidamente entrambe le mani sulla canna della pistola, strinse con forza e contemporaneamente gli spinse le braccia in alto. Il colpo partì, con un forte boato, ma ormai la sua testa non era più sotto tiro e il proiettile andò a piantarsi nel soffitto sopra di loro. Oltretutto, avendo stretto le mani intorno alla canna, non aveva permesso all'arma di espellere il bossolo e la pistola si era inceppata. Riabbassando di colpo le braccia, ruotò l'arma verso l'altro prima di tirarla a sé, costringendolo a lasciarla andare, anche se non prima di avergli rotto il dito che aveva ancora sul grilletto.Per fortuna, il fatto che avesse già addosso i guanti protettivi per la propria pistola gli aveva evitato di bruciarsi con il calore della canna.Passando il suo bottino nelle mani di Barry, senza lanciargli un'occhiata per non perdere di vista il nemico, fece un passo indietro ed estrasse la sua pistola congelante, puntandogliela alla testa. "Ora possiamo parlare.""Erano tanti soldi, Cold. Niente di personale" disse subito con tono spaventato il delinquente, tenendosi il dito rotto, mentre molti altri criminali uscivano velocemente dal locale. Forse avevano avuto la stessa idea prima che Leonard disarmasse lo sciocco che ci aveva provato per primo e minacciasse di congelarlo."Lo so, non ti preoccupare.