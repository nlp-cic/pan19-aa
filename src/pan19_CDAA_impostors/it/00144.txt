provare per voi lo stesso disgusto che voi provate per voi stesso?» Lo interruppe Enjolras, preoccupazione sotto le lunghe ciglia. «Non giudicatemi così duramente: sono severo, lo sono con me stesso e lo sono con…» ingoiò le sue stesse parole in un attimo di esitazione, come se accidentalmente avesse detto troppo, ma quando riprese a parlare non vi era più l’ombra di ciò che sembrava fosse appena accaduto, «ma sono capace di perdonare se mi si parla con serietà e sincerità e lo sono ancora di più se serietà e sincerità vengono da una persona che stimo con tutto me stesso. Parlatemi dunque, confidatemi con me, vi ascolterò con la mente e il cuore aperti.»
Feuilly scosse la testa, inspirando con le labbra tirate in un sorriso malinconico. «Dato che me lo hai chiesto, lo farò. Non so dare un nome a quello che provo se non Amore, un amore che nasce dall’essere affascinato e dal desiderare la compagnia reciproca. Dunque ciò che posso dirti è che ti amo e ogni tua lode, ogni volta che mi rivolgi la parola provo una gioia e un dolore che non riesco a sopportare, perché non lo merito, non con questo segreto, non con questi… pensieri che affollano i miei sogni, anche quelli che faccio quando la mia mente è sveglia ma non sono in grado di comandarmi di riflettere su altro. Questa è la verità e non è uno scherzo. Perdonami.»
Le labbra di Enjolras erano aperte, così come lo erano i suoi occhi, e neanche lui sapeva se lo fossero per il bisogno d’aria o per lo stupore. Le parole di Feuilly lo avevano gettato nella confusione, come se la terra sotto i suoi piedi sembrava essersi squarciata, eppure gli era impossibile cadere nel vuoto. Non era estraneo a dichiarazioni d’amore – non quanto avrebbe voluto – ma se solitamente la sua reazione era di fastidio e rabbia ora i sentimenti erano del tutto diversi: sentiva come se i suoi polmoni fossero improvvisamente incapaci di assimilare altro ossigeno o liberarsi dell’aria che li riempiva e il suo cuore batteva all’impazzata mentre il sangue scorreva velocemente nelle sue vene e nelle arterie, infiammandogli le guance e le punte delle orecchie. Non era piacevole quel senso di oppressione, né lo era quel tumulto che sentiva nello stomaco, ma d’altra parte non era nemmeno spiacevole.
«Vi ringrazio per l’onesta,» riuscì a dire, una volta che fu di nuovo in grado di respirare. «E vi ringrazio per i vostri sentimenti, che contrariamente a ciò che potete pensare non mi disgustano affatto. Né mi disgustate voi,» si affrettò ad aggiungere. «E tutto sommato suppongo di avere la mia parte di colpa, in tutto ciò.»
«Non parlare di colpa! I sentimenti appartengono a chi li prova e chi li prova ne è responsabile perciò--»
«Mi avete frainteso, Feuilly: Se chi prova qualunque sentimento ne è responsabile allora lasciate che anche io sia responsabile dei miei: io vi ammiro, Feuilly, e direi persino che vi idealizzo se non fosse che ho la ferma convinzione che tutto ciò che penso di voi non sia che la più assoluta verità. Ed è altrettanto vero che non penso a voi come penso ad altri miei amici e--» Enjolras buttò fuori aria dal naso, frustrato. «Vorrei che Prouvaire fosse qui, sulla mia spalla, a consigliarmi cosa dire per non apparire uno stupido.»
Le sue guance erano così rosse ora che Feuilly moriva dalla voglia di appoggiare le sue mani fresche sul viso di Enjolras, e gli bastò uno sguardo languido dell’altro uomo per capire che poteva farlo. Lo accarezzò, dunque, dapprima tentennante, sfiorandolo con la punta delle dita e quando Enjolras tremò sotto il suo tocco massaggiò le sue guance coi polpastrelli dei pollici e poi gli prese il suo viso tra le mani e lo tirò con dolcezza a sé. Erano così vicini che i loro fiati si mischiavano in un’unica nuvola di fumo e poi le loro labbra si unirono.
Fu un bacio casto, riverente quasi, ma per Enjolras – non abituato a contatti così intimi – fu abbastanza per sentire la testa girare, così forte che dovette afferrare con forza la giacca di Feuilly per non perdere l’equilibrio o semplicemente per non perdersi.
Quando si separarono Feuilly lo strinse, un braccio attorno alla vita sottile e l’altra mano tra i capelli biondi e morbidi, il viso nascosto nell’incavo della sua spalla. «Vieni a casa con me,» gli sussurrò all’orecchio e Enjolras annuì.

Era una calore che Enjolras non si sarebbe mai creduto capace di sopportare. Sembrava pervaso dallo stesso fuoco che bruciava la legna nei camini, dalla fronte alla punta dei piedi che per lo spasmo e il piacere e il dolore si contorcevano senza che lui ne avesse controllo. Il corpo di Feuilly era pesante e leggero al tempo stesso e le sue spinte erano forti e gentili, che lo aprivano, lo esploravano, e lo riempivano di piacere.
Enjolras era steso supino sul materasso, i capelli biondi sparsi sul cuscino o appiccicati alla fronte imperlata di sudore mentre le palpebre appesantite dal piacere cercavano di nascondere gli occhi che parevano brillare di luce propria, come se quell’atto di amore lo accendesse come un corpo celeste.
«Sei bellissimo,» ansimò