grazie a te, testa di merda!", lo insultò e forse Noctis non lo aveva mai visto così indignato da quando lo conosceva.
L'aveva fatta grossa, non c'era che dire, ma era stato divertente e sapeva che Prompto lo avrebbe perdonato in un batter d'occhio, come sempre.
Inclinò la testa di lato, mentre l'amico cercava inutilmente di sistemarsi un ciuffo ribelle appiccicato alla guancia, continuando a soffiare per tentare di asciugarlo un po', forse.
Prompto era strano, a volte.
Era quasi convinto di conoscerlo al 100%, perché era troppo genuino per nascondere la sua vera natura ma a volte lo osservava e capiva che, celato dietro a quel sorriso perennemente felice, c'era altro e forse davvero non lo conosceva così bene come credeva.
Non sapeva mai cosa gli passasse per la testa o meglio, cosa gli passasse per la testa davvero e, in quel momento, mentre tentava di darsi una sistemata, Noctis avrebbe dato qualsiasi cosa pur di sapere a cosa stesse pensando, perché sapere che, in qualche modo, Prompto potesse non essere del tutto felice, gli faceva male al cuore e, quando aveva certi pensieri, non riusciva più a capirsi.
Allungò istintivamente una mano per prendergli la ciocca di capelli e gliela spostò delicatamente dietro un orecchio, poi lo fissò, quando lo vide indugiare gli occhi celesti sui suoi, confuso.
"Noct?", lo chiamò Prompto, piano, pianissimo, a stento il biondino riuscì a sentire la sua stessa voce, ma il principe di Lucis sembrava ipnotizzato, poiché il suo sguardo si era perso per un attimo sulle sue labbra bagnate che si schiudevano e poi Prompto lo vide vicino, troppo vicino e poi fermo, immobile, statico a due centimetri dal suo naso per poi percepire la bocca dell'altro sfiorare leggermente la propria e poi allontanarsi lentamente.
Prompto sentì un brivido lungo la schiena e le braccia, ma non riuscì a dire o fare niente, oltre che fissarlo, imbambolato.
Vide Noctis inespressivo, poi lo sentì sospirare, con gli occhi chiusi dolorosamente, e non riuscì a capire quale potesse esserne il motivo.
Se era successo, significava qualcosa. Nessun amico ti bacia senza provare davvero niente, pensò, ma il principe di Lucis era troppo enigmatico, troppo distaccato in quel momento per capirci qualcosa.
"A domani, Prompto", disse Noctis, semplicemente, risvegliando il biondino da tutti quei pensieri che gli stavano girando in testa, prima di superarlo e correre via e lasciarlo davanti la porta, impossibilitato di fare e dire alcun che.

Si sfregò l'asciugamano tra i capelli, per asciugarli un po', quando uscì dalla doccia e, con la mano libera, tirò su a fatica i pantaloni del pigiama, prima di spegnere la luce del bagno e raggiungere la cucina, silenziosa e buia.
Aprì il frigo, scrutandone l'interno una manciata di minuti, per poi rendersi conto di non avere fame e che solo l'idea di mandare giù qualcosa gli faceva venire da vomitare.
Si prese un bicchiere d'acqua e si sedette su una sedia, posò il telefono cellulare sul tavolino e iniziò a guardarlo.
Avrebbe dovuto scrivergli? Avrebbe dovuto chiamarlo? Avrebbe dovuto parlare della cosa o far finta che non fosse successo assolutamente nulla?
Uno dei due avrebbe dovuto aprire il discorso, prima o poi e in qualche modo sapeva che Noctis non era il candidato ideale per farlo, col carattere introverso che si ritrovava.
Eppure, sta volta, avrebbe voluto non doversi occupare lui di rimettere a posto le cose, come aveva sempre fatto ogni volta che dovevano chiarirsi.
Per ora, il suo unico desiderio, era quello di dormire, svegliarsi la mattina dopo e scoprire che era stato tutto un sogno e che con l'amico non era successo assolutamente nulla che potesse in qualche modo incrinare la loro profonda amicizia.
Noctis era un principe e lui una persona 'normale', per di più erano due uomini. Non c'era speranza che, anche se l'erede al trono lo avesse mai amato, potessero stare insieme.
Noctis avrebbe dovuto trovare una principessa, sposarla, divenire entrambi sovrani e sfornare potenziali eredi al trono. In breve, questo era un sunto di ciò che lo aspettava; era il suo destino e né lui né nessun altro avrebbero potuto cambiare le cose.
Posò i gomiti sul tavolo e si passò le dita tra i capelli, sospirando e poi grugnì, perché non ci stava più capendo niente.
Ok, ormai lo aveva ammesso a se stesso da tempo: era innamorato del suo migliore amico praticamente da quando lo conosceva ma, per forza di cose, si era subito rassegnato al fatto di non essere ricambiato e questo gli aveva fatto vivere la cosa con serenità, ma ora tutto era diverso.
Non credeva che Noctis potesse aver fatto quello che aveva fatto solo per un errore o chissà quale altra ragione assurda e, sebbene gli fosse difficile credere che un ragazzo come l'erede al trono potesse amare un idiota come lui, ora tutto si era ribaltato e la ragione non poteva che essere sentimentale.
Un "Wark wark" ad altissimo volume lo fece trasalire, segno che aveva appena ricevuto un messaggio e, cercando di non farsi sopraffare dall'ansia, del tutto consapevole che fosse Noctis ad avergli scritto, sbloccò il telefono con