non aveva mai intessuto un simile incantesimo di protezione. Quando sollevò per la seconda volta il foglietto, al posto delle parole vi era solo una macchia bruciata. Fortunatamente il comando per aprire il volume era rimasto, e quella non era una formula arcana.

 «  Udny sough kim  .» le cinghie che stringevano il volume scattarono, aprendosi contemporaneamente. L'energia che fuoriuscì dal libro colpì Mal'akh come fosse un pugno, in quel momento capì il motivo di quella protezione tanto potente. 

«Energia negativa.» sussurrò guardando il sottile volume ancora avvolto a un telo logoro «Sa di morte.» le mani gli tremavano mentre si avvicinavano al libro. Quando lo liberò dalla sua copertura rimase a guardarlo affascinato. La copertina era di pelle, ma di colori differenti, come se fosse stato creato cucendo tra loro diversi tipi di materiale. Vi passò le dita sopra, quasi accarezzandola. Era molto semplice, nessun ricamo esterno, nessun titolo, solo un libro dall'aspetto quasi insignificante se non fosse stato per l'energia che emanava. Mal'akh inspirò profondamente, l'odore acre di quell'energia gli diede la nausea, ma la ricacciò indietro; non poteva mostrarsi debole di fronte a quel dono.

Le parole erano scritte con inchiostro rosso, ma l'arcanista sapeva che quello non era veramente inchiostro, come la pelle di cui era fatta la copertina non fosse quella di un animale. Sorrise, ringraziando il maestro di quel dono.

«Chissà cosa penserebbero i chierici se lo sentissero.» quell'idea lo preoccupò e si affrettò a guardare in direzione del tempio; tutto era immobile, le cerimonie non venivano celebrate a quell'ora. Con un sospiro si riaccasciò sulla sedia, concentrandosi sul libro.

Lesse a lungo, per tutta la notte, perdendosi nei labirinti di parole vergate con il sangue di innocente. La cosa che lo colpì di più fu la spiegazione di come raggiungere altri livelli di potere, abbandonando le spoglie mortali per ascendere al grado più alto tra non morti: il lich. Il libro spiegava come costruire un filatterio, l'artefatto che avrebbe contenuto l'anima dell'arcanista che fosse stato interessato a compiere il passo, permettendogli di divenire immortale: solo se il filatterio fosse stato distrutto, il lich sarebbe morto definitivamente. Quello che gli serviva per compiere quel passo sacrilego era sacrificare una vita innocente, dissacrando un tempio della luce, immolandolo ad una divinità oscura. Mal'akh sorrise al pensiero di sporcare di sangue l'altare dei chierici di Endel, facendo perdere a tutti il loro potere e spargendo il caos nella città di Elmess-mos.

Fuori dalla feritoia vide un corvo stagliarsi contro il cielo notturno, solo il suo gracchiare, così vicino alla sua stanza, lo aveva distratto dalla lettura. Sembrava quasi che mi chiamasse. Che sia lo stesso di prima?

I suoi pensieri si diressero immediatamente al suo maestro, se gli aveva portato il libro voleva dire che era tornato o forse non se ne era mai andato. Scrollò le spalle, tornando a occuparsi del libro; quel rituale lo affascinava, i poteri che avrebbe ottenuto sarebbero stati immensi.

Si trascrisse con molta attenzione tutti gli ingredienti, creandoci sopra un'illusione per impedire a chiunque di leggerla, se per caso la smarrisse. Gli sarebbero stati necessari alcuni giorni, ma sapeva che al mercato di Elmess-mos avrebbe trovato qualsiasi cosa.

 

***

Mal'akh si aggirava per i vicoli sudici del basso mercato cittadino, ciò che gli serviva non lo avrebbe trovato nel mercato nobiliare.

Aveva indossato la sua veste più vecchia, era anche bruciacchiata in alcuni punti, forse non avrebbero pensato che fosse uno studente o almeno non lo avrebbero ricollegato subito alla torre. Erano molti gli arcanisti di passaggio per la città imperiale, sarebbe riuscito a passare inosservato.

Negli anni che aveva passato a Elmess-moss, soprattutto negli ultimi cinque in cui era stato accanto a Crysvalir, aveva appreso dove andare se si cercava qualcosa di particolare e che il tempio di Endel non avrebbe approvato. Crysvalir si era fatto accompagnare in più di un'occasione e altrettante volte lo aveva mandato da solo.

Mal'akh sorrise, il volto celato dietro al cappuccio, pensando alla reputazione del suo mentore agli occhi dell'ordine; immacolata e senza macchia. Ma lui sapeva, conosceva bene le reali inclinazioni dell'incantatore ed era per quelle inclinazioni che lo aveva scelto come allievo, non solo per le sue abilità.

Si muoveva sicuro per i vicoli stretti e ingombri di materiali e persone, fino ad arrivare alla bottega che gli interessava. Era la favorita di Crysvalir, il proprietario li conosceva entrambi anche se con altri nomi, e non gli avrebbe fatto domande. Rimase fuori alcuni istanti, fissando l'insegna sbiadita che pendeva attaccata a una catena arrugginita: "Yenukka". Sorrise e dette una spinta alla porta di legno malandata; si chiedeva tutte le volte come facesse ad essere ancora in piedi.

Appena arrivò alla tavola in fondo, verso la parete sbucò il proprietario: un piccolo essere, non più alto di tre piedi, e con lunghe orecchie appuntite.

«In cosa posso esservi utile?» Mal'akh odiava la sua vocetta squillante, ma cercò di mostrarsi neutrale. Si tolse il cappuccio, sorridendo allo gnomo. «Oh, siete voi! Era da molto tempo che