che Sherlock avesse ragione e che quello era un problema che riguardava solo lui e John.

Mycroft era consapevole del fatto che anche Sherlock non fosse in grado di gestire le proprie emozioni nel modo migliore, ma era convinto che John avrebbe saputo cosa fare e risolto tutto.


“Cosa sai del cacciatore che è fuggito?” domandò, infine.


“Si chiama Sebastian Moran. – rispose Sherlock, grato per il cambio di argomento – John ha detto che era un colonello dell’esercito. Sono sicuro che tu possa trovare diverse informazioni, su di lui. Quando ne avrai trovato la fotografia, potrai cercarlo con le telecamere che hai disseminato per Londra.”

“Non sono le mie telecamere! – sbuffò Mycroft – Sono state installate per la sicurezza della cittadinanza.”

“Se gli umani sono convinti di questa cosa, chi sono io per sostenere il contrario?” sogghignò Sherlock, con un sorriso irriverente.

Mycroft si alzò dal divano:

“Vado a svolgere il mio ingrato lavoro. – salutò Mycroft, alzandosi dal divano – Ti faccio sapere se scopro qualcosa. Tu non fare nulla di avventato e stupido.”

Sherlock non lo salutò, di nuovo immerso nei propri pensieri.

Mycroft uscì dal salotto e si diresse verso la porta d’ingresso, mentre mandava un messaggio ad Anthea, affinché gli procurasse il fascicolo sul colonello Sebastian Moran.

Sherlock rifletteva su quello che era accaduto poco prima, con John.

Sapeva quanto John lo amasse, ma un’oscura parte nel suo profondo aveva paura che il dottore si stancasse di lui e del loro rapporto, decidendo di lasciarlo.

Era consapevole di essere molto più indisponente, arrogante, autoritario, insolente, prepotente ed irritante, di qualsiasi altro essere senziente, persino fra i vampiri.

Quello che non capiva era come facesse John a sopportarlo e ad amarlo, quando il resto del mondo lo avrebbe sicuramente preso a pugni ogni volta che apriva bocca.

John era un mistero.

Meraviglioso e straordinario.

Le labbra di Sherlock accennarono un lievissimo sorriso.

John era il suo stupendo enigma e lui aveva secoli per scoprirlo, senza lasciarselo scappare.

 

 

John era arrivato al Bart’s ed aveva trovato Greg Lestrade, che lo attendeva nel suo studio, sprofondato in una sedia.

“Buongiorno, John. – lo salutò l’ispettore, con un sorriso stanco – Anche se, probabilmente, dovrei dire buona notte.”

“Ciao, Greg, come stai? – chiese John, con un sorriso cordiale, togliendosi la giacca – Cosa fai qui a quest’ora?”

“Mi hanno chiamato per interrogare una donna, ricoverata qualche ora fa, che ha subito un’aggressione. – rispose Lestrade, reprimendo uno sbadiglio – Chiunque abbia chiamato i soccorsi, lo ha fatto dal cellulare della donna stessa, senza identificarsi.”

“Dove è successo?” domandò John, irrigidendosi.

“Di fronte alla casa di Irene Adler. – Greg osservò attentamente al reazione dell’amico – Ne sai qualcosa?”

John rifletté per qualche secondo.

Greg era un amico e sapeva tutto dei vampiri.

Quando in un caso sembrava esserci qualcosa che riconducesse a questi esseri, che non avrebbero dovuto esistere, era sempre lui ad occuparsene.

“Cosa sai dei cacciatori di vampiri?” chiese, quindi, infilandosi il camice ed andandosi a sedere alla scrivania.

“Sono un brutto affare. – ribatté Lestrade – Sono spietati ed imprevedibili. Mi è capitato solo una volta di vederne uno in azione e ti garantisco che non anelo a ripetere l’esperienza. Persino il vampiro che aveva attaccato si è trovato in difficoltà.”

“Mycroft o Sherlock?” domandò John, con curiosità.

“Sherlock, naturalmente. – sogghignò Greg, sornione – Mycroft non si espone quasi mai in prima persona. Il più vecchio degli Holmes è un tipo tranquillo, riflessivo e sedentario. Oltre che molto abitudinario. È più affabile di Sherlock, ma è sempre schivo e riservato.”

John sapeva che Greg e Mycroft provavano una certa attrazione, l’uno per l’altro, ma sembrava che non avessero il coraggio di iniziare una relazione.

Mycroft era restio ad unirsi ad un umano a causa della sua tragica esperienza con James Moriarty.

Greg, però, era un tipo in gamba.

Era capace di sopportare Sherlock, i suoi sbalzi di umore e le sue pessime maniere, oltre ad apprezzarne l’intelligenza e le straordinarie capacità investigative.

John sarebbe stato contento se Greg fosse riuscito a perforare la corazza che Mycroft si era costruito intorno e si fossero messi insieme.

“Comunque, la donna ferita è una cacciatrice. – riprese John – Lei e Sebastian Moran hanno cercato di uccidere Irene. Moran crede che la Adler sia responsabile della morte di suo fratello. Sherlock ed io siamo riusciti a fermarli, ma Moran è scappato, mentre la ragazza è rimasta ferita, così ho chiamato i soccorsi.”

“Sherlock te lo ha lasciato fare?” chiese Greg, alzando le sopracciglia, sorpreso.

“Senza troppo entusiasmo.” Sospirò John.

“Immagino. – ridacchiò Lestrade, alzandosi – Vado ad interrogare la ragazza.”

“Vengo con te. – John scattò in piedi – Io posso leggerle nella mente, ricordi? Forse riesco a scoprire qualcosa di più.”

“Come vuoi.” Lestrade scrollò le spalle.

 

 

Mary Morstan si era svegliata in un letto sconosciuto.

Dall’odore di disinfettante e dai suoni, che sentiva