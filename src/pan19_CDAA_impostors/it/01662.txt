che lui aveva deciso di fare. Amava il suo riserbo e la sua discrezione, assaporava ogni suo silenzio e i suoi sguardi che sapevano parlare più di quanto avrebbero potuto fare le sue labbra; Nanaba lo amava allo stesso modo in cui Mike amava i suoi sorrisi tiepidi ed il suo parlare piano, cadenzando le parole. Le parole non sembravano essere sputate a caso in un susseguirsi rapido e caotico di rumore sterile: somigliavano alle note di una lira sapientemente usata.
Nanaba continuava a guardarlo.
“Potrei ingelosirmi, sai.” Mise su un piccolo broncio che durò il tempo di un sospiro, prima che un sorriso divertito gli piegasse le labbra sottili. “Qualche pensiero ti tiene lontano da me, occupa i tuoi pensieri più di quanto riesca a fare la mia presenza al tuo fianco.”
La luna era bella, quella sera. Emanava una luce timida, un chiarore virginale che, rassicurante, illuminava la notte. Lui era così, come la luna.  Avrebbe potuto dirglielo, sussurrarglielo contro la pelle per far sparire quell’apprensione velata sul suo viso bianco.
Per la prima volta, ebbe paura di non poter più sentire il petto stringersi, far male nel vedere quei piccoli mutamenti d’espressione che sapevano adombrare il suo bel viso così come un tenue sorriso sapeva farlo risplendere come una giornata d’estate.
Ebbe paura di poterlo perdere.
“La luna.”
Le sopracciglia chiare e sottili si alzarono, e lo sguardo di Nanaba si accese di un tenue stupore.
“La luna?”
Mike annuì, chinandosi in basso, verso la sua pelle che sapeva di melograno e miele. Un bacio contro la spalla nuda, pungendolo appena con la barba e facendolo rabbrividire piacevolmente, come accadeva spesso; poi più all’interno, verso la clavicola, salendo fino alla curva morbida del piccolo collo.
I cuscini si piegarono, premuti contro la schiena, dove Nanaba si andò a distendere mentre la figura ampia di Mike lo sovrastava senza premere.
Intrecciò lo guardo con quello pieno e innocente dell’altro, ancora screziati da quel velo interrogativo ma lambiti da un languore dolce, d’aspettativa.
“La luna è bellissima, questa sera.”
Il cuore di Nanaba ebbe un sussulto lieve, il sangue affluì  rapido nelle vene. Parole sussurrate contro le labbra prima di suggellarle in un bacio tanto gentile da far male, traboccando di amore per l’uomo che lo prese tra le braccia ampie senza far male, stringendolo.
E al di là dello sguardo dischiuso e limpido come acqua vide qualcosa.
Prima che un velo opaco si abbassasse su di lui e il proprio corpo si abbandonasse alle sue carezze contro la pelle e ai suoi baci ardenti e sempre meno contenuti; poco prima che la passione gli offuscasse i sensi, rivide lo sguardo di Mike, pieno di desiderio e amore, andando oltre, più in profondità, scorgendo qualcosa di estraneo, una cupezza tale da stringergli il cuore di un timore labile e precario.
Si abbandonò, in un fruscio di coperte e respiri bassi, con il biancore argenteo di quella luna a vegliare sui loro corpi.
Il primo sole aveva appena spruzzato d’oro e arancio i tetti più alti delle abitazioni imperiali sul Palatino, quando Nanaba si ridestò, da solo, su di un letto ancora tiepido.

L’aria era arida, graffiava la gola ed opprimeva il respiro creando una cappa satura di umidità, appiccicandosi contro la pelle già unta di olio.
I corridoi sotterranei di tufo e laterizio non permettevano il passaggio di un soffio di vento che neppure faceva sventolare gli stendardi al di fuori. La sabbia sotto i calzari scottava, seppur all’ombra e nella semi oscurità dei cunicoli.
Un caldo afoso terribilmente precoce per una primavera ancora in boccio, rifletté Mike in un pensiero fugace e superficiale, osservando i giochi che il sole creava sgusciando attraverso le fessure del portone d’ingresso all’Arena. Un ringhio vibrò nell’aria e l’Anfiteatro Flavio sembrò vibrare della cacofonia ed esaltazione del pubblico, mentre il grido strozzato sembrò disperdersi in quella cloaca di voci, grida e perversa soddisfazione.
Chiuse gli occhi, tentando di placare l’animo e concentrarsi sul proprio corpo, mantenere i nervi saldi, estraniare ogni cosa che ivi vi fosse in attesa del proprio turno, forse l’ultimo della sua vita da gladiatore.
Il suo gladio aveva trapassato armature di ferro e cuoio e spezzato lance dalle punte d’avorio, aveva perforato crani, spezzato le ossa, tranciato arti, bloccato con tenacia al limite della rottura zanne e artigli di animali feroci e inselvatichiti; si era sporcata di quanto più sangue e brandelli di carne un uomo avrebbe potuto sopportare la vista, tanto quanto un soldato in trincea o in guerra.
Tutto per avere salva la vita.
Quel giorno, invece, combatteva per la libertà.
Troppo a lungo aveva atteso il rudio, quella ricompensa simbolica ma pregna di ciò che questo comportava: assolvimento del proprio dovere, il ritorno alla sua città come uomo libero e onorevole senza alcuna catena o vincolo a serrargli i polsi e piegarlo al volere di qualcun altro.
Era l’ultima meta, e proprio per questo la più dura; ne sentiva il peso grave come un macigno contro la schiena. La morte gli avrebbe aperto le braccia con sguardo benevolo, in attesa, nel momento in cui le porte lo avessero condotto