hai tutta questa fretta di andare? Fino a poco fa non sembravi così ansioso...» commentò sospettoso Nero. «Non sono ansioso, sono solo stanco di passare giornate in mare senza arrivare a niente. Spero che riusciremo a trovare quel maledetto posto almeno oggi!» si lamentò Dante intrecciando le braccia sul petto. Nero storse le labbra in un'espressione dubbiosa e diffidente ma non aggiunse niente. Anche lui era stanco di dover nuotare ed immergersi a vuoto per ore e non vedeva l'ora di riuscire a raggiungere il suo obiettivo; tuttavia, sospettava che ci fosse qualche altra ragione perché avesse tutta quella fretta. Una volta in camera si cambiarono di nuovo, indossando le loro mute da sub. Nero si spogliò degli abiti e indossò l'indumento dando le spalle all'altro. In tal modo non si rese conto dello sguardo che Dante stava rivolgendo al suo deretano, un misto di lussuria, desiderio e godimento. Gli piaceva come le mute calzavano loro: erano talmente aderenti da non lasciare alla fantasia nessun dettaglio del loro corpo. In particolare a Dante piaceva da morire osservare il culo di Nero e la sua tuta lo aiutava moltissimo in tal senso, molto più dei suoi abituali jeans. Il più grande si infilò la sua muta senza badare al rigonfiamento leggermente più grosso e impossibile da non notare a livello del suo inguine. Era eccitante vedere quella seconda pelle aderire al culetto del suo fidanzatino sempre meglio man mano che lui tirava il tessuto per indossare l'indumento. Quando Nero fu pronto e si voltò verso il suo partner, trovò quest'ultimo già pronto e con gli occhi fissi su di lui. «Che hai da guardare?» brontolò imbarazzato. «Ti stavo solo aspettando» replicò Dante con una scrollata di spalle. «Non credo proprio, con quello sguardo!» rimbeccò il più giovane «Ti stavi godendo lo spettacolo?». Così dicendo abbassò una mano a toccare gli attributi del più grande, che sobbalzò leggermente percependo il contatto con la sua erezione. «E se anche fosse? Non mi hai mai vietato di guardare...» replicò in tono di sfida il più grande, piegandosi sul suo partner. In effetti non aveva torto. A lui piaceva attirare la sua attenzione. «Be', adesso abbiamo altro da fare, ricordi?» gli fece presente il più giovane, interrompendo il contatto fisico e girandosi a prendere la cintura con le sue poké ball. Sul viso di Dante comparve una fugace espressione di delusione che svanì un attimo dopo nel pensare che dopotutto avrebbero passato delle ore in mare da soli e che quindi avrebbe avuto tutto il tempo per studiarlo ed eccitarsi. «È vero» si arrese sollevando le braccia in segno di resa «Andiamo». Attraversarono il Centro Pokémon con le sole mute addosso, attirando molti meno sguardi di quelli che avevano attirato prima con la loro discussione. Gli allenatori che erano arrivati fino a Ceneride avevano visto abbastanza nuotatori e sub da non meravigliarsi più di tanto nel veder camminare per il Centro Pokémon qualcuno vestito per andare in mare. Dante e Nero uscirono dall'edificio ed andarono dritti verso la riva del grande lago interno che occupava gran parte del cratere in cui era alloggiata la città. Nero prese una poké ball dalla sua cintura e ne fece uscire il suo pokémon, un meraviglioso esemplare di Milotic. Dante imitò il suo gesto, chiamando dalla poké ball un grosso e feroce Sharpedo. Entrambi i pokémon parvero lieti di poter uscire a fare una nuotata. Il più giovane montò agilmente sul lungo corpo di Milotic, ma lo stesso non si poté dire per il suo compagno. Benché Sharpedo fosse un bel pokémon per gli standard di Dante, purtroppo non offriva molto spazio per essere cavalcato; difatti il suo allenatore ogni volta - quella inclusa - doveva fare un po' di manovre per riuscire a trovare una posizione che gli riuscisse comoda. Nero lo guardò agitarsi in groppa al suo pokémon con sguardo divertito. Il suo cipiglio di disappunto era buffissimo. «Sei pronto?» domandò il ragazzo dopo un paio di minuti, notando che la cosa stava andando un po' troppo per le lunghe. Il più grande emise un verso stizzito prima di replicare: «D'accordo, andiamo». Nero partì per primo alla volta della zona d'acqua scura che fungeva da unico ingresso alla città. Dante lo raggiunse in fretta e lo superò anche, essendo il suo Sharpedo molto più veloce di Milotic. Arrivato sul punto più profondo si immerse grazie alla mossa Sub del suo pokémon e Nero fece altrettanto. L'acqua era fredda e man mano che scendevano la temperatura si abbassava sempre più. Una volta sott'acqua utilizzarono i respiratori della Devon SpA per non affogare ed uscirono dalla grotta; dopodiché riemersero, trovandosi all'esterno del cratere di Ceneride. «Da che parte andiamo?» chiese Dante guardandosi intorno. Il mare si estendeva a perdita d'occhio tutt'attorno a loro. «Proviamo per di là» propose Nero indicando alla sua destra col braccio «Non mi pare che ci siamo mai andati...». «Ho perso l'orientamento con tutti i buchi sottomarini dove siamo stati...» rispose scrollando le spalle. Era il suo modo di dire "fa' come ti pare"; pertanto Nero lo portò dove voleva lui. Dante teneva a bada il suo Sharpedo con fatica dato il suo temperamento vivace che lo spingeva ad essere