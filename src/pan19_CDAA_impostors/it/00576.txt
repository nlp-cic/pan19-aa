una grande opinione del sesso. Se avesse dovuto dare retta a quello che le dicevano i suoi genitori, allora sarebbe dovuta rimanere vergine fino al matrimonio, ma a lei queste teorie religiose erano sempre state un po' strette. Il sesso era solo un atto fisico. Solo per sfogare la voglia, il desiderio, lo stress, la frustrazione. La procreazione avveniva se non stavi attento, e lei di certo di figli non ne voleva avere. Né allora né in futuro.



Aveva iniziato allora una relazione con una ragazza. Una ragazza della sua scuola. Era stata il suo grande amore adolescenziale. Era stata la sua prima volta. Ma alla fine del liceo tutto era finito.



Non aveva mai parlato con nessuno di quella storia, come neppure di quelle seguenti. Neanche a Marco, che qualche tempo dopo aveva trovato il coraggio di fare coming out con la madre.



Lei lo aveva difeso a spada tratta. Perché Marco era il suo fratellino e lei vedeva quanto Jean lo rendesse felice. Vedeva il modo in cui il suo viso si illuminava non appena scorgeva il ragazzo o ne parlava con lei la sera, quando si stringevano una nel letto dell'altro e  lei lo ascoltava.



Non aveva mai provato quelle emozioni di cui parlava Marco. Era innamorata della ragazza con cui stava al liceo, ma si rendeva conto che non era il grande amore di cui parlava Marco senza neppure rendersene conto.



Lo invidiava. Lo invidiava da morire.



Una volta finite le superiori era finita anche la sua più o meno stabile vita sentimentale. Aveva avuto una relazione per quasi due anni, ma alla fine del liceo era stato chiaro ad entrambe che non sarebbe andata oltre. Stranamente le andava bene così. Almeno non avrebbe continuato ad avere una relazione seria di nascosto.



Non aveva paura. Non era spaventata da cosa avrebbero detto i suoi genitori. Aveva tenuto tutto segreto perché era abituata a fare così. I fidanzatini delle medie. Le ragazze delle superiori. Le sigarette nascoste bene nel cassetto della biancheria. I piercing alle orecchie nascosti dai capelli sempre sciolti in presenza dei genitori. Per non parlare dei racconti che si divertiva a scrivere e che faceva leggere a Marco. Nonostante tutte le regole e le proibizioni, si sentiva libera. Faceva in ogni caso ciò che più le andava. Bastava continuare a fare finta di essere una brava ragazza.



Qualcosa però era cambiato un pomeriggio di novembre.



Era in cucina a prepararsi un caffè prima di ritornare a studiare quando dal piano di sopra aveva sentito urlare e dei passi frettolosi che muovevano nella stanza di suo fratello. Sapeva che Jean era con lui. Non sapeva cosa però stesse esattamente succedendo.



Marco aveva rivelato alla madre la sua relazione con Jean un paio d'anni prima. E da allora le cose erano andate sempre peggio tra i due. Ymir sapeva bene che quella donna non avrebbe mai accettato degli omosessuali sotto il suo tetto, per quanto dicesse di amare i suoi figli. Capiva Marco, lo capiva così tanto che stava male per lui.



Ma capiva anche Jean.



Stavano insieme da sei anni. Sei anni in cui tutto era un segreto. In cui nessuno sapeva qualcosa di loro. Solo tre persone.



Poteva capire la frustrazione di Jean. Poteva capire le sue urla, anche se non sapeva quale ne fosse stato il motivo questa volta, ma doveva essere qualcosa di molto serio. Soprattutto quando aveva sentito la porta della camera da letto di Marco sbattere così forte che pensava fosse uscita dai cardini e visto Jean correre giù per le scale con il volto rigato di lacrime e la faccia sofferente come se gli avessero appena inflitto una ferita mortale.



Un'altra porta sbattuta, la schiena di Jean vista per l'ultima volta in quella casa – anche se allora non lo poteva ancora sapere – ed era corsa al piano di sopra, spalancando la porta della camera del fratello, trovandolo seduto sul letto, i gomiti appoggiati sulle ginocchia, gli occhi fissi sul pavimento e il volto rigato dalle lacrime.



“E' finita.” La sua voce era stata un sussurro e Ymir si era avvicinata a lui, abbracciandolo e lasciandolo piangere. Aveva sempre temuto che un giorno sarebbe successo, anche se sperava di sbagliarsi. Era triste per il fratello, ma non riusciva ad avercela con Jean, perché lo capiva.



Lei non aveva più avuto relazioni serie, perché non voleva vivere tutto in segreto.



Aveva deciso allora, con Marco che piangeva contro il suo petto, che quelle mura stavano soffocando la sua libertà. La sua vita sentimentale era ormai fatta di incontri occasionali e scopate prive di senso. Litigate con i suoi genitori perché a 23 anni non aveva uno straccio di ragazzo mentre alcune delle sue compagne del liceo erano anche già sposate e con prole a carico. Lei li lasciava parlare, come sempre. Anche perché non credeva che avrebbe mai trovato il grande amore della sua vita come era successo a Marco. Era una cosa per pochi eletti e lei non aveva tempo per stare dietro a queste cose.



Accarezzando i capelli di Marco si era resa conto che se non avesse fatto qualcosa in quel momento, sarebbe stata insoddisfatta per tutto il resto della sua vita. E aveva dato una svolta alla propria vita non appena aveva conseguito la sua laurea in Lettere.



Con sommo disappunto dei suoi genitori aveva deciso che non avrebbe seguito