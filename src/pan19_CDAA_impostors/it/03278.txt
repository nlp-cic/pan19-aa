dal suo corpo inanimato le lame con cui lo aveva infilzato e osservò il sangue viscoso scorrere lungo l’acciaio. Il liquido, più scuro e grumoso del normale, era denso ed emanava un fetore tale da farle storcere il naso, come se fosse pus. Disgustata, pulì i suoi cari Tracciatori sulle vesti rozze della vittima e li ripose con cura nei foderi.  Artorias, a qualche metro di distanza, era chino su un essere simile, una mano poggiata con delicatezza sul suo petto; chiaramente stava assorbendo la sua anima e quell’informazione fece distogliere lo sguardo di Ciaran con disappunto: quella era un’usanza riservata a validi rivali o alleati in segno di rispetto, non a nemici qualunque.

La donna marciò lungo il pendio e si sporse ancora una volta sul baratro, nonostante non servisse ad altro che a farle aumentare l’angoscia: la gola sembrava risucchiare ogni forma di luce e l’oscurità pareva chiamarla e assumere consistenza, quasi fosse una melma oscura che si espandeva di spontanea volontà. Il solo pensare di doversi inoltrare in quella profondità…

«Quanto altro tempo dobbiamo aspettare?» chiese, impaziente.

Erano in quella situazione da che Artorias aveva mandato Sif in avanscoperta. Il lupo era stato l’unico in grado di attraversare incolume l’Abisso, anche se non avevano ancora capito perchè, ma ormai era passato molto tempo dalla loro separazione e lei non aveva idea di quanto altro ancora sarebbero riusciti a mantenere la posizione o a respingere ulteriori attacchi.

Ciaran aveva spesso sentito parlare della bellezza di Oolacile, di come fosse un regno pacifico e umile; le voci la descrivevano come un mondo incantato immerso nei boschi, in cui la magia era naturale come respirare e serviva loro proprio per convivere in armonia con tutte le creature, ma lo spettacolo che le si era parato davanti, invece, mostrava tutt’altra faccia.

Si erano fatti strada nella città molto lentamente, attraversando dapprima la foresta circostante, dove gli alberi sembravano spiarli e sussurrare in maniera sinistra tra loro, mentre i docili animali che li abitavano erano scomparsi per lasciare spazio a strane creature di cui poteva avvertire solo l’aura; non li avevano attaccati, ma aveva comunque sentito i loro sguardi maligni seguirla passo dopo passo e il solo sapere delle loro presenza non era stato per niente rassicurante. Nel cuore della città lo scenario non era stato differente e, quando erano giunti in prossimità dei sotterranei, gli scontri erano stati inevitabili e cruenti. Ciaran non conosceva parole che potessero aiutarla a descrivere lo sgomento che aveva provato vedendo per la prima volta quegli esseri incurvati, un tempo semplici umani, dalla testa gonfia e piena di fessure, da cui spuntavano dei malefici occhi rosso sangue e pezzi di quello che sembrava il loro… cervello? Non c’era più niente che potessero fare per curarli. Ogni traccia di senno era scomparsa dai loro animi e i due cavalieri si erano visti costretti a eliminarli, se non per pietà, almeno per la loro stessa sicurezza.

«Sif è forte e intelligente. Riuscirà a tornare illeso con delle novità, ho piena fiducia nelle sue capacità» affermò Artorias, quasi parlando tra sè e sè. Ciaran alzò un sopracciglio: non era una risposta adatta alla sua domanda. Preferì comunque non commentare a tal riguardo e, esausta, si avvicinò al suo compagno.

Rimasero in attesa per quella che parve un’eternità, i nervi tesi e i sensi all’erta. Proprio quando Ciaran stava per intimargli di lasciar perdere e trovare un altro modo, udì con chiarezza un suono di passi che si facevano sempre più vicini e che provenivano dalla voragine.

Il primo a comparire fu Sif, a prima occhiata sano e salvo, che subito si buttò tra le braccia del suo amico, ma questo non bastò a farle abbassare la guardia, anzi, si affrettò ad estrarre le sue armi; e infatti, poco dopo, al lupo si affiancò la figura di un essere alquanto bizzarro: aveva le sembianze di un grosso gatto, ma il suo pelo era ispido e un ghigno grottesco occupava gran parte della sua faccia, mettendo in risalto i numerosi denti appuntiti. La creatura avanzò con grazia fino a giungere al loro cospetto, palesemente ignorando il messaggio intimidatorio che i suoi due pugnali sguainati le stavano lanciando.

«Bene, bene, dunque così è come appare il mondo di fuori, mh? E cosa abbiamo qui?» chiese con fare retorico il gatto; ogni sua parola era accompagnata dal suono vibrante di fusa, eppure c’era qualcosa nel suo timbro che lo rendeva basso, quasi minaccioso, e che le fece salire i brividi lungo la schiena «Ooooh, ma il vostro odore è alquanto piacevole. Meraviglioso!»

«Rivela le tue intenzioni, creatura!» scattò Ciaran. Al suo fianco, Artorias fece per impugnare la sua spada, ma Sif lo bloccò con un guaito. Il gatto sogghignò, divertito.

«Non abbisogna essere tanto scortesi, Cavalieri, non con un gatto, almeno. Eh eh!» scherzò e si accovacciò su se stesso, assumendo la forma di un’enorme palla di pelo grigio «Il mio nome è Alvina, se possiamo passare alle presentazioni. Incantata»

Notando che nessuno degli altri presenti si faceva avanti, ma che, anzi, insistevano a fissarla sbigottiti, Alvina sbuffò: «Ebbene, dobbiamo rimanere tutto il giorno