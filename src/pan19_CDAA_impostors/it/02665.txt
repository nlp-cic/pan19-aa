ho il movente perfetto per ucciderli.
Chiedo di smetterla. Non posso dare ascolto a quella voce dentro la mia testa o non so se potrò fermarmi ancora. Perché ricordo nitidamente il sangue caldo di quello schifoso maniaco tra le mie dita. Di tutti coloro che ho ucciso mentre avevo gli occhi neri come il vuoto che avevo al posto del mio cuore.
Il mio braccio pulsa, brucia come il cuore stesso dell'Inferno.
UCCIDILI TUTTI DEAN! Nessuno piangerà la loro morte.
Tento ancora una volta di resistere, di non ascoltare quella voce, ma ecco che la camicia si strappa ed io mi libero. Tiro una testata contro l'uomo in camice. Sgozzo senza alcun tipo di sentimento lo sbruffone che gli era affianco e poi, uccido l'infermiera che si avventa su di me prima di tornare su quell'uomo con il camice bianco.
“Mi hai portato via una persona. E adesso io ti porterò via tutto quanto.” lo minaccio mentre le mie braccia lo stanno soffocando lentamente, fino a spezzargli l'osso del collo e questo... questo mi piace così tanto, che non m'importa della sua replica.
Li ucciderò uno ad uno. Pagheranno per quello che hanno fatto a Charlie.
Mi sto portando dietro una scia di morti silenziose mentre alcune addirittura più dolorose. Eppure, non m'importa. Per me sono solo sagome senza volto. Esseri privi della facoltà di vivere. E poi... sentire il loro cuore fermarsi, che esalano il loro ultimo respiro, mi fa aumentare l'adrenalina e la voglia di proseguire mentre il Marchio sembra smettere di bruciare.
Dovresti smetterla di negarti questi piaceri. Questo sei tu. Una macchina assodata per uccidere senza indugio.
Torno al bunker, quella che avrei potuto definire casa, ma che ora mi sembra essere un edificio come tanti. Sono ricoperto di sangue e non m'importa.
Voglio ucciderli tutti. Non deve rimanere nessuno di loro perché me l'hanno portata via per sempre.
Ne colpisco un altro dietro la schiena. Un colpo netto e deciso, ma ha ancora un po' di forze per camminare verso gli altri due che stanno tentando di fare qualcosa. Odore di benzina e lo vedo. LUI!
Lo riduco a brandelli, lentamente. La pagherà.
E poi parla. Parla di cosa? Non m'importa niente. Un colpo dritto in testa e muore. Forse anche troppo rapida come morte per uno come lui. E c'è quel ragazzino... sta per piangere. Ho la pistola puntata su di lui, ma non m'importa quello che ha da dire. Non m'importa se pensa di essere buono.
La devono pagare fino all'ultimo.
Sono tutti mostri. Non c'è nessun buono. Vedo questo e nient'altro.
“È quello che faccio sempre.” dico ad alta voce a Castiel dopo che anche a lui gli ho detto lo stesso.
Sono tutti mostri.
Peccato che mi metta in faccia alla realtà e per un breve, brevissimo istante, ritorno in me.
Diventerò uno di loro.
Questo mi spaventa. Mi spaventa a morte, ma sono stanco. Il Marchio brucia ancora, pulsa. Si fa sentire.
“Adesso puoi andartene, Cass.” dico con tono freddo voltandogli le spalle, ma lui parla di amicizia. Lui? Proprio lui che con Sam hanno mandato Charlie a morire? E per cosa? Cosa?! Un incantesimo che non esiste. O che peggio ancora potrebbe avere un prezzo così alto da rimetterci loro stessi.
Sto solo cercando di proteggere la mia famiglia. Perché sembrano non capirlo?
“Sto bene così.” lo dico ad alta voce, ma cerco anche di convincere me stesso e di andarmene.
Uccidi anche lui!
Lo sento. Brucia più di prima. L'adrenalina è entrata in circolo e la mano di Cass è posata sulla mia spalla. Non mi lascia andare. Parla ancora e dentro di me sono spaventato.
Non voglio uccidere Sam. Non voglio fare male a degli innocenti.
Ucciderai. Ucciderai ancora. Perché il sangue caldo tra le mani. Il dolore della gente è piacevole.
Deglutisco. Sto sentendo ogni singola parola da parte di Cass, ma non mi mostrerò spaventato. Non mostrerò alcun tipo di emozione, anche se è vero. Lui sarà l'unico a poter rimanere. Però sbaglia. Il Marchio non mi sta cambiando. Sono sempre io. Ho solo fatto fuori uno di quei tanti mostri che papà mi ha sempre insegnato ad uccidere.
Mi volto a guardare quella carcassa priva di vita che lui ha chiamato ragazzino e che insinua avrei lasciato in vita.
“Quel Dean è sempre stato un po' un coglione.” forse è ironico. Forse è per dirgli che in verità ha ragione, ma sono stanco di combattere contro me stesso. Sono stanco di sapere dentro di me che ho deluso anche papà.
Mi ferma di nuovo e mi minaccia. Il Marchio pulsa, quasi sembra gridare nella mia testa ed io non comprendo più niente. Gli afferro il braccio, glielo giro facendogli male e comincio a picchiarlo senza tanti problemi. Eppure... Eppure quando tento di andarmene per potermi fermare prima, mi chiama ancora e mi dice di fermarmi.
Non posso. Vorrei. Ma non posso. Non ho il controllo. Sono furioso, pieno