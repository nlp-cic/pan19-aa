lettura -Come fai ad essere così tranquillo?--Sono dotato di super poteri, come ogni Spettro- rispose tranquillamente l'altro, senza scomporsi. Nihlus inclinò la testa, stringendo appena le narici.-Era uno scherzo, intendevo distrarti.- spiegò Saren, voltando direttamente la testa verso di lui -Sei poco elastico, devi migliorare questa...--No, aspetta... allora anche tu sei stanco!- eruppe Nihlus, aprendo le braccia -Perché non attivo mai il registratore quando serve?--Perché semmai mi registrassi, poi dovrei inevitabilmente ucciderti.- fu la replica, seguita da uno sguardo profondamente serio -E questo non è uno scherzo.-Nihlus scosse la testa, ridacchiando -Ecco il Saren che conosco-Lo Spettro strinse le palpebre, chinando la testa per poter guardare il suo allievo di sottecchi. Si fissarono quanto bastava per far crollare Nihlus, che scambiò il proprio divertimento con uno sguardo annoiato, adatto per quel loro rapporto strettamente professionale.-Siamo decisamente incompatibili- ammise, tra sé e sé.-Sei giovane, hai idee valide, non ti preoccupare, mi interessi abbastanza da... stimarti--Con la stima non si esce a bere qualcosa- commentò Nihlus, abbandonandosi sulle cinghie protettive -Ma va bene così, la missione è andata fin troppo bene...--Ti stai lamentando?- -Sono esausto, Signore- si spiegò il più giovane, appoggiando il dorso sulla dura superficie della paratia del mezzo che li ospitava. Saren, però, continuava a fissarlo, immobile come una statua. -Anche questa mi pare una lamentela- fece, impassibile.-No, era una constatazione- replicò Nihlus, sistemandosi meglio sul seggiolino -Una pura e semplice constatazione...- aggiunse, sbadigliando.-Sei sulla difensiva, Nihlus. Qualcosa non va?-Il soggetto si voltò appena, arricciando il naso -Non funziona più da anni, questo tuo giochino...-Saren fece vibrare appena le mandibole, spostando finalmente lo sguardo -Ottimo, ho qualcosa sul quale riflettere durante il viaggio di ritorno...- mormorò, riprendendo la lettura da dov'era rimasto.Lui era fatto così, e nessuno mai ci si sarebbe abituato. Era inquietante, solitario, opportunista... ma a Nihlus poco importava, perché sapeva di aver davanti un professionista, completamente devoto ai suoi progetti, al Consiglio e alle missioni che andava a svolgere.Non sapeva però che Saren lo considerava ancora un debole, una persona fin troppo attaccata ai sentimenti per potersi concentrare sul suo dovere. Aveva riflettuto a lungo, prima di prenderlo sotto la sua ala, ma non se n'era mai pentito... forse sarebbe entrato più avanti nell'età adulta, o probabilmente erano solo diversi. Prese un respiro profondo, mentre scorreva l'indice su una riga che aveva riletto ormai tre volte senza memorizzarla... era stanco anche lui, ma doveva comunque restare concentrato. Sollevò la testa di scatto, mentre qualcosa scozzava sulla sua spalla sinistra. In un'altra occasione, se ne sarebbe di sicuro accorto, ma quella missione l'aveva sfiancato oltre ogni limite. Spostò la testa, inclinandola in avanti, mentre Nihlus schioccava la lingua sul palato, in preda ad un sonno necessario.Serrò la mascella, Saren, allargando man mano lo sguardo per scoccargli un'occhiata talmente truce da spaventarsi lui stesso. Spaventarsi? Oh, se era stanco...Tecnicamente, sarebbe bastato spostarsi lievemente sulla destra, o scalare di posto. Beh, ci provò. Si scansò lievemente, causando non solo un rantolo di disappunto da parte di Nihlus, ma anche un crollo poco tattico che lo intrappolò tra le cinghie di sicurezza e un braccio dannatamente pesante.Lo Spettro stava trattenendo il fiato, spostando lo sguardo da una parte all'altra dell'abitacolo, realmente indispettito da quella situazione.Come se non bastasse, Nihlus si era profondamente addormentato, causandogli un improvviso senso di sonnolenza. No, doveva resistere, le palpebre non.dovevano.chiuders...Uno sbadiglio davvero profondo, poi la sua testa ciondolò in avanti un paio di volte, prima che gli occhi si chiudessero pesantemente sulla bozza di un bel sogno. Si strinse istintivamente nelle spalle, poi poggiò la testa sulla prima cosa che capitava, inspirando ed esalando un profumo conosciuto. Sapeva di terra, proveniente da un campo di battaglia del quale aveva avuto esperienza... eppure era nuovo, accattivante, qualcosa che a parole non si dovrebbe spiegare. Le immagini non c'erano, sostituite a forza da esperienze sensoriali... sentiva caldo, addirittura, un tepore gentile, che gli cingeva le spalle e lo sorreggeva sul petto, affinché non cadesse sul freddo pavimento del mezzo da sbarco. Poi si svegliò, e tutta quella situazione si trasformò in qualcosa di assurdamente imbarazzante... per lui, almeno.-Ahia...-Nihlus era sveglio, e sfogliava lo stesso datapad che prima Saren teneva fra le mani, uno sguardo decisamente divertito e le mandibole lievemente flesse verso l'esterno.Lo Spettro batté un paio di volte le palpebre, poi le spalancò direttamente, terrorizzato più per il fatto di essersi appoggiato sulla spalla del suo allievo che per il furto dell'oggetto. L'aveva ingannato, e tutto per poter dare un'occhiata alla sua valutazione. Dissimulare era l'unica opzione accettabile.-Trovato qualcosa di interessante?- chiese, ricomponendosi con tutta la calma possibile. Non cercò nemmeno di mascherare la sua voce da sonno,