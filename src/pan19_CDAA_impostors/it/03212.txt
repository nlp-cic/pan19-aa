. Pensò che stesse per alzarsi e tirargli un pugno, invece si limitò a dire - Lasciami in pace.
- Suvvia darling, perché devi essere sempre così scontroso? Non ho mica detto niente di-
- Ho detto lasciami in pace.
Eames in un'altra occasione avrebbe riso, e avrebbe continuato a stuzzicarlo. Quella volta però, nella voce di Arthur c'era qualcosa di strano. Non era il solito tono scocciato e stizzito che riservava alle repliche contro le sue frecciatine.
- Arthur. - lo chiamò, serio. Non aveva più voglia di scherzare, né di prenderlo in giro.

 

Quando Eames lo invitava a bere qualcosa, Arthur di solito si arrabbiava. Lo rimproverava di non essere professionale, diceva che non avrebbero dovuto bere quando erano impegnati in un lavoro, che avrebbero dovuto concentrarsi esclusivamente sugli obiettivi della missione e tenere lontane dal corpo sostanze che avrebbero potuto interferire con l'azione del PASIV. Lo rimproverava con frasi brevi . Le pause erano regolate dai loro passi. E nel frattempo erano arrivati nel locale che Eames aveva scelto. Era sempre un posto elegante, non eccessivamente formale ma neanche volgare, normalmente tranquillo, con un po' di jazz in sottofondo e camerieri discreti. Si sedevano sempre al banco, comunque. Dopo averlo rimproverato un ultima volta con un tono scazzato, Arthur ordinava. Un Martini, per cominciare. Poi diventavano due. Tre. Quattro. Perdeva il conto, ed Eames chiacchierava, Arthur smetteva di ascoltarlo, mentre la sua voce si fondeva con il basso della musica. Era in quel momento che Eames lo prendeva con dolcezza per un gomito, e lo accompagnava fuori. Ridevano, mentre camminavano verso l'albergo di Eames. Quando erano a Londra, come quella volta, andavano direttamente a casa sua. Camminavano. Arthur normalmente fingeva di non ricordare altro. Si sforzava di dimenticare. Ma diventava sempre più difficile. Eames lo baciava appena prima di cercare le chiavi della camera, come se gli stesse facendo una promessa. Apriva la porta, e se lo trascinava dietro. Arthur faceva il difficile, gli borbottava dietro qualcosa, Eames versava un bicchiere di whisky a entrambi. Dopodiché andava maledettamente tutto a posto. Maledettamente meraviglioso. Arthur aveva la sensazione che fosse al posto giusto, nel momento giusto, tra le mani giuste. Poi la mattina si svegliava con un malditesta allucinante, la spossatezza della sbronza nei muscoli, l'odore di Eames sulla pelle, il fantasma del suo tocco, e tutto andava a pezzi. Nella testa gli si affollavano mille domande, un senso di disagio e disgusto alla bocca  dello stomaco, soprattutto paura. Cosa aveva fatto? Perché l'aveva fatto? Oltretutto lo aveva fatto di nuovo? Si sentiva in trappola, voleva scappare. Si vestiva in fretta, si preparava un caffè e fuggiva via. Lontano da Eames. Lontano da se stesso. Come se seppellendosi nelle scartoffie che facevano parte del suo lavoro potesse seppellire quella parte di sé che lo spaventava. Funzionava, in un certo senso. Almeno finché non rivedeva Eames.
Se il Falsario fosse stato professionale quanto lui era un Pointman attaccato al suo lavoro, Arthur avrebbe potuto sopravvivere tranquillamente allo stress di vedere tutti i giorni una persona con cui era perfettamente consapevole di avere avuto un rapporto sessuale, sebbene non lo ricordasse nei dettagli per via della gloriosa sbronza che faceva sempre in modo di procurarsi, per il semplice motivo che stavano lavorando, e non c'era tempo per pensare a cose come relazioni e sentimenti. Avrebbe potuto felicemente fare finta di nulla, immerso nelle sue carte fino al collo. Purtroppo Eames era quello che era, e non poteva fare altro che flirtare spudoratamente tutto il tempo. Lo aveva fatto fin da quando si erano conosciuti, quando ancora non condividevano un letto almeno tre volte a settimana. Arthur non si capacitava di come avesse potuto credere che avrebbe smesso. Comunque, aveva imparato a sopportarlo. Ciò che non uccide fortifica, ripeteva. Aveva rafforzato il suo livello di sopportazione, e forte del fatto che comunque non ricordava davvero gran parte della serata per via dell'alcool (sebbene potesse immaginarla) aveva ignorato e respinto con successo tutte le battutine e le allusioni, sopportando tutti i nomignoli che gli venivano affibbiati.

Questo, fino a quel giorno. A ogni battuta di Eames si era sentito sempre peggio, mentre ricordava cose che in passato non aveva mai ricordato. Non aveva bevuto abbastanza. Era l'unica ipotesi che gli veniva in mente.
Ogni volta sentiva calore, di una piacevolezza inspiegabile, il che bastava per renderglielo nemico, e per costringerlo ad affastellare giustificazioni confuse e contradditorie. Non si sarebbe arreso all'incomprensione.
Poi, l'ultima cosa che aveva detto Eames gli aveva fatto gettare la spugna. Non capiva. Non c'era niente da fare. Non riusciva a respirare, stava sudando, ma d'altronde era normale, visto che la stanza era molto calda.
Fissava il caffè nella tazza di carta. Glielo aveva portato Eames, il che se possibile peggiorava le cose. Non ne aveva ancora bevuta neanche una goccia, ma sapeva già che non c'era un grammo di zucchero.
Nero e amarissimo, come piaceva a lui. Amaro per farlo sentire più sveglio, più Arthur.
- Arthur. - lo chiamò Eames, con un tono soffice