roteò gli occhi verso l’alto, il rossore sulle sue guance aumentò insieme ai battiti del suo cuore.

“Non li hai avuti, okay.” John tagliò corto prima che il panico potesse rovinare ogni cosa.  “Hai notato fuoriuscite insolite dal pene? Pus o altre secrezioni?”

“Santo cielo, John! “

“Sherlock, per la seconda volta: sono—“

“Domande di routine, okay!” Lo anticipò sull’orlo dell’isteria.  “No! Non ho—“ Si fermò, rimodulò il suo tono di voce. “Non ho notato niente di simile!”

“Bene. Ottimo direi. Eiaculazione dolorosa?”

Il silenzio spiazzante che ricevette fu sufficiente per spingere John a dargli un taglio.

“D’accordo, d’accordo. Direi che può bastare.”

Quando John si alzò, il cuore di Sherlock perse un colpo.  Osservò il dottore rimestare nella borsa seguendone tutti i movimenti come attraverso un fucile di precisione, e trasalì ancora quando John si voltò nuovamente verso di lui.

“Ho dimenticato una cosa in camera, torno subito. “ Disse con voce calma. Si fermò sulla soglia della porta, quasi si fosse improvvisamente ricordato di un dettaglio “Nel frattempo, sistemati pure. Piegati verso il lavandino, poggia i gomiti sul bordo di esso e tira giù i pantaloni, d’accordo?”

In realtà, John non aveva dimenticato proprio niente. Era un espediente che usava spesso, quello di uscire dalla stanza per permettere  al suo paziente, in assenza di un paravento, di trovare la propria privacy nel momento in cui avrebbe dovuto fare a meno dei vestiti. In genere ne annunciava l’intento, ma considerato il nervosismo di Sherlock, preferì usare una scusa che non risaltasse troppo le ragioni. Era certo che Sherlock, ad ogni modo, lo avesse intuito.

Al suo ritorno però, ciò che trovò non fu esattamente ciò che sperava di trovare.

Preferì pensare che vi fosse il febbrone da cavallo e la privazione di sonno dietro l’incapacità di Sherlock di eseguire le tre operazioni richiesta. Altrimenti quella notte, incredibilmente lunga già di suo, si sarebbe aperta ad altre interminabili ore, e no. Non era ciò che più desiderava.

“Sherlock...”

Con i gomiti tremanti sulla porcellana liscia del lavandino, Sherlock si voltò piano, rivelando il volto di un colorito che poco differiva dall’arredamento della stanza.

“Non posso visitarti con i pantaloni addosso,” Disse ridendo senza scherno. “Tirali giù, coraggio.”

Fu la mano che John andò a posare rassicurante sulla schiena curvata del detective a far scattare quel qualcosa che Sherlock, da tutta la serata, cercava di controllare: il panico.

“John, non—“ Quasi un singhiozzo, quasi una supplica, in verità. John non ricordava di aver mai sentito niente di simile levarsi dalle labbra del suo migliore amico prima di allora: era paura. Era terrore, a dirla tutta.

“Hey? Cosa cosa c’è?” Chiese gentile ed apprensivo, strofinando la mano sulla schiena oltremodo calda dell’uomo. “Va tutto bene, stai tranquillo. Tutto bene.”

Ci provò a chiudere gli occhi e portarsi altrove, a inalare e tirare dentro di sé angoli del suo Mental Palace in cui potersi rifugiare e trovare la calma perduta, ma fallì.  Ciò che era rimasto del suo Mental Palace era un palazzo in fiamme.

“John, dammi delle medicine e finiamola qui, te ne prego.”  Supplicò con voce attraversata da note isteriche che strinsero sì, il cuore di John ma non ne intaccarono il suo buonsenso.

“Ti ho già detto che ciò che mi chiedi è impossibile, Sherlock. Non ho assolutamente idea di cosa possa essere indicato per te in questo caso, perché in primo luogo, non so cos’hai.”  La voce calma e paziente di John sembrava appartenere ad un altro universo, un mondo in perfetta collisione con quello di Sherlock, e appariva così strana.

“Vieni qui, siediti. Riprendi fiato un attimo—“

Malgrado il bruciante imbarazzo (la febbre stava facendo un ottimo lavoro nel coprirlo, ma...), Sherlock si lasciò manipolare dal dottore, che con una mano sul suo torace, lo tirò gentilmente a sé, guindandolo poi verso il wc chiuso.

“Cristo, sedami! Dammi tutti i sedativi che hai, narcotizzami!” Gridò esasperato. 

“Per renderti così debole da non riuscire neppure a muovere un muscolo? No, grazie! Non è in questo modo che svolgo il mio lavoro! E non è così che funziona, Sherlock! Preferisco saperti vigile e petulante piuttosto che costringerti a qualcosa che non vorresti dopo averti imbottito di droghe!” 
Questo. Questo aveva irritato i sentimenti del Dottor Watson più di quanto avrebbe voluto dar a vedere.

Ma se quella uscita aveva portato John a incrociare le braccia al petto nel tentativo di regolare il modo rabbioso con cui aveva preso a incamerare aria nei polmoni, nella risposta che ricevette, Sherlock vide la sua ultima speranza morire. Non era un caso a cui riusciva a dare soluzione – non nell’immediato, almeno.
Sentiva le interiora corrose da fuoco lento, vivo. La febbre gli annebbiava la vista, amplificava le sensazioni oltre la soglia della sopportabilità, e più di ogni altra cosa, sembrava adesso avergli spezzato le ossa in frammenti talmente piccoli che si sentì come fosse rimasto privo di