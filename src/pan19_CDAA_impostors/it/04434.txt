a guardare Scott, restando però appoggiato al tavolino dove aveva posato la macchina fotografica. L’altro si sentì quasi bruciare da quello sguardo, in esso non c’era niente che avesse mai visto prima.

Senza dire una parola Taylor si avvicinò a lui, seduto nel vano del furgoncino, le gambe che penzolavano fuori. Gli appoggiò le mani sulle ginocchia, gli occhi incollati a quelli dell’amico.

“Taylor,” la voce di Scott era poco più di un sussurro, “cosa… cosa stai facendo?” Gli chiese, sentendo le guance in fiamme sotto quello sguardo che lo stava tenendo incollato a quel metallo freddo, senza il coraggio nemmeno di muoversi.

“Sorridi ancora per me, Scott,” replicò Taylor, “solo per me…”

Il giovane allungò una mano, accarezzando piano il volto dell’amico. Per Scott fu come aver preso la scossa, e istintivamente si spostò indietro. A quella reazione anche Taylor fece un passo indietro, il cuore che batteva a mille, negli occhi la paura di aver fatto una stronzata enorme.

“No, Taylor, aspetta,” mormorò Scott guardandolo, “io non…” scosse la testa e si guardò attorno, sedendosi meglio sulla coperta appoggiata sul metallo del cassone del furgoncino. Non aveva la minima idea di cosa sarebbe successo il giorno dopo, ma non gli interessava.

Quello che aveva visto negli occhi di Taylor… quello che aveva provato quando lo aveva solo sfiorato… non poteva nascondere a se stesso quanto lo desiderasse, e non poteva nasconderlo nemmeno a Taylor effettivamente.

A quel pensiero si mise a ridere scuotendo la testa, “mio Dio, mi sento un quindicenne alla sua prima esperienza.”

Taylor restò immobile a guardarlo, incantato di nuovo da quel sorriso. Poi senza aggiungere una parola lo raggiunge sul furgoncino, inginocchiandosi di fronte a lui.

“Mio Dio Scott,” mormorò passandosi la lingua sulle labbra, “mio Dio… dimmi che mi vuoi quanto ti voglio io.”

Per tutta risposta Scott respirò a fondo, sdraiandosi sulla schiena, attento a fare in modo che le sue gambe fossero ai lati del corpo di Taylor, “secondo te?”

Annuendo Taylor gli appoggiò le mani sulle cosce, accarezzandolo piano, “se la cosa ti fa piacere,” mormorò piano togliendo le mani a fatica da quelle gambe e appoggiandogliele ai lati del viso, “non sono molto lontano dal sentirmi un quindicenne imbranato anche io.”

Scott sorrise scuotendo la testa e appoggiando le mani sulle spalle di Taylor, provando quasi un piacere fisico nel sentire quei muscoli sotto le dita, “baciami Taylor.”

La sua voce, bassa e roca, fece rabbrividire l’altro, che si abbassò su di lui, restando fermo a pochi centimetri dal suo viso. Gli passò la lingua sulle labbra, sorridendo malizioso quando, sdraiandosi completamente su di lui, sentì il sesso duro di Scott sfiorare il suo, “siamo due stupidi quindicenni eccitati.”

“No,” replicò Scott ridendo, “siamo due uomini eccitati, Taylor. Perciò credimi, o stai fermo o fai qualcosa, non mi va di venire nei pantaloni dimostrando di essere davvero un liceale.”

Non uscì più un’altra parola dalla bocca di Taylor, troppo impegnata a togliere ogni respiro e ogni piccolo barlume di razionalità a Scott. Quando sentì la mano del compagno tra i capelli, con quella stretta forte e decisa, Taylor si spinse di più contro di lui, mentre le loro lingue insieme lo stavano facendo impazzire.

Se questo significava sentirsi un liceale al primo bacio… con quei brividi che gli stavano attraversando il corpo solo per quel bacio e per quello sfiorarsi dei loro corpi,  beh, Taylor era certo che, da quel momento, avrebbe voluto sentirsi un quindicenne ogni giorno della sua vita.

Quando si staccarono per recuperare aria, Taylor sorrise a Scott, poi gli scostò ancora un po’ il collo della camicia verde che indossava, ringraziando mentalmente chi aveva deciso che dovesse portarla quasi completamente aperta: questo gli rendeva le cose più facili.

Iniziò a leccargli il collo, continuando a sentire quella presa forte tra i suoi capelli. Quando sentì un gemito lasciare le labbra di Scott iniziò a succhiare la pelle delicata del collo, del tutto incurante del fatto che, il giorno dopo, l’amico se ne sarebbe dovuto andare in giro con un segno molto visibile.

Dal canto suo Scott era del tutto disinteressato a qualsiasi segno. Quello che voleva era che Taylor non la smettesse mai di fargli provare quelle sensazioni. Tolse la mano dai suoi capelli e la infilò sotto il maglioncino che il compagno indossava.

“Mmmh, Taylor…”

Sorridendo Taylor si staccò dal suo collo, guardandolo, “tutto bene?”

“Sì,” rispose Scott ricambiando il sorriso, “solo, tirati su un attimo, siediti sulle mie gambe.”

Taylor lo guardò, cercando di capire cosa passasse nella testa dell’amico, ma subito decise di non porsi domande e si limitò a fare ciò che Scott gli aveva chiesto. L’altro allungò le mani verso di lui e gli slacciò il maglioncino sotto il suo sguardo attento.

“È di troppo, voglio poterti toccare,” mormorò Scott facendoglielo scivolare lungo le spalle.

Taylor annuì, finendo di sbottonare la camicia del compagno, poi lo aiutò a sollevarsi un poco per finire di togliergliela.

“Cazzo, sei perfetto, Taylor,” sussurrò Scott