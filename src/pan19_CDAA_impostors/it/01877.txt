l’imbarazzo e la timidezza, era piacevole e divertente. Sorrise fra sé e sé e si guardò attorno. Riuscì a scorgere Louis in mezzo alla folla, così si staccò dal muretto e lo osservò avvicinarsi. Il sorriso si ammosciò un poco. Louis non sembrava felice. Camminava col capo basso e lo sguardo piantato a terra, mentre reggeva con una mano la spallina della tracolla. Alzò per un attimo lo sguardo e vide Harry, così un piccolissimo sorriso si disegnò sulle sue labbra. Scomparve subito dopo. Harry si accigliò contrariato. Louis non stava decisamente bene. “Louis? È successo qualcosa?” Il ragazzo alzò le spalle ma non disse nulla, mentre il gruppetto della sua classe li superava borbottando una risata. Lo fissavano e ridevano. Louis li guardò di sottecchi e si fece ancora più piccolo. “Dimmelo”, lo esortò Harry. “Il mio ginocchio è un po’ ammaccato e quando fa così freddo mi fa male. Oggi ho detto al Professore di educazione fisica che avrei saltato la lezione, e lui mi ha chiesto se fosse dovuto al mio ciclo”, spiegò, con un tono fra l’arrabbiato e l’umiliato, senza guardarlo. Harry spalancò la bocca e trattenne il fiato. “Cazzo, che pezzo di merda!” sbottò incredulo. Un professore che faceva delle battute del genere? Ma che razza di scuola era quella? Lui, essendo popolare, non era mai stato vittima di certe umiliazioni. Louis alzò le spalle. “Ci son rimasto malissimo. Hanno tutti cominciato a ridere di me. Sono incazzato ma non posso fare niente”, sbottò, stringendo i pugni e scuotendo la testa. L’altro scosse la testa ed aprì le braccia. “Qui”, gli disse. Louis spalancò gli occhi blu e boccheggiò. Harry ridacchiò, poi gli prese le mani e se le portò attorno al collo. Lo abbracciò e Louis si crogiolò per bene. Lo stomaco gli prudeva dalla felicità e l’umiliazione gli scivolò via dalla mente. “Cinque baci per spaventare la tristezza e farla scappare?” domandò Harry mentre sorrideva, mostrando le sue fossette. Louis le trovava dolcissime. Il ragazzo rabbrividì, e per un momento si sentì realmente come se Harry fosse il suo ragazzo. Era una bellissima sensazione sentirsi protetti. Annuì, e Harry si scostò, prendendo a baciargli piano le labbra. Una volta, due, tre. “Non ci pensare più”, gli consigliò Harry, prima di dargli altri due baci. Louis stava gongolando. Farsi baciare da Harry era favoloso, ma farsi baciare da Harry mentre lo stringeva fra le braccia, con quel giubbotto imbottito e caldo, era tutta un’altra cosa. “Sai che penso Louis?” ricominciò Harry, sorridendo e stringendolo un po’. “Penso che quel maniaco sessuale non riesca ad accettare il fatto che tu, pur essendo un maschio, gli piaccia.” Louis rise poi corrugò la fronte. “Che schifo”, disse facendo una smorfia. Seguì qualche attimo di silenzio, poi Louis alzò di poco il capo e si rivolse al ragazzo. “Gli abbracci sono gratis?” gli chiese con un sorriso divertito. Harry si sentì intenerito da quel viso dolce. “Sempre e quando vuoi”, rispose sicuro. Louis sfoggiò un sorriso mozzafiato ed Harry ridacchiò nuovamente e sospirò. “Su, ti porto a casa.” Il ragazzo annuì e la sua spalla bruciò quando Harry vi poggiò sopra la mano, scortandolo fino alla macchina. Chissà se prima o poi sarebbe riuscito a farsi dare anche qualche bacio gratis.



*

 Gli stava dando il terzo bacio del settimo giorno, fuori dalla scuola. Ci si era quasi abituato ormai, ad arrivare a scuola, baciare Louis, seguire le prime tre ore di lezione, baciare Louis, uscire da scuola e baciare di nuovo Louis. Era diventata una piacevole routine, ormai l’aveva ammesso a se stesso ed anche a Niall, che lo costringeva ad esporre a voce alta ogni pensiero su Louis. Sosteneva che quella compravendita stesse andando oltre il rapporto economico, e Harry roteava gli occhi ogni santa volta. Improvvisamente, Harry sgranò gli occhi e staccò le labbra da quelle di Louis, con poca grazia. Louis lo guardò in modo confuso. “Oh merda”, imprecò Harry. “Cosa?!” chiese preoccupato Louis, osservando il ragazzo con agitazione. “Interrogazione di Diritto. Non. So. Nulla”, borbottò Harry, sbiancando. “Con un’insufficienza prima delle vacanze di Natale rischio di mettermi nei casini e chissà quella quando mi fa recuperare!” si lamentò Harry, riferendosi alla sua terrificante professoressa di diritto. “Ho già rotto lo specchietto alla macchina di papà, e mamma ha tenuto la bocca chiusa, ma se per caso dovessi pure portare a casa una pagella disastrata…” rabbrividì. “Preferisco non pensarci.” Louis batté le palpebre. “Uhm, quindi?” “Quindi devo assolutamente andare via!“ rispose Harry guardandosi attorno. “Non penso mi abbiano visto.” “Ah, vuoi bigiare”, capì Louis, annuendo. “Be’ ok, tranquillo, possiamo… recuperare domani”, disse arrossendo. Harry si bloccò. “Vieni con me.” Louis sgranò gli occhi, si mise a posto la tracolla e dondolò sul posto. “Con te?” chiese per sicurezza. Stavano per fumargli le orecchie, visto che il cervello stava