Saltò al riparo, mentre in un grido il nemico si scagliava contro di lui, i capelli di rame ritti in direzione del suo cuore.
Vesta… anzi, Ryuu ebbe paura.
Una paura così profonda che, per la prima volta, lo immobilizzò del tutto, pietrificandolo.
Non avvertì alcun dolore, mentre quell’ago gli trapassava il petto e le palpebre gli si facevano pesanti, vittime di un sonno incontrollabile.

Sconfiggere il nemico era stato piuttosto semplice, affrontare le conseguenze un po’ meno.
I quattro Battle Lovers rimasti sospirarono lieti, osservando le coppie risvegliarsi lentamente e sollevarsi; e si aspettavano che con Vesta sarebbe accaduto lo stesso di lì a poco.
Tuttavia, nonostante gli abiti da principe fossero scomparsi e la magia esaurita, Ryuu non sembrava per nulla disposto ad aprire gli occhi.
Io era chino su di lui.
Si era precipitato verso il compagno e lo aveva sollevato, stringendolo tra le braccia, mentre Yumoto, grazie ai loro poteri combinati, sconfiggeva il mostro.
Non lo aveva lasciato per un solo istante, aspettando e aspettando.Vanamente.
I volti di tutti i giovani si trasformarono in maschere di paura e ansia e, per la prima volta, capirono che quella situazione, probabilmente, non potesse essere definita del tutto un gioco.

Ryuu non sapeva bene dove si trovasse.
Era un luogo immerso in un bianco accecante e da lontano poteva anche avvertire qualcosa di simile al suono delle onde che s’infrangevano sugli scogli.
Batté le palpebre più volte, cercando di mettere a fuoco una qualche immagine o variazione di quello splendore diafano, ma sembrava non esserci nulla, se non una candida e quasi dolorosa monotonia.
Non riusciva a muoversi.
Sapeva di avere mani e piedi; e avvertiva il corpo immobile sul suolo (o forse a mezz’aria), tuttavia non riusciva a vedere o a percepire nulla.
Era frustrante.
Si sentiva annullato e spaventato, preda di un timore che gli seccò la bocca e gli fece un male difficile da descrivere a parole, perché ebbe l’impressione (e non la percezione sensibile) dei propri muscoli che, tesi in uno spasmo, si sciolsero in un tepore sfiancante.Voleva piangere.
Le ultime cose che Ryuu ricordava erano il litigio avuto con Io e la sua voce che da lontano invocava il suo nome.Allora, ricapitolando… come diavolo era finito in quel posto? In quella… prigione?

C’era silenzio nella stanzetta del “Club di Difesa della Terra (lol)”.
Era stato improvvisato un piccolo futon, dove avevano disteso Ryuu dopo che Io lo aveva portato in spalla, e nessuno osava pronunciava una sola parola.
Naruko era seduto su una piccola pila di lenzuola vicino alla testa del compagno di classe, la schiena poggiata alla parete e le ginocchia raccolte in petto, senza che avesse dato il minimo sguardo alle notifiche che di tanto in tanto illuminavano lo schermo del suo tablet.
Persino Yumoto non osava disturbare Vombato per le coccole, tanto l’animale sembrava concentrato a sfogliare un libro scritto in una lingua sconosciuta.
“Sei sicuro che lì troveremo una soluzione?” fu En a interrompere quel martellante silenzio, il tono di voce sempre annoiato ora tinto di una sfumatura che sapeva di vaga preoccupazione.
Vombato non rispose e nessuno osò interpellarlo oltre, perché l’animaletto rosa saltò giù dal tavolo, per dirigersi fuori dalla stanza, probabilmente alla ricerca di altro materiale.
Per quanto Yumoto, dentro sé, sapesse che sarebbe stato inutile, gli andò comunque dietro, con la speranza nel cuore di poter essere d’aiuto in qualche minimo modo in quella ricerca.
Quindi, nella stanza erano rimasti En, Atsushi e Io a vegliare su Ryuu.
Tra i tre, quello più calmo sembrava, paradossalmente, Io, che si limitava a spostare lo sguardo dal viso dormiente di Ryuu al cielo appena un po’ più grigio fuori dalla finestra del club.
In realtà, c’era una vaga sensazione di rabbia a ribollirgli dentro.
La consapevolezza d’aver sbagliato e che il suo agire fosse stato il primo passo verso quella serie di conseguenze che aveva portato Ryuu in un simile stato.Se non avessi posto quella domanda.
Se non lo avessi lasciato andare.
Se fossi arrivato prima.
Una sequela di ipotesi del tutto inutile, una perdita di tempo (e quindi di denaro) che non avrebbe portato ad alcun risultato.
Era davvero così inutile da non poter far nulla per aiutare il compagno..?
Atsushi dovette schiarirsi la voce per tre volte, prima di riuscire a catturare la sua attenzione.
“Naruko?” lo chiamò, e solo allora il ragazzo sollevò lo sguardo in sua direzione.
“Sì?”
“Io ed En-chan stavamo pensando di prendere qualcosa da bere e da mangiare ai distributori, visto che non sappiamo ancora cosa fare e… per quanto tempo restare.”
Il tono del ragazzo più grande era evidentemente mortificato, coperto da uno strato di disagio e tristezza.
Anche i suoi occhi sembravano quasi nascosti in una patina di dolore.
“Tu… vorresti qualcosa in particolare?”
Scosse il capo, senza dire una sola parola, tornando quindi a portare la propria attenzione (forse inconsciamente) al viso dormiente di Ryuu.
“Andiamo, avanti.” soffiò a quel punto En, alzandosi e posando una mano sulla spalla dell’amico che sembrò volesse, per un attimo,