commesse che lo guarda ogni volta con gli occhi a cuoricino, e Louis un po' si sente in colpa a trovare la cosa divertente: è lì per comprare caramelle per lui e il suo fidanzato di ormai sette anni, e c'è una ragazza che vuole palesemente provarci con lui; un po' gli dispiace per lei, e il più delle volte nomina Harry quasi a sproposito mentre sceglie le caramelle per farle capire di essere occupato senza doverglielo dire, ma la ragazza non riesce, o non vuole, cogliere i segnali. Oggi Harry è venuto a prenderlo, a sorpresa, e visto che le caramelle sono finite hanno deciso di andare a comprarne altre; sono mano nella mano come al solito, quando entrano nel negozio, e gli occhi della commessa si illuminano quando lo vede. Harry stringe un po' più forte le dita intorno alle sue, e Louis scuote la testa con un sorriso prima di alzarsi sulla punta dei piedi e dargli un bacio; un po' si sente in colpa per la ragazza, ma dopotutto ha provato a farglielo capire in tutti i modi, e non è stupito quando non è lei a servirli nell'angolo delle caramelle sfuse.

 

Vetrina.Ogni volta che passa davanti alla vetrina del negozio dove lavorava prima di conoscere Louis, gli viene da ridere; i manichini sono stati cambiati da un tempo, e un po' si sente in imbarazzo quando pensa a come detestasse doverli vestire: aveva diciassette anni al tempo, e ricorda fin troppo bene la goffaggine che lo caratterizzava in quel periodo, e di certo lo spazio limitato non lo aiutava a non combinare qualche casino. La prima volta che ha visto Louis ne stava proprio vestendo uno, con la sua poca grazia, e si ricorda di essere diventato rosso come un pomodoro quando un braccio del manichino gli era rimasto in mano proprio mentre gli occhi azzurri di quello sconosciuto lo stavano guardando; e naturalmente, perché l'imbarazzo non è mai stato abbastanza, voltandosi di scatto per sfuggire a quello sguardo ne aveva fatto cadere un altro, che era finito poi contro il terzo prima che riuscisse ad evitarlo. Quel giorno era stato licenziato, non era la prima volta che succedeva qualcosa di simile, e ricorda di essere uscito dal negozio ad occhi bassi, deluso ma allo stesso tempo sollevato di non dover più lavorare in quel posto infernale; c'era il ragazzo con gli occhi azzurri ad aspettarlo e, prima che l'imbarazzo lo facesse correre via, si era avvicinato a lui per invitarlo a bere qualcosa insieme. Harry non è più entrato in quel negozio, e quando passa davanti alle vetrine insieme a Louis, il suo ragazzo non si dimentica mai di ricordargli quanto fosse goffo, ridendo, prima di baciarlo e stringergli forte una mano.

 

Bicicletta.Harry non ama andare in bicicletta, proprio per niente; per questo quella mattina si è svegliato prima di Louis per preparare il picnic, scrivergli un biglietto e lasciarlo vicino alla colazione, ed è uscito a piedi. Non è la prima volta, e Louis sa che Harry preferisce andare a piedi che in bici, pur mettendoci un po' di più, e quando si sveglia non è sorpreso di non avere il corpo del suo ragazzo accanto; sorride davanti alla colazione e il biglietto, e si veste in fretta per poi tirar fuori la sua vecchia bici dal garage. Non ha bisogno di cercarlo nel parco, ogni volta si mettono sempre nello stesso posto, e quando individua Harry, sdraiato sulla coperta di patchwork che ha steso sul prato, rimane per qualche minuto a guardarlo: i soliti occhiali da sole sul volto, le maniche della maglietta arrotolate sulle spalle, e le scarpe abbandonate accanto alla coperta. Smonta dalla bici, appoggiandola poi all'albero dove la mette sempre, e si avvicina in silenzio, inginocchiandosi dietro la sua testa e sorridendo quando Harry si toglie gli occhiali e lo guarda, sottosopra. Mormora un buongiorno, abbassandosi per baciarlo, e Harry ridacchia, infilando le dita nei capelli sulla sua nuca, e quando si separano gli dice di aver sempre sognato un bacio alla Spiderman e Mary Jane.

Prompt: caramelle, vetrina, bicicletta. Suggeriti da Carla.


          (See the end of the chapter for  notes.)
          

Pesci.Harry ha insistito per comprare due pesci rossi, quando sono andati a vivere insieme; Louis aveva pensato che scherzasse (chi vuole pesci rossi, dopotutto?), e aveva capito quanto fosse serio solo quando il suo ragazzo e presto convivente si era presentato tutto sorridente nell'appartamento con una boccia un una mano e un sacchetto di plastica, pieno d'acqua e con due pesciolini dentro, nell'altra. Era stato Harry a mettere tutto al proprio posto, promettendo di prendersene cura personalmente, e aveva insistito perché Louis lo aiutasse a scegliere i nomi; ci avevano impiegato quasi due ore a decidere, seduti sul pavimento davanti alla boccia ora piena d'acqua, e Louis si era sentito stranissimo: da bambino aveva sentito una conversazione simile tra sua madre e il suo patrigno, mentre sceglievano i nomi delle gemelle. Il sorriso di Harry quando glielo dice è ampio e intenerito, ma sembra anche un po' da presa per il culo, e Louis gli salta al collo, baciandolo, solo per togliergli quell'espressione stupida dalla faccia.

 

Colla.Harry ha il