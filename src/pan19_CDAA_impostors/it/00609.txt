E sono sicuro che Sofia sarà felice di aiutarmi – e girò i tacchi, con la bambina in braccio.***Dalla porta aveva guardato lo Spagnolo che rimboccava le coperte alle bambine. Da quando lui era cresciuto e non usava più quella stanza, Antonio vi metteva a dormire le teste coronate che ogni tanto ospitava. Non riusciva a togliere gli occhi da Antonio. Era quasi ipnotizzato nell'osservare ogni suo movimento. Aveva quasi invidiato quella mano che si posava delicatamente sul viso della più piccola e le accarezzava una guancia. Quella mano possedeva una delicatezza unica, nonostante appartenesse ad una persona come Antonio, che era stato un impero coloniale non da poco. Ricordava quando quelle mani erano piene di calli dovuti alle spade che maneggiava, ma quando lo toccavano erano sempre delicate.E poi guardava il sorriso rilassato sul viso del marito. Antonio adorava i bambini e i bambini adoravano lui. L'aveva notato da molto tempo il modo in cui guardava, quasi con invidia, le persone con figli.Loro al massimo avevano dei gatti.Aveva seguito ogni movimento di Antonio quando poi si era alzato ed si stava avvicinando a lui. Gli sorrideva ancora mentre lo prendeva per mano e chiudeva la porta dietro di sé. - Finalmente si sono addormentate – continuava a sorridere, anche se aveva sospirato.- Oh, ma non fare quel sospiro. Tanto ti sei divertito più di loro a giocare – gli aveva rivolto un'occhiataccia, mentre lo Spagnolo iniziava a ridacchiare. Lo conosceva troppo bene perché questi sperasse di fregarlo e fare finta di essere dispiaciuto nell'avere ospiti – Vieni, ho preparato del tè.Antonio lo aveva quasi trascinato in soggiorno, dove ad aspettarli c'erano due belle tazze fumanti. Aveva lasciato che lo Spagnolo si sedesse per primo, e poi gli si era seduto accanto.- Stasera bevo dalla tazza di Lovi! - aveva esordito prendendo la tazza con il tricolore subito in mano, in modo che il legittimo proprietario non potesse protestare.- Ma sei scemo? Dammi la mia tazza! - ma le sue proteste non furono ascoltate, in quanto lo Spagnolo, con un lampo di sfida negli occhi aveva iniziato a sorseggiare la bevanda calda – Sei un bastardo – aveva mormorato prendendo in mano la tazza giallo-rossa. Quelle tazze le aveva comprate da qualche parte Antonio, qualche anno prima. Aveva detto che secondo lui era una cosa romantica avere le tazze in coppia, e ora dovevano usarle ogni mattina per fare colazione. E anche quando la sera si concedevano un attimo di relax con qualcosa di caldo.- Mi dispiace di averle portate a casa, ma non me la sono sentita di rifiutare – Antonio aveva appoggiato la testa sullo schienale, piegandola un po' per poterlo guardare – Mi piace avere dei bambini per casa ogni tanto.- Abbiamo già il gatto, che fa abbastanza danni per essere considerato un bambino a tutti gli effetti – lo aveva guardato a sua volta. Sapeva come si sentiva lo Spagnolo. Poteva intuirlo. Chiunque lo avrebbe intuito anche solo guardandolo.Antonio ridacchiò appoggiando la tazza sul tavolino di legno: - Ma sarebbe bellissimo avere di nuovo un pequeño Lovino che scorrazza per casa – gli aveva sorriso con dolcezza, e lui trovava quel sorriso fin troppo disarmante.Per togliersi dall'imbarazzo che quel sorriso gli provocava ogni volta gli aveva tirato una guancia: - Ma io non sono una donna. Quindi è inutile che parli di marmocchi. Anche perché non partorirei mai un tuo figlio. Cosa farei se poi ti assomigliasse? Lo Spagnolo ridacchiò e prima che l'Italiano se ne accorgesse, era già saldamente stretto tra le sue braccia: - Lo o la ameresti come ami me, non credi?- Non sono dotato di così tanta pazienza e tu ne esaurisci fin troppa – mormorò contro la sua spalla. Per una volta non se la sentiva di spingerlo via da sé, ma preferì essere cullato dal suo calore. Questo era anche un modo con cui lo Spagnolo tranquillizzava sé stesso. Non chiedeva mai di essere abbracciato, ma in compenso la sua morsa poi non lasciava sfuggire l'Italiano. E anche ora, probabilmente voleva solo sentirsi protetto e rassicurato.Sospirò e gli tirò un po' i capelli: - Se vuoi così tanto un figlio, potevi anche sposare Belle allora – ma quasi si pentì di ciò che aveva detto, appena aveva sentito le braccia di Antonio che allentavano la presa attorno al suo corpo.- Ma per chi mi hai preso, Lovi? Di certo non sto con un persona in base alla sua capacità di procreare – sospirò e si appoggiò più comodamente sul divano. Aveva fissato il soffitto, percependo gli occhi dell'Italiano su di sé.Aveva sospirato anche lui, mentre riprendeva la tazza di tè in mano: - Però è una cosa che mi chiedo sempre, sin da quando ero molto giovane. Non riesco mai a capire perché proprio io. Tra tutte le persone che potevi scegliere, tu hai scelto me... Che non sono propriamente la persona più facile da sopportare al mondo.Ridacchiò. Non voleva farlo, ma ridacchiò: - Dopo tutti questi secoli, ancora ti fai queste domande?- Mi viene spontaneo visto che ho un marito masochista – lo guardò male. Odiava quando Antonio ridacchiava alle sue confessioni. Lo faceva quasi sentire un idiota solo perché aveva espresso i suoi dubbi tanto apertamente.- Querido –