morale mi è capitato più volte di dibattere sull'uomo in quanto tale e in condizioni psichiatriche borderline del genere e...” si fermò quando vide Sherlock aprire e chiudere la mano mimando il verso di un becco d'oca. “Sì. Le tue inutili chiacchiere da filosofo non mi interessano.” alternò lo sguardo tra Tom che ricambiava quel dispetto pizzicandogli la mano e Mycroft che sorrideva di nascosto per quella pantomima. Smise di mimare il becco che s'apriva e si chiudeva quando fu stufo dei pizzicotti di Tom, quindi iniziò a spiegare ad entrambi la sindrome di Cotard così come gliela aveva spiegata il dottor Stamford. Mycroft e Tom risultarono molto interessati dal racconto di Sherlock: non lo interruppero mai, tenendo i propri commenti alla fine della narrazione. In particolare, Tom continuò ad esprimere le proprie riserve circa le intenzioni di Sherlock e, d'altro canto, il fatto che il filosofo avesse da obiettare, gli dava la conferma che Mycroft avesse effettivamente il potere necessario per esaudire il suo desiderio. “Sherlock.” lo chiamò Mycroft che, infine, parlò “Io non so in che modo questo John abbia attirato la tua attenzione, perché è chiaro che il tuo non sia solo un interesse scientifico, ma Tom ha ragione. Non è semplice occuparsi di un paziente psichiatrico, soprattutto se soffre di un delirio complesso come questa particolare sindrome.” si espresse con la calma che lo contraddistingueva, soffermando il proprio sguardo sul fratello minore “Dammi del tempo per rifletterci.” Sherlock, che un tempo si sarebbe infuriato per il rifiuto, urlando paranoico circa la mancanza di fiducia di Mycroft nei suoi confronti, annuì impercettibilmente “Va bene. Ma non farti influenzare troppo da Tom.” Mycroft sorrise a Tom prima di tornare su Sherlock “Nel frattempo potresti andare a trovarlo come ti ha suggerito il dottor Stamford. Iniziare a conoscere meglio lui e la sua complicata malattia.” sospirò leggermente, quindi allungò la mano destra su uno dei brownie sdraiati sul vassoio “Ora levatevi dai piedi. Voglio stare solo con il senso di colpa che mi verrà dopo aver mangiato questa bomba calorica.” Sherlock rise, ma prima che potesse prenderlo in giro, Tom lo spinse fuori dalla sala da pranzo indirizzandolo verso il proprio studio “Lascia stare il mio uomo e vieni con me. Ho per te il materiale bibliografico che mi hai chiesto l'altra volta.” Sherlock gli fece il verso “Il tuo uomo è anche mio fratello.” Tom continuò a spingerlo lungo il corridoio “Sì, parlerai della tua morbosa gelosia nei suoi confronti con il tuo analista.” “Stupido filosofo!” sbottò Sherlock provando invano a colpirlo. Mycroft, ancora in sala da pranzo, rise con gli angoli delle labbra sporchi di cioccolato “Cena più spettacolo. E senza neanche pagare.” sbirciò oltre la porta, seguendo con lo sguardo gli uomini più importanti della sua vita scherzare l'uno con l'altro in un'atmosfera familiare che si augurò di non perdere mai.   

 





°oOo°

 

 Tre giorni dopo, Sherlock tornò al Bethlem Royal Hospital. Era indeciso se discutere prima col dottor Stamford circa gli argomenti che avrebbe potuto trattare e quelli che, invece, avrebbe dovuto evitare con John, ma infine decise di affidarsi all'istinto e vivere quel primo incontro ufficiale a cuor leggero, senza affrontare tematiche ostiche come la guerra o la sindrome di Cotard nello specifico. Era il momento di maggiore calma all'interno della clinica: erano appena le due del pomeriggio, l'orario di visite era concluso da mezzora, il carrello delle terapie era già passato. Sherlock, che grazie al dottor Stamford trovò un particolare badge al banco dell'accettazione, scelse appositamente quell'orario per poter incontrare John senza troppi intoppi: non chiese neppure aiuto ad infermieri e dottori per trovarlo, decidendo di visitare la struttura per registrare mentalmente i cambiamenti avvenuti dal decesso di sua madre Violet fino a quel giorno. Visitò tutte le salette dedicate alle attività ricreative e, nonostante l'espressione marmorea persistente sul suo viso, provò una certa dose di tristezza di fronte ad alcuni casi clinici di grave entità e non poté fare a meno di pensare che se a lui, proprio a lui, fosse accaduto che il suo cervello gli si fosse rivoltato contro, avrebbe preferito morire pur di sapere di vivere in quel modo, schiavo delle medicine e dei deliri imposti dalla sua mente malata. Si rese anche conto che probabilmente era un pensiero assai egoistico da fare, soprattutto di fronte a tutti quei pazienti psichiatrici, ma l'idea che le pareti razionali del suo Palazzo Mentale iniziassero a sgretolarsi a favore di qualche delirio irrazionale e psicotico, gli fece venire la pelle d'oca più di ogni altra cosa al mondo. Scacciò con difficoltà quel pensiero dato che il suo Palazzo Mentale continuava ad elencargli, volente o nolente, le diverse sindromi a lui conosciute e che riconosceva nei diversi pazienti della clinica, ma alla fine ci riuscì, motivato dall'aspettativa dell'incontro con John. Accelerò percettibilmente il passo quando non lo trovò nei primi tre piani e per un attimo fu investito dal dubbio che all'uomo dagli occhi blu fosse vietato uscire dal quinto piano. Scorse dunque rapidamente il quarto e, colmo di impazienza, si riversò all'ultimo piano della struttura, lo stesso in cui era ospitata sua madre, lo stesso in cui aveva incontrato John. Lo trovò