avrebbe tenuta e usata fino a che non fosse crollata in pezzi, e lui con lei.

"Buongiorno, Arakita."

Arakita si voltò, un sopracciglio inarcato per la sorpresa e poi sorrise mostrando i denti. "'Giorno. Fuku-chan manda i suoi saluti."

Kinjou sorrise a sua volta dietro agli occhiali a specchio. "Altrettanto da parte mia."

"Sì, sì," Arakita sbuffò. "Tipo, voi due dovreste mandarvi i messaggini del buongiorno appena svegli invece che usare me come corriere. È una rottura."

"Ho idea che Fukutomi abbia una ragione molto precisa per volere che sia tu a portare i nostri messaggi."

"Se avete una storia segreta e ti fai frustare dal lui di nascosto, tienitelo per te."

"Come fai a sapere che non sono io a usare la frusta su di lui?"

"Ora non mi toglierò più quest'orrida immagine mentale dalla testa, grazie per avermi rovinato la vita."

Kinjou rise con la testa gettata all'indietro. "Se può consolarti, la frusta non è il mio attrezzo favorito. Le corde, d'altro canto..."

"L'immagine mentale sta peggiorando."

"Corde blu, per Fukutomi? Nodi spessi."

Arakita si sfregò entrambe le mani sulle palpebre e grugnì. "Sei proprio deciso a incasinarmi la testa? Chiudi la bocca!"

Kinjou rise di nuovo e sollevò gli occhiali per togliersi una lacrima dall'occhio. "Perdonami. Se ti consola, non ho una relazione con Fukutomi, né sono intenzionato ad averla."

"Mi sembra il minimo."

"Le relazioni tra due Dom ti disturbano?"

"Quando di mezzo c'è il mio Dom --"

Kinjou sorrise e Arakita sentì la guance scaldarsi sotto il suo sguardo. "E ora che vuoi?" borbottò, infilandosi nella porta del club a testa bassa e con le mani in tasca. "Muovi il culo," urlò poi, "e facciamo almeno qualche giro prima che comincino le lezioni!"

_ _ _

 

"Vuoi?" Shinkai rallentò il passo e si affiancò a Fukutomi per tendergli una barretta energetica che l'altro rifiutò con un cenno del capo. La barretta sparì nelle tasche della maglia, ma Shinkai rimase affiancato al suo compagno di scuola.

"Cosa c'è?"

"Abbiamo corso parecchio sta mattina. Sei particolarmente in forma oggi."

"Quindi?"

"Ma l'umore non è dei migliori."

"Ti sbagli, sono di ottimo umore."

"Oh?" Shinkai inarcò un sopracciglio. "Allora come mai sei così freddo?"

Senza diminuire il passo Fukutomi si sollevò, lasciando il manubrio. "Non è mia abitudine interrompere un allenamento, anche se abbiamo lavorato molto come oggi. Meno ci alleniamo, meno possibilità avremo di battere Kinjou."

"E Yasutomo."

Fukutomi sbatté le palpebre. "E Arakita. Anche lui è un avversario di tutto rispetto."

Shinkai recuperò la barretta che aveva appena ritirato, l'aprì e se la ficcò in bocca. "Sì, lo è. La cosa ti crea scompensi?"

"A cosa ti riferisci?"

"Yasutomo?" Shinkai sgranocchiò la barretta e la fece oscillare tra le labbra. "Come assist del tuo rivale."

"Kinjou non poteva trovarne uno più capace. Non per niente Arakita al terzo anno di liceo era il numero due della Hako Gaku."

Shinkai ingoiò la barretta e rise. "Stai continuando a evitare la mia domanda!"

"Arakita è un ottimo ciclista e un ottimo assist. Kinjou ha evidentemente un grandissimo talento come leader ed è un asso capace. Sono una squadra eccellente e dei rivali di tutto rispetto."

"E intanto uno è un Dom e l'altro è il tuo sub."

Fukutomi inarcò entrambe le sopracciglia e si appoggiò nuovamente al manubrio. "Cosa intendi?"

"Niente. Solo che in queste circostanze la gente tende ad essere un tantino gelosa e a fare cose un po' fuori di testa."

"Ad esempio?"

"Ad esempio sculacciare così tanto il suo sub la notte prima di una cara da impedirgli di potersi sedere sul sellino…"

Fukutomi guardò avanti, le mani strette al manubrio e per un lungo momento nessuno dei due disse nulla. Il vento soffiava piano contro di loro, non abbastanza da essere un grande fastidio ma faceva oscillare le punte dei capelli sotto gli elmetti e accarezzava i visi arrossati e sudati.

Shinkai, i denti affondati nella sua barretta, deglutì e se la portò via dalla bocca con una mano. "Ehi, Juichi? Era uno scherzo. Non stavo cercando di insinuare niente di che né sul tuo conto né sul suo. E poi, se c'è qualcuno di fedele quello è --"

"Lo so benissimo. E no, non sono affatto geloso. Se si cominciano a nutrire dei dubbi e ad usare mezzi simili per vincere significa che la volontà ha cominciato a crollare. E io sono forte."

Shinkai sorrise. "Ben detto. E, oh, siamo arrivati alla fine del nostro percorso, e lasciando tutti quanti indietro..."

"Ci siamo comunque rilassati un po' troppo. La prossima volta ci alleneremo di più e meglio."

"Okay, okay."

"Per ora andiamo a farci una doccia."

"E prima di andare in classe, spuntino!"

Arakita, seduto sul divano a piedi nudi e con indosso soltanto una maglietta bianca troppo larga per