in punta di piedi per baciarle l’angolo delle labbra. Non fossi paralizzata dalla paura di quello che mi può fare ‘sta squilibrata, vomiterei solo a vederle.

“Capito, capito. Sarà meglio che vada a recuperare Haru da sotto la doccia prima che si prenda un accidente… E salutami Ai-chan!” 

Meglio sparire e non tentare più la sorte.
Ci teniamo alla nostra pelle, vero ragazze?

Prompt: Band!AU

La via del professionismo non fa per loro. Da una vita Makoto cerca di farlo a capire a Nagisa, e da una vita il biondino fa orecchie da mercante e si ripara dietro alla batteria.Non con un frontman che attirerà pure il pubblico femminile, con quella sua aria dal bel tenebroso ed i suoi misteriosi silenzi, ma che suona solo quando gli pare a lui.Che tipo, se quella sera non gli va scende dal palco e va ad esibirsi in camerino. O sotto la doccia. Perché è la musica ad essere ossigeno, per Haru. Del pubblico se ne frega.A Makoto va bene così, lui suona per accompagnare la voce di Haru ed il resto ha poca importanza. Può riporre la chitarra nella sua custodia senza troppi rimpianti se l'altro decidesse di mollare. L'ha già fatto una volta e può farlo una seconda.Non gli interessa la fama. 

E cosa va a fare Nagisa, con l'aiuto della loro manager - voluta da lui, perché ogni gruppo che si rispetti ha una manager - invece di accontentarsi di far baccano in un garage?

Li iscrive ad un contest.Contro Rin, che ancora devono sostituire.

Dannazione.

Prompt: “You know when you’re drowning you don’t actually inhale until right before you black out. It’s called voluntary apnea. It’s like no matter how much you’re freaking out, the instinct to not let any water in is so strong that you won’t open your mouth until you feel like your head’s exploding. Then when you finally do let it in, it stops hurting. It’s not scary anymore. It’s actually…kind of peaceful.” (Teen Wolf)

TW: DROWNING

Avere paura dell’oceano.Ridicolo, no? Specie per un nuotatore.Non che sia privo di pericoli, per carità. Solo un pazzo, o uno particolarmente disperato di non deludere i suoi nuovi amici, ci si tufferebbe da solo nel bel mezzo della notte.

Averne paura tanto da farsi paralizzare dal terrore a cosa serve, però? Non riuscire a sopportare la vista di qualcuno che lotta per restare a galla, gli salva forse la vita?No, non serve a un bel niente.È stupido, così stupido. Che se ne fa Haru di uno come te?Che se ne fa la squadra di un capitano che non riesce nemmeno a trarre in salvo i propri compagni?

Le gambe sono come pezzi di cemento, i polmoni minacciano di uscirti dal petto per avere un po’ di ossigeno. Ma la bocca è serrata, non vuoi lasciare entrare l’acqua. Non vuoi morire.Pur nella tua stupidità, alla fine perfino tu servirai a qualcosa. E se non servi a niente, pazienza. Non è un buon motivo per smettere di lottare. Ma la testa pulsa, così vicina a scoppiare da obbligarti ad aprire le labbra e prendere una boccata… d’acqua.

Tutto si fa più facile, da quell'attimo in poi. Ti lasci andare. Forse qualcuno ti salverà. Forse no.Tu ti lasci trasportare dall'oceano, non più padre severo che ti terrorizza ma madre amorevole che ti culla.

Chiudi gli occhi. Pace.Buio.

Prompt: "Qualsiasi cosa ispirata a questo: http://myth720.tumblr.com/post/62328363715/makoto-kuns-change-of-voice-ahh-so-cute-and"

A dispetto di quanto si aspettano gli altri, sono parecchie le cose che infastidiscono Haruka.

La voce squillante di Nagisa, la risata molesta di Rin. Makoto che gli cucina il tonno quando potrebbe fargli del merluzzo.Sopporta a malapena il freddo che gli impedisce di nuotare. I vestiti ruvidi che prudono sulla pelle, quella sensazione sgradevole così diversa dalla gentile carezza dell’acqua.Detesta le persone che non solo entrano nella sua vita, ma ci marciano buttando giù ogni sorta di muro e barriera che si è costruito. Specie se dopo aver fatto razzia se ne vanno come se nulla fosse.

Più di ogni altra cosa, però, odia vedere Makoto piangere per la stupidità altrui.Perché se è spaventato, Haru gli può fare da scudo. Se si è fatto male, lo può accompagnare in infermeria.Le ferite all’orgoglio, invece, non sa ancora come curarle.Rin ne è stato il chiaro esempio e non vuole rifare lo stesso errore. Stare a guardare sarebbe come collaborare con quel gruppo d’imbecilli che ancora se la ridono.C’è soltanto una cosa da fare, dal momento che ‘stare al centro dell’attenzione’ sta ben dopo ‘non poter far nulla per il mio migliore amico’, nella sua lunga lista di eventi indisponenti.

Prendere il suo posto.Esporsi allo sciocco stupore generale perché mai lo hanno sentito