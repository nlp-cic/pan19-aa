di avere un piccolo albero da mettere sul tavolo. Di quelli che compravi a pochi soldi in qualche negozio cinese. Sul camino in salotto avrebbero appeso le vecchie calze che aveva cucito la madre di Marco per loro quando ancora erano bambini. Forse avrebbero messo qualche candela come soprammobile. Ma poi quella follia natalizia sarebbe finita lì.

Solo che Marco non era di tale avviso.

Quella mattina era entrato in casa assieme a Reiner. Si stavano trascinando dietro un enorme abete natalizio. Di quelli veri che poi avrebbero perso tutti gli aghi e lui stava già pensando che non aveva alcuna intenzione di pulirli. Li avrebbe lasciati a Marco, e se si fosse lamentato glieli avrebbe fatti pulire con la lingua.

Era rimasto seduto sul divano tutto il tempo, senza muovere neppure un dito mentre guardava i due uomini trasportare l'albero. Aveva usato la scusa che non era abbastanza muscoloso per un lavoro del genere. In realtà era troppo pigro per aiutarli, e troppo poco incline a qualsiasi spirito natalizio.

 

***Non si era mosso dal divano quasi per tutto il giorno. Aveva continuato una maratona di film che aveva visto e rivisto centinaia di volte, e stava ignorando il compagno che stava trasformando casa loro nel laboratorio di Babbo Natale.

O almeno cercava di ignorarlo. Ma non era molto facile ignorare quasi due metri di muscoli che si muovevano per il salotto, canticchiando e fischiettando motivi natalizi, mentre addobbava l'albero. Aveva addosso uno di quei orrendi maglioni natalizi e, se lo ricordava bene, doveva avere delle renne sul davanti.

Verde. Rosso. Bianco. Renne.

L'antisesso più puro. Secondo solo ai calzini che lui stesso aveva addosso. (A righe verdi e viola. Con le dita separate. Un regalo di sua nonna.)

Riusciva a non guardare il maglione solo perché Marco indossava i suoi jeans migliori. Quelli che gli fasciavano i fianchi e le gambe in modo impeccabile. E che accentuavano la curva perfetta del suo fondoschiena.

“Jean, mi aiuti con questa ghirlanda?” Il moro teneva in mano un ghirlanda rossa e dorata. Classico, doveva immaginarlo.

Con uno sbuffo si era alzato dal divano e gli si era avvicinato. Doveva fare almeno un po' di scena, altrimenti non sarebbe stato lui.

“Non credo di voler sapere quanto hai speso per tutti questi addobbi. Spero solo che tu abbia usato i tuoi soldi, e non i nostri.”

Marco aveva ridacchiato mentre osservava Jean sbirciare nella scatola in cui aveva riposto palline, ghirlande e decorazioni varie.

“Non ho comprato tutto. Certe cose le ho recuperate a casa dei miei e dei tuoi. Sono stati più che felici di darmi tutto quello che gli ho chiesto.” Aveva iniziato ad avvolgere la ghirlanda attorno all'albero, mentre Jean cercava di aiutarlo.

Cercava, perché non si stava minimamente impegnando, ma Marco non aveva neppure sperato nel suo aiuto. Gli piaceva solo l'idea di fare l'albero insieme. Il primo nella loro nuova casa.

“Ehi, Freckles.”

“Mh?” Marco era sbucato da dietro l'albero, per guardare il compagno che lo guardava con il broncio stampato sulle labbra. Poteva solo sorridere.

“Te lo scordi, Marco. Non mi metto una cosa del genere addosso.” Jean aveva in mano un maglione identico al suo.

“Non fare il Grinch della situazione!” Il moro gli si era avvicinato e lo aveva guardato. “Da bambino li mettevi sempre questi maglioni. E non puoi dire di no perché me lo ricordo, e se anche non mi ricordassi, tua madre mi ha fatto vedere foto interessanti mentre cercavamo gli addobbi.”

“Mi avete costretto a diventare il Grinch! Siete tutti fissati con il Natale! Oh, no no, Marco! Non mi guardare così! Sto maglione non lo metto neppure se mi paghi! Lo regali ad altri, o finisce a far compagnia alla legna nel camino!”

 

***Non solo aveva finito con l'indossare il maglione che gli aveva appena regalato Marco. Aveva anche finito per aiutarlo ad addobbare la casa e l'albero. Gli aveva anche promesso che lo avrebbe aiutato a preparare il pranzo di Natale, dall'antipasto al dolce. Aveva anche acconsentito a invitare entrambe le loro famiglie a pranzo. Fratelli compresi.

Perché quando aveva sentito le labbra di Marco sulle proprie, il suo cervello aveva avuto un corto circuito. Le mani di Marco si erano subito appoggiate sui suoi fianchi, mentre approfondiva il bacio.

Jean era sicuro lo avesse fatto apposta, perché sapeva quanto il biondo bramasse le sue attenzioni.

Quando aveva sentito la mano di Marco spostarsi più in basso, a stringere la sua natica, allora perso anche quell'ultimo flebile legame che il suo cervello aveva con il suo corpo. Perché aveva passato buona parte della giornata a guardare il compagno, e ad immaginare cosa avrebbe voluto fargli.

Solo perché indossava i suoi pantaloni migliori.

Non aveva protestato quando Marco gli aveva tolto la maglia che indossava per fargli mettere quell'orrendo maglione.

Non aveva protestato neppure quando lo aveva preso in braccio per portarlo sul divano.

Non aveva protestato quando le labbra di Marco avevano raggiunto il suo collo, anzi. Aveva subito inclinato la testa per permettere al moro di continuare a baciarlo, leccarlo, succhiarlo. Le sue dita accarezzavano la nuca del compagno, mentre