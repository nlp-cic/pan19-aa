più gentile quando ci hai arrestati.”

“Non ho arrestato te,” fece notare Lestrade.

“Hai minacciato di farlo,” replicò calmo John, gli occhi fissi su di lui.

“Ho minacciato di farlo. Sì. Davvero mi dispiace, è stata una strana notte, era—”

John interruppe le sue scuse, scuotendo la testa. “Il commissario è entrato dopo di te, Greg, ho capito abbastanza in fretta che le cose non erano più in mano tua e fuori dal tuo controllo. Immagino che sarai in un mare di guai per tutta questa faccenda?”

“Veramente no. A quanto pare ho un benefattore.”

“Un benefattore?”

“Mycroft.”

John alzò gli occhi al cielo. “Mio Dio, Mycroft è ovunque ultimamente. Non si può mettere piede fuori casa senza inciampare su Mycroft.”

“L’ha presa male?” suggerì Lestrade.

“Chi lo sa?”

“La signora Hudson ha detto che sta tenendo l’appartamento così com’è.”

“Sì. Pensa che tra qualche settimana tornerò in me e vorrò tutta quella roba. Come se potessi volerla. Ti puoi immaginare? Raccogliere tutta la roba di Sherlock e metterla da qualche parte? Sarebbe già abbastanza male metterla in deposito, chiudere la porta e lasciarla lì al buio e all’umido e alla polvere. Ma sarebbe peggio viverci, averla intorno costantemente, come se lui fosse uscito per un secondo, starei sempre ad aspettare…” John prese un respiro tremante. “Ma non posso neanche venderla. Non so neanche cosa sia la metà delle volte, e passerei tutto il tempo a desiderare che lui fosse lì per poterglielo chiedere perché non gliel’ho mai chiesto quando potevo e, dannazione Greg, non voglio averci nulla a che fare. Vorrei che Mycroft semplicemente… non lo so. Se ne andasse.”

“Continua a disturbarti?”

“No. No, in realtà. Sono stato ingiusto. L’ho incontrato solo una volta. Manda messaggi. Messaggi normali. Almeno, normali per Mycroft. Consegnati da un corriere, ma almeno non sono sigillati con la ceralacca e cuciti nella federa del mio cuscino o qualcosa di ugualmente assurdo.”

Lestrade non poté fare a meno di sorridere. “Messaggi su cosa?”

“Cose in sospeso sul blog e cose del genere. Non è colpa sua, ma sento che preferirei una separazione netta, sai? Non doverlo affrontare, non doverci più pensare.”

“Posso fare da intermediario se vuoi.”

John lo guardò curiosamente. “Conosci Mycroft?”

“Pensi che ci sia qualcuno che conosca Mycroft?”

“Pare giusto. No, non è un problema, me ne occuperò io. Sono nervoso oggi, scusa. Sono stato un pessimo padrone di casa. Sul serio, sei sicuro di non volere niente?”

Non sapeva perché la diga che aveva attentamente costruito scelse quell’istante per rompersi, ma si ruppe. Forse era questo posto, forse respirare la desolazione di quest’appartamento ti logorava. Ultimamente aveva continuato a ripetersi di non pensare al passato, ai piccoli, insignificanti momenti che componevano, in fondo, un’amicizia. In sei settimane aveva cercato di non pensare a Sherlock Holmes, e non pensò a lui adesso, ma ripensò a John, alla festa che aveva organizzato per la vigilia di Natale, tutto felice mentre offriva bibite e stuzzichini. John era entrato nella vita di Sherlock e in qualche modo aveva preso le persone disparate nell’orbita di Sherlock e le aveva strette tutte in una specie di famiglia raffazzonata. Vieni da noi per la vigilia aveva detto John, credo che inaugureremo una tradizione, una riunione annuale. Al tempo, Lestrade era stato, come tutti loro, di buon umore. Era sembrato un periodo gioioso, con tutta la vita davanti, tutti loro alleati nella strana, frustrante dedizione all’insoffribile genio che condividevano. Tanti Natali in cui Sherlock avrebbe fatto commenti orribili e loro sarebbero stati irritati, ed era stato qualcosa di divertente di cui fare parte, divertente grazie a John, e ora, in sei settimane, con la stella intorno a cui orbitavano sparita, erano lasciati tutti alla deriva, a muoversi per inerzia. “No,” disse, sorpreso da quanto suonasse triste nel dirlo, da quanto fosse triste improvvisamente. “Sono davvero a posto.”

John sembrò percepire il suo cambiamento d’umore. “Come lo hai conosciuto?” chiese improvvisamente.

“Sherlock?” chiarì Lestrade. Non era una domanda che John gli avesse mai fatto.

John annuì brevemente.

Sei settimane in cui non aveva pensato a Sherlock Holmes. Lestrade ci pensò ora, a come era quando si erano appena conosciuti, quando Lestrade non aveva avuto il minimo sospetto delle cose sorprendenti che sarebbero successe. “Diciamo solo che l’ultima volta che l’ho arrestato non è stata la prima volta che l’ho arrestato.”

“Droga?” tirò a indovinare John. “È per quello che sapevi…”

“Droga, sì.” Lestrade ci ripensò. Era una vita che non ci pensava. Era da molto tempo che non vedeva in Sherlock Holmes il ragazzino disperato di quando l’aveva incontrato la prima volta. “Ma non come gli altri drogati. Era un totale disastro, completamente fatto, finché non ha sentito due agenti che discutevano di un caso di omicidio che avevamo appena aperto, e improvvisamente