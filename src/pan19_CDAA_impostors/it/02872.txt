aveva alimentato le sue speranze in modo esponenziale.Rivaille non era un tipo intelligente, piuttosto era molto intuitivo e si fidava del proprio istinto – forse nella sua vita precedente era stato un soldato – non aveva studiato, ma leggeva molto e si documentava quando trovava qualcosa che lo interessava davvero. Quel lavoro era uno dei pochi che riuscisse a fare senza trovare ripugnante stare con gli altri, essere toccato da mani sporche: a contatto con l'acqua e i bicchieri da pulire, con i piatti da lavare, si era detto che era il genere di occupazione che faceva per lui.«Ciao, Rivaille.» la sua voce interruppe il flusso dei suoi pensieri, facendolo quasi sobbalzare. Sollevò allora lo sguardo argento, che era rimasto abbassato leggermente fino a quel momento, per posarlo nuovamente sul viso sorridente del biondo. Gli rispose con un mugugno basso, mentre sistemava ancora una volta i bicchieri; doveva apparirgli davvero strano, come tipo: non aveva fatto proprio nulla, per guadagnarsi quella simpatia che, invece, l'uomo sembrava avergli accordato così, semplicemente.«Ho trovato un buon lavoro e un appartamento, non credevo di riuscirci così in fretta.»«Forse è merito della tua faccia da culo.» Erwin rise, senza prendersela, mentre si copriva le labbra in quel gesto strano e discreto che, in qualche modo, provocava una strana ansia in lui. Era bello, quando lo faceva, quando lasciava solo intravedere una leggera porzione della sua bocca, delle sue labbra, in un'azione così piena di discrezione e timidezza, quasi.«Probabile. O forse è per via del mio cognome. Averne uno importante aiuta, credo. Ma ho voluto solo dare le mie referenze.»Reprimere il desiderio di chiedergli quale fosse, quel cognome importante gli costò molta più fatica di quanto, forse, avrebbe mai creduto; eppure non tentò di indagare, perché non erano davvero cazzi suoi.Erwin tornò spesso, al locale; sempre di sera, sempre con un completo elegante e sempre con quell'aria da persona importante e gentile che, per lui, significava quasi un ossimoro. Era buono e sincero, cosa che Rivaille non era mai, neppure mentre parlavano: cercava vie di fuga, sviava i discorsi e cambiava argomento quando si finiva a parlare di qualcosa di troppo personale. Non riusciva davvero a capire che cosa potesse esserci di bello, nel parlare con una persona come lui. Cosa ci trovasse, quell'uomo distinto, nel parlare con lui con tale franchezza.Lo comprese il giorno in cui Erwin gli chiese – per la prima volta – a che ora finisse il turno; sembrava un po' a disagio, molto diverso da come gli era sembrato fino a quel momento, oltre al bancone di fronte a sé. Era una persona molto intuitiva e, oltre quell'espressione un po' a disagio, lesse l'imbarazzo che esso nascondeva – non che gli interessasse davvero, tuttavia riusciva a comprendere che, uno come Erwin, meritava franchezza.«Perché?»«Potevamo prendere qualcosa insieme...»Rivaille emise un sospiro, scuotendo appena il capo, senza un'apparente motivazione – o forse sì – prima di riaprire la bocca per rispondergli.«Non mi conosci nemmeno, perché dovremmo?»«Proprio per conoscerci meglio. Mi piace parlare con te, volevo solo-»Seccato, lo interruppe con un gesto della mano; avrebbe voluto scacciarlo, allontanarlo in modo meno plateale e meno diretto, tuttavia era consapevole che se non lo avesse preso di petto, non avrebbe affatto risolto il problema. Erwin era una persona gentile e, proprio per tale motivo, avrebbe cercato un punto di accordo, qualcosa per convincerlo. Lui non voleva: sapeva che cosa cercava ed era convinto di non riuscire a darglielo, neppure volendo. Come poteva, una persona come lui?«Non posso.» ed era vero, che non poteva. Tante ragioni lo tenevano troppo lontano dal mondo di quell'uomo, troppe per essere elencate tutte; poteva piacergli fisicamente, poteva trovarsi bene insieme a lui, poteva desiderare di più di quello che – solitamente – voleva dagli uomini che attiravano la sua attenzione, ma quell'uomo alto e distinto, era diverso. Troppo.«Capisco...»Che avesse un altro amante? Probabile. O forse semplicemente non aveva alcun interesse ad approfondire un rapporto nato in una circostanza come quella, forse non gli piacevano gli uomini che apparivano troppo rispetto alla folla per via dell'altezza e della stazza; ci sarebbero state molte ragioni e, di certo, lui non era nessuno per insistere.Tacque per i successivi minuti che impiegò per bere la sua acqua tonica, conscio del fatto che – forse – era solamente un fastidio, la sua presenza lì. D'altra parte non faceva altro che parlargli di quello che faceva, delle persone strane che incontrava e del lavoro, che gli piaceva molto più in quella piccola azienda, piuttosto che quando era stato a capo di quella di suo padre. Rivaille non aveva mai chiesto nulla, riguardo alla sua famiglia, né lui lo aveva fatto della sua, come se ci fosse un tacito accordo di non sfiorare quell'argomento che sembrava essere delicato per entrambi.«Meglio che vada... Scusami, per averti assillato.»Ancora una banconota presa dalle sue mani, ma la sensazione che potesse essere l'ultima. Lo si leggeva nell'