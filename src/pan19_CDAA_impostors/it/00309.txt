po', come se la cosa non lo disturbasse.

“Non lo so. Cosa vuoi fare?”

Stiles fa spallucce. “Una maratona di programmi televisivi? Magari qualcosa di meno violento questa volta.” Poi si illumina. “Guardiamo Hunger Games venerdì, per cui non devi dispiacerti.”

Non è stato detto per ferirlo, lo sa, ma la recepisce comunque come una delusione. È soltanto un film. E non riesce nemmeno con quello. “Mi va bene.”

“Potresti scegliere tu?”

“Ovvio.”

Stiles resta silenzio a lungo. “Vuoi che vada via?”

“Come vuoi.” Derek fa spallucce. Non vuole, ma non è che l'altro abbia fatto qualcosa  di diverso dal messaggiare con il tipo per tutto il tempo, e le poche parole buttate qui e lì servono solo a distrarlo dalla lettura.

“Okay, sì.” Stiles sfodera il bastone e va via.

Derek non riesce a chiedergli di non farlo.

Stiles non ritorna fino al giovedì della settimana successiva e Derek è quasi arrivato a credere che non lo avrebbe più rivisto. Ha contemplato l'idea di mandargli un messaggio per chiedergli scusa, ma non è nemmeno sicuro per cosa dover effettivamente scusarsi.

Ha avuto problemi a dormire per tutta la settimana. Proprio l'addormentarsi gli viene difficile; il cervello non sembra fermarsi mai e quando lo fa, poi arrivano gli incubi che lo svegliano a quasi tutte le ore. Per cui quando arriva giovedì, è talmente sfatto che prendere dei sonniferi pare essere rimasta l'ultima alternativa possibile.

“Hey, Derek,” Stiles esordisce e quasi si aspetta che gli dica di andar via.

“Ciao.”

È bello vederlo. È confortante.

“Come stai?”

Derek abbassa lo sguardo sul caffè davanti a sé. “Normale.”

“Che succede?” Stiles lo incita a continuare mentre prende posto sulla sua solita sedia. Che si trova sempre lì.

“Ho di nuovo problemi a dormire,” confessa.

Stiles si acciglia, stringendosi le mani tra le gambe. “Deve essere brutto.”

“Immagino di sì. E tu?”

“Sto bene. Nervoso per domani e roba così.” Stiles fa spallucce e si tamburella un indice contro l'altro.

“Questo tipo ti sembra sempre okay?”

Stiles esita per qualche secondo di troppo, insospettendolo. “Che?” Derek lo incita.

"È per il sesso. Mi fa sentire strano.”

“In che senso?”

“Ci siamo visti soltanto una volta e parliamo tutti i giorni, okay, ma sembra che voglia già farlo domani e io non sono sicuro.”

Derek lo osserva per qualche momento. Sembra ansioso, le dita ancora intente a tamburellare contro le gambe, le guance, il cellulare. “Allora non farlo.”

“La fai sembrare così facile.”

Derek emette un mormorio frustrato. Sembra quasi che non ci arrivi. “È facile.”

“In teoria, sì.” C'è un'espressione senza speranza sul suo viso. Come se fosse combattuto. “Tipo che come fai a sapere che le cose sono dirette verso quella strada?”

“Pare che tu l'abbia già notato,” Derek osserva, ma ottiene una scrollata di spalle in risposta.

“Non è la stessa cosa. Cioè, tra una conversazione e la realtà.”

“Lo saprai quando vi bacerete e noterai la differenza.” Derek non fa riferimento alle mani che andranno spostandosi, o all'avvicinamento dei corpi o agli ansimi. Gli viene la nausea al solo pensiero.

Stiles si morde il labbro inferiore. “Non ci siamo veramente baciati.”

“Mi pareva che avessi detto che volesse fare sesso con te.”

“Voleva. Cioè, vuole.”

Ascoltare quella cosa non lo fa sentire affatto meglio. Anche quando si procede con maggior rapidità le persone si baciano almeno una volta, se ne hanno l'occasione, prima di andare a letto insieme. E non crede che le cose siano tante cambiate nel corso degli anni. “Lo sa che non hai esperienza, vero?”

“Uh.”

Ha un tuffo al cuore. “Stiles,” sospira. “Dovresti dirglielo.”

“Perché?” L'altro chiede sulla difensiva. “Non sono affari suoi.”

“Non è per il suo bene. Ma per il tuo.” Si passa una mano in faccia, la frustrazione gli provoca prurito. Sembra come se la mente stia nuotando tra tutte quelle informazioni e i differenti pensieri che ne scaturiscono e scorrono in varie direzioni.

“Non capisco perché ti importi così tanto. Non è nemmeno un affare tuo.” La mascella di Stiles scocca, è chiaramente irritato. “Non è una virtù che devi proteggere.”

“Hai ragione,” Derek concorda, sapendo che ha superato il confine. “Non dovrei interferire.”

“No, non dovresti.” Per chissà quale ragione Stiles è ancora più irritato. “Sembra che tu speri che io rimanga single.”

“Non è vero.”

“Cosa? Che per te sarebbe meglio che fossimo in due a fare i socialmente disadattati?” Il tono di Stiles si è fatto improvvisamente duro e Derek è più preso di quanto vuole far credere.

“Non è così.” Il cervello fruga per ricordare come si faccia in situazioni simili, ma c'è un blocco. Con Laura è facile. Lui conosce i limiti di lei e lei i suoi. Con