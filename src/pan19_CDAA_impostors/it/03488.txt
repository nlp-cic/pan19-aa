gambe, arrossendo leggermente. Le ha parlato in un inglese stentato, pieno di errori: ma l’ha chiamata Principessa. Ha avuto riguardo del mio corpo o di me? Del mio ruolo, o dei miei sentimenti? E di te, fratello, chi avrà pietà, nella storia? Che ne sarà del tuo corpo, adesso? Striscia verso lo specchio: la ragazza bionda si muove come un verme scarlatto sul piancito e tossisce convulsamente quando la polvere le entra nel naso. È una vista pietosa e stranamente affascinante: ogni tanto, Nunnally si ferma a guardarla. La stanza è grande e lei è terribilmente debole, tanto che lo sforzo le scatena scariche di tachicardia nel petto e le fa girare la testa. Non svenire non svenire non svenire. Quando è davanti all’armadio, la ragazza bionda alza la testa e la guarda: è rossa in faccia per la fatica. Un’ultima spinta, le sussurra: la sua stessa voce esce dalle labbra della ragazza dentro lo specchio, ed è tenera e compassionevole. Questa compassione non è di un genere che la offende, così Nunnally se ne sente rincuorata. Si alza a sedere e respira affannosamente per qualche secondo, i capelli che le ricadono davanti al viso e creano una sorta di grotta in cui non c’è che il rosseggiare del suo grembo e il candore delle tibie incrociate. Ha il ventre ricoperto di polvere e sabbia raccattate da terra mentre strisciava. Poco importa. Ma quelle fasce di cuoio che le stringono le cosce...quelle sì, la offendono terribilmente. Come si tolgono?


Maledizione… Sono strette: le sue gambe non sentono nulla, ma le sue mani sì, e l’idea che suo fratello abbia potuto permettere una cosa del genere- un’umiliazione, piccola rispetto alle altre, ma ancora più vile proprio perché le sembra studiata in ogni particolare- la fa impallidire di rabbia e di dolore. Tenta di far scorrere il laccio verso il ginocchio o di ruotarlo per trovare una fibbia, un qualsiasi punto di chiusura. Le sue dita, come sempre, sono più efficienti dei suoi occhi. Mentre lotta contro la durezza del cuoio e il poco agio lasciato alle sue mani emette un piccolo lamento: è un suono che le fa pensare a un animale ferito. Finalmente ha trovato il modo di far scivolare la fascia: le strappa via con così tanta foga (prima l’una; poi l’altra) che ora la pelle chiara è tutta rossa e piena di piccole escoriazioni. Non sento niente. Non sento niente di niente. Piena di una rabbia che la opprime fino a farle mancare il respiro, Nunnally inizia semplicemente a conficcarsi le unghie nella carne, e la carne non risponde se non debolissimamente, ma gli occhi, oh, loro vedono tutto: vedono le piccole scarlatte mezzelune incise nella pelle e poi le gocce di sangue che finalmente inizia a sgorgare dalle ferite più profonde. Poi, alza la testa e guarda la ragazza dentro lo specchio: e di colpo smette, perché alla rabbia si è sostituita una profonda pietà. Nella cornice di legno, la ragazza la guarda con gli occhi lucidi e i capelli scomposti: la guarda con le mani conficcate nelle gambe e le fasce di cuoio ancora strette intorno alle braccia. Ha gli occhi viola: sono bellissimi. È lo sguardo, chiaro e allo stesso tempo gonfio di tempesta, di Lelouch.  Apri gli occhi, ti prego. Non mi abbandonare. Non mi abbandonare, cuore mio, occhi miei, mio unico fratello. Tu mi lasci un mondo nuovo, purificato dalle tue menzogne; ma quel mondo è grigio senza i tuoi occhi a vederlo con me, ed io sono sola sotto lo sguardo del sole, sola e senza nessuno che ti pianga insieme a me. Questi miei occhi nuovi, questo mondo nuovo, questi doni che hai coltivato nel sangue, tutto questo è così insincero; tutto questo è così ingiusto. Perché sei così crudele, anche nel momento in cui sei più amorevole? Perché ho riacquistato la vista solo per vederti morire?  La sua voce trema come acqua corrente nella pozza nera che è il silenzio della stanza. Non c’è risposta a queste domande, naturalmente. - Nunnally- dice, a bassa voce, cercando di imitare in qualche modo il timbro e l’inflessione che erano di Lelouch, e mentre lo fa guarda nello specchio tutto ciò che le resta di lui- il colore viola delle iridi, il colore rosso del loro sangue. - Nunnally. Tu sei Nunnally. Nunnally Vi Britannia. La ragazza bionda le sorride in modo incoraggiante.   - Principessa.  C’è qualcuno, fuori dalla porta. Istintivamente, Nunnally si rannicchia per coprire la carne là dov’è nuda. - Dite pure- risponde, trattenendosi il più possibile dal prorompere in lacrime al suono di una voce umana, una qualsiasi voce. Si sporge oltre l’armadio: la soglia è scura, più buia della penombra della stanza, eppure dalla serratura filtra una macchia di luce gialla e s’intravede qualcosa di scuro. - Principessa, il Comandante Todo chiede di Voi. È la voce del soldato di prima; non potrà avere più di diciotto, vent’anni (la stessa età di Lelouch) e si sta sforzando di parlare correttamente e lo fa allo stesso