avrebbe fatto male, pensò).

Era una villa a due piani, davanti c'era un piccolo giardino incolto, perché probabilmente gli affittuari non se ne prendevano per nulla cura. Non bussarono alla grande porta di legno ma il vichingo la aprì con le chiavi e gli fece strada «Benvenuto» disse, richiudendo la porta e chiedendogli la giacca che appese prontamente all'attaccapanni.

«Amici?» chiamò poi e si udirono suoni provenire da qualche strada più in là «Aspetta un attimo qui, per favore» gli chiese e andò a parlare brevemente con i suoi tre amici, molto probabilmente per avvertirli di non dire accidentalmente il suo nome e altre cose futili, dal punto di vista di Loki, che infatti non aspettò e lo seguì poco dopo, entrando in un salone, grande per gli standard degli esseri umani ma molto piccolo rispetto al palazzo di Utgarða. «Non lasciare gli ospiti all'ingresso. È estremamente maleducato» gli disse, ignorando gli altri tre che invece lo osservavamo intensamente.

«Ricordi i miei amici, te li ho indicati al pub» disse il biondo rivolgendo un gesto ampio agli altri, seduti differentemente sui divani e sulle poltrone. «Piacere» disse Loki del tutto indifferente, alzando un sopracciglio, molto più interessato alla casa e a ciò che conteneva.

«Salve» Fandral si alzò e gli si avvicinò e gli batté le mani in segno di saluto «Ancora non abbiamo conosciuto altri viaggiatori» ma il suo entusiasmo si spese immediatamente all'occhiataccia agghiacciante e furiosa che Loki gli rivolse quando lo toccò. Il bellimbusto levò subito le mani e fece un sorriso agitato. «È bello incontrare altre persone...?» lo disse con un inflessione stranissima e dubbiosa che la fece somigliare ad una domanda. Il grassone lì vicino a lui fece un grugnito e gli disse: «Fan, levati, altrimenti rischi che ti mangia»

Hogun rimase in silenzio.

«Ahah» solo il suo amico vichingo rise e batté una mano sulla spalla di Loki «Non prendertela, Fandral, a lui non piacciano le persone. Tranne me, ovviamente. Sono un re, lo sapete» gli altri risero e la tensione si sciolse immediatamente e anche Loki emise un gemito e alzò gli occhi al cielo «Ma per favore»

«Basta fraternizzare. Non piaceva nemmeno a te, no? Andiamo a mangiare qualcosa» se lo trascinò via come al solito, verso la cucina molto ben visibile da lì. «Hai fame? Io tantissima. Quel cibo immondo che ci hai fatto mangiare era insufficiente a nutrire un guerriero come me. Da qualche parte dovrei avere alcune nostre vecchie provviste...»

«No, a dire il vero non ho...»

«Mangia questo» gli porse un pezzo di focaccia morbida «Sembra che stai per svenire da un momento all'altro, sei cadaverico»

Loki sbuffò. Non poteva dirgli che era semplicemente perché in realtà la sua pelle era blu. Quello sì che sarebbe stato strano e lo avrebbe fatto preoccupare. Tuttavia era stanco e con in cervello ancora pieno di endorfine, perciò rimase zitto e addentò la focaccia prima di strabuzzare gli occhi e osservarlo meravigliato. «Santo cielo!»

Il biondo lo guardava gongolate e divertito «Buono, non è vero? L'abbiamo portato da casa nostra. Niente è più buono del pane che facciamo noi. E aspetta che ti faccia assaggiare la nostra carne secca. Bella speziata e affumicata come si deve. Dovrebbe essere qui» e cominciò ad aprire ante a caso fino a che non riuscì a trovare un cesto pieno di cibo. Il biondone continuò a trafficare con gli oggetti e gli porse un piatto e dei tovaglioli e poi cominciò ad elargirgli formaggio e carne secca. «Per me è un po' poco, ma come spuntino di mezzanotte va più che bene»

«O per...» Loki si zittì con un nuovo boccone, mangiando con foga «Come fa ad essere così buono? È... divino»

L'altro scoppiò a ridere di gusto «Ah! È vero, ma c'è da dire che non mi sembri abituato a mangiare molto né bene» gli sorrise con quel faccione tondo e gli occhi blu intenso e Loki si diede una sistemata, cercando di smettere di avere quella foga vorace che lo metteva allo stesso piano del bruto. «Non dico che non sia vero, ma resta comunque del cibo ottimo» lo guardò a sua volta e poi si accigliò «E penso che questo sia il primo complimento che ti faccio»

«Oh, non c'è problema, la tua reputazione da misantropo incallito è salva. Ti sei complimentato per il cibo che non ho cucinato io. Non c'entro nulla. Sei ancora libero di insultarmi»

Loki rise «Bene, allora continuerò a farlo»

«Grazie»

«Prego» sorrise ancora e ricominciò a mangiare, ma finì molto più velocemente di Loki, che anche se non abbandonò quella foga, dubitava sarebbe mai riuscito ad ingurgitare tanto cibo in così breve tempo, e anche gustandoselo. Perciò finì che lui era ancora lì a mangiare mentre l'altro lo guardava, seduto davanti a lui, dall'altra parte della penisola di marmo in mezzo alla cucina.

«Se potessi» disse l'altro con un sussurro «ti farei assaggiare molto altro. Ti porterei a casa mia e ti toglierei di