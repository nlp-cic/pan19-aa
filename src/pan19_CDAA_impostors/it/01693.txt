qualcosa di invisibile agli occhi degli altri, prima di voltarsi verso di loro come colta da un’illuminazione: «O avete la macchina volante?»«No, no, niente macchina volante!» fece Hermione, ricordando con orrore quel primo giorno di scuola: «Allora, dove ti sei messa?»Luna indicò lo scompartimento dal quale spuntavano le teste di Seamus e Dean e le ragazze vi trascinarono i saluti.«Ciao!» Seamus saltò giù dal treno, mentre Dean si sporse dalla porta del treno facendosi passare il baule di Ginny.Seamus inarcò un sopracciglio in direzione dei ragazzi commentando: «Certo che voi due siete proprio dei cavalieri!»«Sono grandi sostenitori dell’emancipazione femminile…»«E poi li hai visti!» li additò Ginny, mentre Ron aggrottava le sopracciglia come se Hermione avesse detto una parolaccia: «Siamo più forti noi di loro!»«Puoi sempre cambiare idea…»Hermione incrociò le braccia, inarcando le sopracciglia.«No, che non posso… E soprattutto non voglio.» sospirò: «Ne avevamo già parlato no?» le uscì più supplichevole di quanto avrebbe voluto.Ron sorrise, scuotendo appena il capo, e si sporse per depositarle un leggero bacio sulla testa: «Sei la mia secchiona preferita.»Hermione posò le mani e quindi il capo sul suo petto, beandosi di quell’odore che già connetteva al pensiero di casa, in un’accezione molto primitiva del termine. Con le dita sfiorò il maglione leggero del ragazzo fino a raggiungerne il colletto, per giocherellarci. “Mi mancherai” voleva dirgli, ma le parole le morivano in gola. Ancora succedeva spesso, a entrambi, e forse era la cosa che li metteva più in difficoltà: dirsi apertamente le cose. Quella volta, però, Ron parve capire, perché lentamente, timidamente, le circondò la vita con le braccia, delicatamente.«Al primo finesettimana a Hogsmeade ti vengo a trovare,» le disse, ripetendo una promessa che le aveva fatto almeno un migliaio di volte: «Poi tu studierai un sacco, riaggiusterai la scuola insieme alla McGranitt e prenderai tutti i M.A.G.O. possibile e anche di più…» continuò a ripetersi: «E poi l’estate prossima andiamo in Australia…»Hermione spalancò gli occhi, scostando il capo dal suo petto: questo non l’aveva mai detto. Ron la guardò, le orecchie che avevano preso fuoco e gli occhi velati dall’incertezza, la stessa che rese tentennante la sua voce:«Per… cercare i tuoi, no?»Hermione sentì il sorriso esplodere sulle sue labbra simultaneamente al suo cuore e si alzò in punta di piedi per un rapido bacio, chiedendosi una volta di più perché non l’avessero fatto prima.«Bene… È il momento di andare.» disse Hermione quando le figure dei due ragazzi e del binario furono ormai lontane e invisibili.Lanciò un’occhiata a Ginny che annuì senza staccare gli occhi dall’orizzonte: era una donna d’azione più di lei e non amava essere costretta a un altro anno lontano dal suo ragazzo e dall’azione. Per convincerla ci erano voluti gli sforzi congiunti di tutti loro, George compreso… anche se la sua motivazione era la necessità di non farsi battere dai Serpeverde a Quidditch perché altrimenti sarebbe stata la peggior umiliazione di sempre. Attraversò il treno diretta allo scompartimento dei prefetti seguita a ruota da Ginny, Luna e Dean, mentre Seamus li aspettava nello scompartimento. Una volta raggiunto, vi trovarono Ernie McMillan, che indossava la sua stessa spilla, Terry Boot, Dennis Canon, accanto a una ragazzina della loro casa di cui non ricordava il nome, Susan Bones, con altri ragazzi di Tassorosso, e altri loro compagni di scuola, più o meno noti. Passò rapidamente lo sguardo lungo lo scompartimento: ventiquattro persone, più loro quattro erano davvero al completo e i Serpeverde si erano ammucchiati in un angolo. Si affrettò a raggiungere Ernie, consapevole di essere più agitata del necessario e consolata – parzialmente – alla vista delle molteplici pergamene che il ragazzo aveva al suo fianco: anche lei aveva le lettere della McGranitt, ma nello scompartimento, con sé aveva portato solamente delle pergamene con appunti e per fare uno schema dei turni di ronda.«Buongiorno!» la salutò Ernie con una pomposità simile a quella di Percy che tradiva la sua stessa ansia. Neville, Harry, nessuno di loro sarebbe tornato quell’anno e lei non era un leader, non era naturalmente portata a guidare la gente: lei era quella con lei idee (“geniali” disse nella sua testa una voce simile a quella di Ron), quella che inventava l’incantesimo o ricordava un fatto successo cinquecento anni prima o che sapeva leggere le Rune senza dizionario… Non era quello il suo posto. Incontrò gli occhi castani di Ginny che le sorrise incoraggiante; almeno, non era sola.«Buongiorno a tutti!» esordì cercando di sovrastare il chiacchiericcio, ma la voce le uscì a mezzi, sentì le guance scaldarsi.«Un attimo di attenzione!» ribadì Ernie battendo la mano sul tavolo e concentrando così l’attenzione su di loro, quindi le sorrise facendole cenno di continuare.«Buongiorno…» ripeté quasi per farsi forza e cercò di nuovo lo sguardo dei suoi amici, guardando loro ce l’avrebbe fatta: «Quest’anno, sarà un anno un po’ diverso, a partire dalla riunione perché