Forse, tornerai a regalare qualche punto, ma con il tempo, Tadano farà progressi. - -Perché riesci a prendere i miei lanci, Masa-san?-

Mei non aveva minimamente ascoltato le parole dell’ex-capitano e spietato come lo era sempre, pose quella che sapeva essere una domanda difficile. Masatoshi sentì il cuore in gola e lasciando le braccia lì dove erano, portò le pupille sul profilo assorto del compagno. Narumiya lo stava fissando, da un po’. I suoi occhi erano pieni di frustrazione e forse non avevano ancora scaricato del tutto le lacrime dell’ultima sconfitta. I capelli non venivano pettinati con cura da giorni, anche se gli stavano bene ugualmente. Il naso era leggermente scorticato per quel grattare nervoso che ogni tanto saltava fuori, come un vizio mai perso del tutto.

-Perché ti vedo.--Eh?- saltò su Mei; la fronte aggrottata e poi un’espressione di burla – Ovvio che mi vedi, mica sei cieco! Non è che sei un po’ stressato dallo studio, Masa-san?--Magari!- brontolò Harada; le mani a tamponarsi le tempie e l’ennesimo dubbio a tormentarlo. Narumiya era pronto per ricevere le sue parole? -Io vedo tutto di te. Nel senso, quando sei sul monte, riesco a capire come ti senti o come lancerai. Ho sempre avuto questa capacità ma con te l’ho affinata particolarmente. In partita, tu e io ci troviamo spesso a pensare la stessa cosa e questo va a vantaggio della tua smania di comandare e del tuo carattere orgoglioso. A te non piace ricevere ordini, ma io te li do comunque perché alla fine, difficilmente leggiamo il gioco in maniera diversa. –-Sì, siamo così affini! – sorrise il biondino, ritrovando quella serenità che sembrava perduta per sempre. – Che sfortuna essere un anno più piccolo! Magari, venivo anch’io ad Hokkaido. Insieme, avremo fatto faville ai campionati universitari!--Dunque, non pensi più che basti centrare il guantone?- provocò Masa, beccandosi un pugno giocoso, all’altezza del bicipite.-E’ ovvio che centrare il guantone sia fondamentale! Comunque, il prossimo anno potrei raggiungerti a Hokkaido.--Mi hai già selezionato come miglior catcher in assoluto?- buttò lì Masa, le guance leggermente colorate di rosso e una strana smorfia intellegibile quale risposta. Harada attese qualche istante, letteralmente sedotto dallo scintillare felino delle pupille cerulee. Perché Mei lo stava fissando con ‘sì tanta insistenza?-Non provarci!--Cosa?--A fare il furbo con me, spostando la conversazione su ben altro.- s’innervosì rapidamente. Il corpo si alzò di scatto e Narumiya camminò fino ai bilancieri. A circa tre metri da lui, tornò a fissarlo con cipiglio, quasi si sentisse sicuro solo a quella distanza. –Tu non hai risposto ai miei messaggi per troppo tempo, perché me ne dimentichi! Il coach ti aveva solo chiesto di non ricevere più per me, dunque non dare tutta la colpa a lui. Tu ti sei allontanato e lo hai fatto di tua spontanea volontà!--Mei --No! Non puoi che scusarti e basta, e forse nemmeno le scuse più formali sono sufficienti!--Mei - riprovò esasperato, alzandosi un’altra volta. Si portò nuovamente a tu per tu con lui, ma stavolta, Narumiya lo respinse con una poderosa spinta e a Masa venne d’istinto di allungare la mano.-Non mi toccare sai!- ringhiò l’asso; la mimica non dissimile da certe donzelle oltraggiate di inizio ottocento. –Non t’azzardare a mettermi le mani addosso, senza avermi prima dato una spiegazione plausibile, che non abbia nulla a che fare con il coach!--Ora basta!- parlò sopra Masa, dopo aver cercato di afferrarlo per due volte. Mei si divincolò e in risposta a quell’ordine perentorio, non trovò di meglio che schiaffeggiarlo.

Masa accusò il colpo e davanti ai suoi occhi rabbiosi ed ora più umidi, si limitò a non distogliere lo sguardo. Il suo volto non lasciò trafelare la benché minima emozione, nonostante dentro di sé stesse urlando. Mei non lo lasciava spiegare. Mei stava occupando tutto lo spazio e come il solito, si metteva al centro dell’universo.Un atteggiamento insopportabile.Un atteggiamento che più volte lo aveva spesso spinto a rinnegare ogni cosa e a proseguire per la sua fortunata strada. Era un campione, riusciva bene nello studio, aveva ricevuto una chiamata da Hokkaido, dunque, cos’altro desiderare? L’amore sarebbe venuto poi.Hiroshige aveva fatto bene a separarli.

-Ma quale favola mi sto inventando, se mai a nessuno ho permesso di trattarmi in questo modo, senza farla pagare amaramente?- si domandò cupo, mentre il vento continuava a sbatacchiare le cose. 

Un ramo colpì le finestre del campo coperto e Narumiya sussultò spaventato, avvicinandosi a lui per abitudine. Le mani strinsero il cotone della maglietta con nervosa pretesa, ma la guancia non si concesse che pochi secondi, lì, nel suo personalissimo rifugio sottinteso. Sottinteso perché per infilarsi, doveva sempre escogitare scuse macchinose.E parole su parole andavano a soffocare quella semplice ma inaccettabile cosa, chiamata realtà.

-Sei più calmo, adesso?- domandò Masa, senza reagire in alcun modo. -Ovviamente!- sbuffò Mei; le braccia si distesero in un moto nervoso