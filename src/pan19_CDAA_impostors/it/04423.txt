termoregolazione che mi permette di stare bene in qualsiasi stagione, di fare bagni in torrenti gelati senza perdere la sensibilità nelle gambe. Perciò lasciami qui, solo, a sciogliermi su queste rocce." Gli spieghi, provato già solo dallo sforzo di parlare.

"E perdermi l'occasione di tormentarti, come tu hai fatto per anni?" Ti sussurra nell'orecchio, facendo scorrere le labbra lungo il padiglione. Una delle sue mani scivola sul torace, sfiorando i capezzoli, scorre sugli addominali e accarezza fianchi...

"No, il solletico no! Smettila!"

Prompt: "arancione"- AU post 2x12Ispirato a questo disegno: http://revengeisalwaysanoption.tumblr.com/image/57330537145

Derek era seriamente convinto di aver già pagato abbastanza per i suoi errori. Che vivere con Peter piazzato sul divano – nonostante avesse un appartamento tutto suo dall’altra parte della città – fosse già una punizione sufficiente. Davvero, perché mai il fato avrebbe dovuto accanirsi contro di lui?
Si sbagliava. Oh, quanto si sbagliava.
No, non per via del branco di Alfa. Alla fine si erano rivelati dei pezzi di pane, quelli. L’avevano voluto solo spaventare, sottolineargli che non stava addestrando Erica e Boyd nel migliore dei modi. Fargli capire che, forse, scegliere dei ragazzi così giovani non era stata la migliore decisione che avesse mai preso. Era più probabile che sopravvivessero al morso, sì, ma d’altra parte Paige era la dimostrazione che non sempre quella regola era valida. Così s’era circondato di gente emotiva, istintiva, rabbiosa e scostante. Lui non era Deucalion, tanto stimato dai suoi sottoposti da riuscire a metterli a cuccia con un semplice movimento della nuca. Fatto sta che avevano anche ritrovato Cora e gli avevano riportato indietro tutti e tre senza neanche un graffio. Il solo messaggio che gli avevano lasciato, per via dell’amicizia che a lungo li aveva legati a Talia, era che non avevano alcuna intenzione di minacciare il suo territorio.  Anzi, se avesse avuto problemi con gli Argent o con McCall non avrebbe dovuto esitare a chiamarli.

Avrebbe dovuto aspettarsi che a tanta straordinaria fortuna sarebbe corrisposta l’abituale dose di sventure.
Sacrifici umani per debellare il morbo licantropico dal mondo:  featuring Julia, l’ex ragazza di Kali. Alberi parlanti (“Driadi, Derek, driadi!”, ripeteva nella sua testa una fastidiosa vocina che suonava tanto come quella di Stiles), donne-volpe e streghe. Stava iniziando a pensare che, magari, l’universo stesse cercando di comunicargli qualcosa riguardo al mondo femminile. Tipo: stanne alla larga, a meno che non siano parte del branco o della tua famiglia.

Ma torniamo alle streghe. Streghe, già.
Guidate da un incommensurabile istinto materno verso Isaac, Scott e Stiles – nonché un’incomprensibile simpatia nei confronti di Jackson – e vedendo li come trattava, avevano  deciso di dargli una bella lezione.

Una vocina querula interruppe l’improduttivo attimo di compatimento.
“Dede, Dede, Dede!”  Lo chiamava un bambino sdentato e pieno di sbucciature, che chissà come era riuscito ad arrampicarsi sul tavolo senza che lui se ne accorgesse e lo stava per usare come rampa di lancio “Guarda! Volooooooooooooooooooooooo!!!” Gridò, buttandosi nel vuoto. Se non fosse stato per i suoi riflessi sovrannaturali non sarebbe certamente riuscito ad acchiapparlo prima che si fracassasse la testa.
Lo Sceriffo meritava una medaglia al valore per essere stato in grado farlo sopravvivere tanto a lungo. Sul serio. Stiles era una calamità naturale, accompagnata dal fedele Scott. Il quale mostrava i denti non appena Derek s’avvicinava troppo a lui o al suo migliore amico.
Ora, infatti, aveva i denti conficcati nel suo braccio. Cora gli tirava i capelli per cercare di staccarlo. Jackson – che aveva preteso  di vestirsi con un costume da kanima o sarebbe corso a rivelare tutto ai suoi genitori – se ne stava abbarbicato sulla sua testa. Erica gli si era aggrappata al collo e Boyd si faceva svogliatamente tenere in braccio, lanciando di tanto in tanto occhiate interrogative ad Isaac.
‘Non intendi dare una mano a Cora?’ Sembrava chiedere.
‘No. Mi fanno paura.’ Era la silenziosa risposta dell’altro, che s’affrettava a nascondere il volto nella maglia di Derek.  Era quasi tenero come la stringesse tra le sue manine, terrorizzato dal pensiero che il suo Alfa potesse abbandonarlo se non gli stava appiccicato.

Stiles, avendo già dimenticato lo spavento di pochi minuti prima, stava tranquillamente a colorare i muri.
Vaghe figure antropomorfe contornate da sprazzi di verde, di azzurro, e…
“Dede…”
“Derek, Stiles. Mi chiamo Derek.” Sospirò, staccandosi una volta per tutte McCall dal braccio e tenendolo per il cappuccio della maglia.
“Dede!” Continuò imperterrito Stiles, correndo verso di lui ed inciampandosi nei propri piedi. Cadde piuttosto rovinosamente, ma non l’avvenimento non lo turbò minimamente. Doveva esserci piuttosto abituato.  “Arancione. Finito.” Gli comunicò, cercando – infruttuosamente – di colorargli i jeans per dimostrargli l’urgenza di comprare un nuovo pennarello.
“Quindi?”
“Un altro…” S’interruppe, riflettendo su come farsi dare ciò che aveva chiesto.  “… per favore.”
“Non ne ho.  Arrangiati con il giallo, piuttosto.”
“NO!” Gridò, sconvolto da tale offensiva richiesta.