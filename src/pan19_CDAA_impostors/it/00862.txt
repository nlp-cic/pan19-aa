facile, ma non illuderti, Dean. Non farti del male. Tieni i piedi per terra. Ha ragione, come sempre, perché Sam è un sottuttoio del cavolo che si diverte a fare il grillo parlante di Dean. Vorrebbe che fosse là con lui per impedirgli di fare cose pericolose come cominciare a crederci.
 
 
 
 

 



***

 
 
 
Stanno distribuendo i medicinali all’esterno dell’infermeria, Berta che abbraccia ogni madre con le lacrime agli occhi per le cure ricevute per i figli, quando Dean si accorge dell’angelo che costeggia i cancelli a pochi metri di distanza. Le sentinelle al confine sembrano perennemente confuse sul da farsi; sono diventate progressivamente più calme alla vista della creatura, ma non smettono di tenergli le armi puntate contro.
 
Dean non riesce ad allontanare lo sguardo. La sagoma dell’angelo non è più così lontana e per la prima volta può guardarlo in faccia; la sua vera forma non è percepibile a così poca distanza, non quando l’angelo non sta combattendo, o forse la nasconde per salvare i loro occhi umani. Proprio come aveva fatto Cas un tempo.
 
“E’ bellissimo da guardare,” dice Berta al suo fianco a voce bassa.
 
“Credo di sì.”
 
“E’ uguale a… a lui?”
 
“No”, risponde Dean un po’ troppo velocemente, distogliendo lo sguardo, “lui era… era tutt’altra cosa.”
 
Berta annuisce, tornando a lavoro, e per lunghi minuti non fa altro che scrivere nomi sui blister dei medicinali ancora da consegnare. Poi, come se parlasse più a se stessa che a qualcun altro, dice, “è abbastanza uguale a lui da spezzarti il cuore. Posso leggere la tua faccia da un chilometro di distanza.”
 
Dean respira forte. “Che vuoi che ti dica? Che sono un patetico bastardo? Perché lo sono. Credo che lo sappiano tutti a questo punto.”
 
Berta gli tira una gomitata fra le costole. “Prima di tutto, modera il linguaggio. Seconda cosa, nessuno è qui per farsi una scampagnata. Tutti sono in lutto, ognuna di queste persone. Credi veramente che li sconvolga vederti soffrire?”
 
“So solo che mi credono totalmente fuori dai binari.”
 
Berta scuote la testa. “Non ti guardano con sospetto perché soffri o perché sei vulnerabile.”
 
“Che vorrebbe dire?”, chiede accigliato.
 
“Poco prima che arrivassi è successo qualcosa di strano. Più strano del solito.” Esitando un po’, Berta porta una mano alla testa, come se parlare le costasse fatica. “Come un terremoto, ma infinitamente più potente. Sembrava uno spostamento dell’asse terrestre. È stata la prima volta che quell’angelo si è presentato ai cancelli dell’accampamento, era furioso e disperato,” si ferma per un attimo e un’espressione dolorosa e perplessa le attraversa il viso. “Urlava. Pensavamo volesse ucciderci tutti. La sua voce mi ha fatto quasi saltare all’aria la testa. Poi, così com’era arrivato, è sparito. Un attimo dopo si è aperto come uno squarcio nell’aria e sei apparso tu all’ingresso del campo.”
 
Dean raggela. “E non hai mai pensato di dirmelo?”
 
“Ti ho guardato e ho visto solo un uomo distrutto e perso, non ho mai creduto fossi un pericolo. In più, non vivo di certo in un mondo perfetto, qui succedono cose strane in continuazione e non tutte hanno senso. Ho smesso di pensare che quell’angelo avesse a che fare con te. Ma poi…”
 
“Poi è tornato.”
 
Berta gli afferra il gomito, gli occhi improvvisamente pieni di apprensione. “Non credere che sia il tuo amico. Non fidarti di quella creatura, ragazzo. Se ti sta cercando, non può essere una cosa buona.”
 
 
 
 

 



 
***

 
 
 
 
 
Da quel momento in poi, i sogni si fanno così vividi che Dean ha difficoltà a percepire la linea di confine tra sonno e veglia. A volte, la sua testa continua a riproporgli ricordi, cose stupide come le mattine di ricerca al bunker in cui Dean preparava una tazza di caffè in più che Cas accettava con un sorriso stanco. O quella volta in cui lo aveva costretto a levarsi di dosso i vestiti sporchi e Cas era venuto fuori dal bagno con addosso una maglia dei Doors sembrando un fricchettone di merda troppo adulto. nel sogno, Castiel gli era passato accanto e, con voce profonda ed ironica, gli aveva detto: “e tu saresti il mio mentore in fatto di gusti musicali?”
Dean aveva sentito il suo respiro sulla guancia. Si era svegliato eccitato e pieno di sensi di colpa.
 
Ma certe notti è del tutto diverso. Certe notti è troppo lontano da Cas, così si limita a guardarlo da dietro e nota qualcosa di diverso in lui, forse la postura, o il modo in cui alza il viso al cielo come se stesse pregando… e non gli sembra il solito Cas. Il suo Cas. Sembra solo un angelo.
 
Sogni di me molto spesso, gli dice in quelle occasioni. Se guarda bene, Dean vede persino le sue ali enormi e imponenti.
 
“Non di te. Di Cas.”
 
L’angelo si volta a guardarlo e inclina la testa. E fa male al petto di Dean in un modo che non poteva prevedere.
 
Perché pensi che non sia la stessa cosa?
 
“