alle spalle di lei, Thranduil aiutò Arodel a bere. Lei bevve qualche sorso e lasciò andare la testa contro il cuscino, come se avesse appena compiuto lo sforzo più grande di sempre.

«Non voglio che nostro figlio viva guerre come quelle che abbiamo vissuto noi, amore mio. Non voglio che viva le stesse cose che hai vissuto tu».

«Non seguirò la strada di mio padre, Arodel. Non me lo perdonerei mai».

Arodel abbozzò un sorriso, ma aveva le labbra secche e un taglietto si aprì sul labbro inferiore. «Lo so che non lo farai. Ma non hai il controllo di quello che succede nella Terra di Mezzo».

«Mi impegnerò ad avere una parte in quello che succederà».

Arodel abbassò le palpebre, le ciglia scure sulla pelle bianca delle guance, e il suo sorriso divenne amaro.

Thranduil non poteva sopportare di vederle quell’espressione sul volto, quella rassegnazione, quella totale assenza di speranza. Le posò la testa in grembo, una mano di lei chiusa tra le sue. Il battito del suo cuore era così lento, il suo corpo si era spogliato della carne e si era ridotto a pelle e ossa. Come era successo? Quando, in quell’anno dall’arrivo di Tauriel, Arodel aveva smesso di vivere?

«Proteggerò Legolas dalla guerra, manterrò la pace nelle nostre terre e tra i nostri vicini. Insegnerai a Legolas a essere gentile e magnanimo, come io non sono». Thranduil sorrise e accarezzò le nocche della mano di Arodel. «Non voglio più vedere Fratricidi, né guerre per le ragioni sbagliate, e non voglio che ne veda nostro figlio. Sarà il principe più splendido e felice della Terra di Mezzo e delle Terre Imperiture».

Thranduil si sollevò su un gomito, per incontrare lo sguardo di Arodel, per mostrarle che era serio nei suoi propositi.

«Ma ho bisogno–».

Nell’aria fredda della camera, le parole gli svanirono dalla punta della lingua, così come ogni pensiero si dissolse nella sua mente.

Ogni apparenza di vita era sparita dal viso di Arodel. Il corpo di lei era un guscio vuoto di fianco al suo, le orecchie sorde alle sue parole, gli occhi ciechi a qualsiasi possibilità di un futuro luminoso per Legolas.

Un vuoto gli si era scavato nel petto e nella mente. Thranduil lasciò il letto e chiamò la servitù dalla porta.

Ora era solo.

 

...mi dispiace.

Davvero, non provo una gioia perversa nello scrivere di situazioni così tristi, né mi piace che muoiano personaggi femminili per mandare avanti la trama di quelli maschili. Non so se si può dire che la morte di Arodel serva a questo, o se più che far "crescere" Thranduil lo blocchi – se non, addirittura, lo porti a regredire. Ma comunque, perdonami, Arodel.

Alla prossima,

Kan


          (See the end of the chapter for  notes.)
          

«È dunque come temevo».

Dagli Emyn Duir non era possibile vedere Amon Lanc, ma il male che vi aveva preso dimora aveva corrotto la stessa aria di Boscoverde. Thranduil sentiva l’oscurità scivolargli sulla pelle, densa e fumosa.

Il merlo sbatté gli occhi e ruotò il capo. Thranduil gli porse una bacca e, afferratala col becco, il merlo volò via.

Dovevano partire, mettersi al riparo, prima che quel male potesse colpire ancora il suo popolo. E colpirlo più di quanto non avesse già fatto: gli attacchi degli orchi andavano aumentando, di anno in anno, e i villaggi ai confini erano stati abbandonati. Tutto il suo popolo ora viveva con lui intorno agli Emyn Duir, godendo della protezione che la sua presenza offriva loro.

Ma presto non sarebbe stato abbastanza. Dovevano allontanarsi, muoversi ancora verso Nord, dove le foglie erano ancora verdi e il sole splendeva senza alcuna nube a coprirlo. Erano troppo vicini alla fonte di quel male. Troppo per la pace mentale di Thranduil.

Thranduil discese fino a dove aveva lasciato l’alce, tra la vegetazione del monte, e proseguì giù, verso valle.

E se abbandonare Amon Lanc, secoli addietro, fosse stata una scelta sbagliata? Oropher aveva cercato di allontanarsi dall’influenza di Galadriel e dai Nani di Moria, ma quel male non sembrava temere nessuno dei due, non abbastanza da impedirgli di prendere residenza in quella che, una volta, era la stata la capitale del Reame Boscoso.

Abbandonare gli Emyn Duir avrebbe avuto lo stesso effetto? Anch’essi sarebbero diventati parte del dominio del male dell’Amon Lanc? Anche sui loro pendii avrebbe preso dimora la stessa oscurità?

Thranduil doveva correre quel rischio. Non poteva lasciare il suo popolo intorno agli Emyn Duir, non senza una vera fortezza in cui difendersi dalle tenebre. I suoi Silvani non avrebbero patito l’isolamento, gli unici contatti che avevano con gli altri popoli consistevano in quel poco di scambi con gli Uomini che vivevano intorno alla foresta.

Sì, era proprio di quello che Thranduil aveva bisogno: una fortezza. Nascosta e sicura. E, anche se non avrebbe potuto in alcun modo preservare il bosco dall’avanzata dell’ombra, Thranduil poteva contare sul suo potere per rendere almeno la fortezza un luogo di massima sicurezza.

Al limitare della città, Legolas gli venne incontro con una corsa leggera e l’arco in mano.

«Padre!» lo chiamò.

Thranduil arrestò