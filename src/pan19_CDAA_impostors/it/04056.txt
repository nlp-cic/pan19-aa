. Vorrebbe uscire ma… che fare? Telefonare a 	Buffy? A Xander? Uscire da sola? Andare al Bronze? Andare a trovare Tara.. al cimitero? Da quando è tornata, non c’è ancora andata. 	Certo, ha avuto poco tempo, ma non è solo questo. Ha paura. Ha paura che vedendo la sua tomba, l’idea che lei è morta, che non c’è 	più, e non tornerà, sarà ancora più forte, e ancora più dolorosa. E ha paura di non reggere tutto quel dolore.Intanto si abbandona in un pianto disperato, inginocchiata accanto al letto, un braccio a coprirle gli occhi. Fa ancora così male… 	Non lo credeva, ma fa ancora troppo male.Sta ancora singhiozzando, quando sente bussare alla porta. Si asciuga le lacrime, e va ad aprire, dopo una breve occhiata allo 	specchio, per vedere se si notano troppo i segni del pianto. Non immagina chi può essere, non ci pensa nemmeno, in realtà. Però 	spalanca gli occhi stupita quando si trova davanti Spike.

Appena ha fatto buio, anzi, anche un po’ prima, per la verità, il vampiro è uscito. Voleva andare da Willow, per parlarle, e per 	ringraziarla. Glielo doveva. Però non aveva la più pallida idea di dove trovarla. Dopo un po’ di titubanza, aveva deciso di 	telefonare a Buffy. Aveva trovato una cabina, aveva “scassinato” il telefono, per prendere qualche moneta, e aveva composto il 	numero, chiedendosi come avrebbe fatto a parlare con Buffy. Con suo enorme sollievo, aveva risposto Dawn. La ragazza era entusiasta 	di sentirlo, di sapere che stava bene. Spike si era scusato per lo spettacolo poco piacevole a cui l’aveva costretta ad assistere, e 	per averla fatta soffrire a causa di sua sorella. Aveva tanta voglia di rivederla, e riabbracciarla… la sua briciola... Che ora lo 	odiava. O forse no?, visto che sembrava davvero preoccupata per lui. Spike le aveva assicurato che ora era tornato definitivamente 	in sé, grazie a Willow. Si era fatto spiegare dove poteva trovare la strega, e si era precipitato da lei, anche se non aveva idea di 	cosa avrebbe potuto dirle.E ora è lì, a guardare i suoi occhi spalancati che lo fissano.«Ciao. Io… ehm… posso entrare?»«S-sì. Entra.» la ragazza si fa da parte per farlo passare. «[E adesso che faccio? Perché è venuto qui? Oddio, che avrà pensato di 	quel bacio? Come faccio a spiegarglielo?]». È terribilmente a disagio, e di certo non si calma quando nota che il vampiro è nelle 	sue stesse condizioni.«Io…», comincia Spike. Poi si schiarisce la voce: «Ero venuto per… ringraziarti.»«Oh, bè… di… di niente»«Sei stata… gentile a.. starmi ad ascoltare. Da quando ho quest’anima.. te l’hanno detto, vero?, che ho un’anima…»Willow annuisce. Spike sospira: «Da quando ho riavuto quest’anima, è un vero inferno. Io.. non so come abbia fatto Angel a 	sopportarlo per tutti quegli anni, io già non ce la faccio più. Però ora sto meglio, grazie a te. Per questo sono voluto venire qui... 	a.. ringraziarti, e... a dirti che.. mi dispiace. Davvero.. tanto.»«Per cosa?»«Per te. Per quello che ti è successo. Ho capito che sei anche tu più o meno nelle mie stesse condizioni, e mi dispiace molto. Tu... 	non te lo meriti.»«Neanche tu.»Spike sorride: «Non me lo merito? Ti ricordo che ho cercato di ammazzarvi tutti quanti, più di una volta, e se non fosse stato per 	il chip, con te ci sarei riuscito! Senza contare tutte le persone che ho ucciso davvero...»Il vampiro abbassa lo sguardo. Willow nota di nuovo l’incredibile sofferenza. «[Ti prego, Spike, non impazzire di nuovo!]»Ma come leggendole nel pensiero, Spike sorride nuovamente e le dice con voce allegra: «Non preoccuparti, Will! Non impazzirò 	un’altra volta! Sto bene, ora, grazie a te. Forse avevo solo bisogno di qualcuno che si fermasse ad ascoltarmi, che mi capisse e... 	mi hai anche baciato, vero?»Willow sente la sua faccia avvampare. Balbettando, tenta di giustificarsi: «Sì, è vero, io... sai... però.. spero che tu non abbia 	frainteso, quel bacio non era niente…»«Lo immaginavo, non preoccuparti. Ultimamente già non ho più tanta fiducia nelle mie abilità seduttorie, conoscendo poi i tuoi 	gusti, non mi sono fatto illusioni.»«[Illusioni? Che vuol dire? Perché, a te sarebbe piaciuto che noi…] Meno male… perché, sì, in effetti, io sono gay, e poi comunque 	mi manca ancora troppo Tara, e..»«Sì, non ti devi preoccupare, te l’ho detto. Anch’io del resto non ho ancora dimenticato Buffy. Lo so, quel bacio non era niente! 	Non ci sarà mai niente tra di noi. Tranquilla!»

Il mattino dopo, di buon’ora, Xander e Buffy, dopo aver accompagnato Dawn a scuola, decidono di passare da Willow.