senza neanche avere una vaga idea su cui poi avrebbe potuto lavorare. Non conosceva Dante così bene da sapere cosa gli piaceva e cosa no - eccetto il sesso e certi giochetti da feticista. Un'idea improvvisa balenò nella mente del giovane, il quale si bloccò in mezzo al marciapiede per poi affiancarsi al muro laterale estraendo il cellulare da una tasca del cappotto e sbloccandone lo schermo touch screen con un semplice gesto. Andò sulla rubrica e scorse l'elenco dei contatti salvati finché non incontrò il contatto che recava la dicitura “Vergil”. L'uomo gli aveva dato il suo numero di cellulare raccomandandosi di non usarlo per mandargli messaggini d'amore o chiamarlo per cose stupide, ma solo se era un caso urgente. «Non mi piace essere disturbato per inezie» gli aveva detto con l'aria più seria e minacciosa insieme che gli avesse visto da quando Nero era diventato insegnante di ruolo nella scuola dove lavorava con Vergil - che tra l'altro era un suo collega in una classe - e Dante. Non sapere che regalo fare al suo gemello gli sembrava una questione abbastanza importante da richiedere una consultazione telefonica, considerando anche che lui era l'altro suo amante e che facevano sesso a tre praticamente da quando il ragazzo si era trasferito nella nuova scuola. Visto che era suo fratello gemello, doveva conoscerlo bene abbastanza da potergli suggerire un regalo che potesse piacergli. L'evenienza peggiore che Nero riusciva ad immaginare - dopo ovviamente quella di presentarsi a Natale a mani vuote - era quella di trovargli un regalo inappropriato che lo eleggesse a zimbello per il resto della sua vita. Non l'avrebbe tollerato. Se doveva comprargli qualcosa, doveva essere il qualcosa giusto. Rimase con il pollice sospeso sopra l'opzione “chiama” per diversi secondi, mordendosi il labbro in un chiaro sintomo di indecisione: un lato di lui voleva chiamare per avere un parere o quantomeno una dritta - o addirittura sapere se e cosa Vergil aveva acquistato per il fratello, così da non replicare il regalo - ma l'altra parte di lui - quella attualmente preponderante - era troppo orgogliosa per potersi abbassare a chiedere aiuto a qualcuno, dichiarando così la sconfitta e la resa incondizionata. Rimase in dubbio per poco: dopo pochi minuti già aveva bloccato di nuovo l'apparecchio e si accingeva a riporlo nella tasca da cui l'aveva estratto. «Non chiederò a Vergil» si disse con decisione «Devo fare da solo»; e si avviò di nuovo lungo la via. Non fece che pochissimi passi prima di bloccarsi di nuovo, stavolta per un motivo diverso: una goccia gelida gli era caduta sulla testa. Sollevò il viso verso l'alto, osservando la cappa di nubi nere che oscuravano la volta celeste blu punteggiata d'argento, inarcando il sopracciglio destro per sottolineare la propria perplessità. «Piove?» domandò a mezza voce a nessuno in particolare. Come se il cielo l'avesse udito, le minuscole goccioline sporadiche divennero una fitta moltitudine di aghi gelati che si abbatté con forza su di lui e sulla città. Emise un verso stizzito accompagnato da una imprecazione borbottata a mezza voce mentre si copriva alla meno peggio con il cappuccio del suo cappotto. «Ma non poteva aspettare stanotte? Accidenti...!» si lamentò irritato tra sé e sé, cominciando a correre più veloce che poteva in cerca di un rifugio sicuro dove l'acqua non potesse raggiungerlo. Maledisse se stesso per non aver portato con sé l'ombrello. Era stato troppo ottimista, avrebbe dovuto essere più previdente, ma non aveva voglia di portarlo in giro per tutta la città. Corse per alcuni metri sotto una piccola sporgenza che lo proteggeva solo in parte dall'acquazzone, prima di intravedere l'insegna di un bar a poca distanza attraverso la fitta foresta di gocce. Accelerò il passo, uscendo da sotto la precaria protezione ed aprendo la porta a vetri in fretta e furia, catapultandosi nel locale. Gli occhi di praticamente tutti gli avventori si incollarono su di lui, facendogli desiderare di aver agito con un po' meno impeto. Si allargò la sciarpa e si aprì il cappotto, dato che lì dentro faceva parecchio caldo, mentre con una mano si scompigliava i capelli, spruzzando acqua tutt'intorno. Si diresse verso il bancone, dietro il quale il commesso aveva ripreso silenziosamente a lavorare. «Un cappuccino» ordinò burbero Nero, appoggiandosi con un gomito sull'alto bancone. «Subito» rispose il commesso con voce gioviale, mentre il nuovo cliente si guardava attorno per controllare se c'era un tavolo libero e allo stesso tempo per vedere se c'era ancora qualcuno che lo scrutava. Non incrociò nessun paio di occhi rivolto a lui, per sua fortuna. Individuò un tavolo nei pressi della vetrina  rimasto vuoto. Non appena ebbe il suo cappuccino andò ad occuparlo, togliendosi la sciarpa ed il cappotto, coi quali ingombrò quasi tutto il tavolo. Il giovane professore accostò le mani alla tazza del cappuccino, beandosi del piacevole tepore che la bevanda emanava. Avrebbe dovuto portare anche i guanti con sé, perché aveva le mani gelate. «Avrei dovuto scegliere un giorno migliore per questa cosa...» ammise a se stesso, sorseggiando il suo cappuccino, guardando fuori del vetro accanto a lui come sperando che l'idea giusta per il regalo potesse piovere insieme con l'acqua. Emise un