da qualche parte quella mattina presto- a rifiutare l’ennesimo invito a bere un caffè. Ormai erano mesi che non sentiva più alcuno stimolo ad interagire con donne promiscue di cui non ricordava nemmeno i nomi e di cui non ricordava nemmeno gli animali domestici (Jeanette gli aveva insegnato a fare attenzione a certe cose dopo che lo aveva lasciato senza troppi complimenti il giorno di Natale. Ma quello forse se l’era meritato) o se avessero figli o quanti anni avessero e insomma, non gli interessava più e basta.Però aveva addosso ben altri stimoli.Stimoli che prevedevano l’uso del suo letto al piano di sopra, di lui e di un certo consulente investigativo di sua conoscenza.Sbuffò fuori tutta l’aria che aveva in corpo e chiuse gli occhi, borbottando tra sé e sé e iniziando a girare per la cucina, sconsolato.Doveva assolutamente rientrare in carreggiata e tornare a uscire con qualcuna, o la situazione sarebbe semplicemente andata peggiorando e prima o poi (molto più prima che poi, con tutta probabilità) Sherlock si sarebbe accorto della cosa e allora –che Dio lo aiutasse!- già poteva immaginarsi il dramma che ne sarebbe venuto fuori. O la totale glacialità nella risposta, non sapeva quale delle due opzioni fosse la peggiore al momento.Già poteva immaginarsi il discorso: John, mi dispiace ma come ti ho già detto in passato sono sposato con il mio lavoro.E poi lui avrebbe tentato di controbattere che non c’erano problemi e che gli sarebbe passata ma Sherlock non lo avrebbe nemmeno lasciato finire e avrebbe ribattuto subito parlando come una macchinetta. John, avevo messo in chiaro fin da subito che io bla bla bla bla bla.Dio, aveva già mal di testa e ci stava semplicemente pensando.Distrazioni, gli servivano delle distrazioni.Qualcuno bussò alla porta d’entrata e si ritrovò a voltarsi di scatto verso di essa, alzando un sopracciglio, incuriosito. Non poteva trattarsi di Greg, lui entrava come se quella fosse ormai casa sua e la stessa cosa valeva per Mycroft. Strano però che la signora Hudson facesse salire un cliente senza dire nulla.Si avvicinò alla porta e la aprì senza troppe cerimonie, pronto a scattare nel caso fosse qualcuno di sospetto ma, quando vide chi lo aspettava dall’altra parte, rimase oltremodo sorpreso.«Buongiorno dottore, disturbo forse?»Anthea non aveva alzato gli occhi dal suo cellulare nemmeno per mezzo secondo, elegante nel suo tailleur grigio fumo e coi capelli per una volta raccolti, faceva bella mostra di sé in mezzo al pianerottolo.John restò per qualche secondo di troppo a guardarla, se ne rese conto solo quando lei alzò i suoi begli occhi verso di lui a guardarlo inarcando un sopracciglio.«Uuhm no.» si affrettò a dire «No, prego, entra pure, cosa posso fare per te?» si spostò e le fece cenno di entrare all’interno. Anthea non se lo fece ripetere due volte, entrando e facendo risuonare i suoi tacchi alti sul pavimento.Attraversò il soggiorno dirigendosi direttamente in cucina dove si sedette e continuò a mandare messaggi.Come se fossi a casa tua, tranquilla…Il dottore la raggiunse e le offrì da bere, lei rifiutò per il momento e gli fece cenno di sedersi e di darle solo due minuti siccome presto avrebbe finito col suo turno lavorativo. John la guardò sospettoso. Che diavolo ci faceva davvero con quel cellulare?!Passarono almeno cinque minuti prima che l’insistente ticchettio smettesse e nella casa scendesse di nuovo un minimo di silenzio.Anthea alzò finalmente lo sguardo, poggiando il cellulare sul tavolo, e gli fece un enorme sorriso.«Grazie per la pazienza dottore, ma un po’ di straordinari toccano a tutti.»John fece finta di capire di che diavolo lei stesse parlando ed annuì.«Posso offrirti da bere adesso allora?» chiese poi esitante, ma quando alla fine la vide annuire tirò un sospiro di sollievo e si alzò, mettendo su un po’ di tè per entrambi quando lei acconsentì.Calò un silenzio piuttosto imbarazzante (almeno a detta sua, Anthea sembrava piuttosto a suo agio mentre si guardava furtivamente intorno). John sospirò e le passò la tazza e mise sul tavolo qualcosa da mangiare.«Se vuoi mettere delle microspie ti dico subito che la libreria al momento è piena e ti pregherei di evitare. Stessa cosa vale per le camere da letto – almeno la mia, quella di Sherlock vedi tu cosa farci- e anche il bagno sarebbe preferibile evitare, sai, vorrei almeno un po’ di privacy nella mia intimità.»Lei alzò entrambe le sopracciglia e lo guardò.«Se invece sei qui per conto di Mycroft, no, Sherlock non accetterà alcun caso da parte sua per i prossimi due mesi. E no, non è negoziabile quindi è inutile che venga tu a fare gli occhi dolci a uno dei due perché su questo è irremovibile. Non so e non voglio nemmeno sapere cosa gli abbia fatto Mycroft questa volta perché i suoi musi lunghi quando si nomina il fratello mi bastano e mi avanzano.»Anthea bevve un sorso di tè e continuò ad ascoltare.«Se invece sei qui per Sherlock, come puoi notare non è in casa. Ma essendo che tu lavori per Mycroft –e in generale per i servizi segreti- dubito tu abbia realmente bisogno di Sherlock.»La donna poggiò la tazza sul piattino ed incrociò le braccia