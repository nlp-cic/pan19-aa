quasi come uno schiaffo. Entra nella biblioteca salutando Kendall, la gentilissima bibliotecaria che le offre sempre il suo baklava.Corre, in corridoio, perché si è fermata troppo a parlare con la maestra di Peter, suo figlio di quattro anni, e adesso è in ritardo. Come sempre.Apre la porta e il nodo alla gola, come ogni volta che vede i visi delle persone davanti a lei, si scioglie, lasciando spazio ad una tiepida e soffice felicità.Sono cinque gli adolescenti che fanno parte del Club del Libro, e Nilla li ama come se fossero figli suoi.Li trova seduti in cerchio, come ogni volta. Sam ha la testa nascosta da un libro, le gambe accavallate e il cappotto addosso, nonostante il caldo che fa nella stanza. Rita e Tom stanno litigando, come spesso accade: sono due opposti, ed è inevitabile il loro scontro. La loro però è una rivalità a fin di bene, Nilla l’ha notato da poco, ma l’ha notato, e la loro crescita l’ha resa fiera.Justin sta bevendo dalla sua bottiglietta qualcosa di blu, forse Gatorade. Ne è quasi dipendente. Rose, che solo per il Club ha deciso di usare il suo nome di battesimo e non il soprannome con cui è conosciuta, sta sorridendo al suo cellulare.“Scusate il ritardo, ragazzi, non immaginate il traffico” Nilla si scusa, mentre si siede sull’unica sedia rimasta vuota. Rita si alza e le versa l’acqua per il tè, poi la guarda sorridendo e sbuffando, perché tutti sanno che a Dublino, dopo pranzo, non ci sono nemmeno i cani per strada.“Possiamo cominciare” sbotta Tom, tirandosi su le maniche della camicia a quadri che indossa.Prima che Nilla chieda il solito ‘dove eravamo rimasti?’, Sam, con la sua voce sottile e delicata, quasi come un angelo, dice “Cesare e Lucrezia Borgia”.Nilla sorride e si sistema la gonna, aspettando, ovviamente, che qualcuno cominci a parlare.“Perché l’incesto viene considerato ancora così scandaloso?” sbotta Rita, che sta mangiando un biscotto al cioccolato, preparato da Rose apposta per il Club.“Perché è scandaloso” risponde Justin “e disgustoso” aggiunge.Rita gli mostra la lingua e non risponde, tipico atteggiamento di chi pensa di avere ragione.“Perché parliamo di incesto? Non è corretto parlare di amore?” Sam interviene, ma quasi non si sente.“Amore? Amore! Cos’è l’amore, santo cielo?” Rose stringe la sua tazza di tè e si sporca il suo vestitino a fiori.Tom non ha ancora parlato, ma sta sorridendo, guardando Nilla. C’è sempre stato un rapporto speciale tra i due, dall’inizio: è stato Tom a far nascere il Club del Libro. Con la sua grinta e il suo amore per le parole è riuscito a mettere su un progetto più che rispettabile. La Professoressa Nilla ha aderito perché, anche se non lo ha mai detto a nessuno, Tom le ricorda lei da giovane. Forse è questa somiglianza che porta i due a non necessitare di parole (un grande controsenso, visto che tutto il Club si fonda sulla parola, scritta o non) per comprendersi.Tom si mette a ridere, di pancia. Gli altri ragazzi smettono all’istante di parlare e lo guardano, confusi e infastiditi.“Che cazzo ridi, Thomas?”“Rita, per favore, linguaggio” risponde Sam alla sua compagna, prendendo, come sempre, il ruolo del Professore.Cade il silenzio nella stanza, anche se Tom sorride ancora.Si alza, a un certo momento, e prende la bottiglia d’acqua che è sul tavolo vicino a loro.“Rido perché non state capendo che” beve, prende un respiro e si risiede con tutta calma, “quello che pensate non cambierà mai ciò che la gente fa”Dopo un’altra pausa continua, alzando il tono di voce “possiamo stare qui per ore a discutere sul giusto e sullo sbagliato, ma una volta usciti da qui, le persone non pensano. Agiscono. Pensare, parlare e discutere sono cose che si fanno per piacere, ma che non portano al piacere. Tutti fanno come vogliono, alla fine, e noi siamo qui per parlare di storie, non di giustizia. Non ci riguarda”Se Nilla non dovesse mostrarsi rispettabile e seria avrebbe già abbracciato Tom, ma si limita ad annuire e a sorridere.Rita, Sam, Rose e Justin stanno guardando il pavimento. La tensione nell’aria si libera quasi subito, e Nilla, quasi come quando una porta sbatte troppo forte, ha un’idea.Anzi, ha una vera e propria immagine che le attraversa la mente e che non se ne va. Qualcosa che aveva (forse, volutamente) dimenticato. Qualcosa di simile ad un animale feroce in gabbia, che non aspettava altro che di essere liberato.“Ragazzi” la sua voce è debole, il suo colorito è (se possibile) ancora più pallido “devo raccontarvi una storia. Una grande storia. Dovete starmi a sentire, e, come dice Tom, dovete fare solo quello”Sam non vuole darlo a vedere, ma è contentissimo.Rita si sistema meglio sulla sedia. Rose spegne il cellulare. Justin si