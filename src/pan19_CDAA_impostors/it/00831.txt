.» tirò su
con il naso. «Oggi è il mio compleanno! Dovevamo
giocare insieme, così non ci saremmo separate mai
più!»

«Quel
giorno verrà.» la
rassicurò la Regina baciandole dolcemente la fronte.
«Guarda cosa ti ho portato!» esclamò poi
per distrarla. Nascosto tra le gonne del vestito, le mostrò
una grande scatola incartata.

Anna
sgranò gli occhi e il sorriso ricomparve sul volto.
Iniziò così a scartare il primo regalo di
compleanno con il suo aiuto.

«Ti
svelo un segreto.» le sussurrò
complice la Regina. «C’è una sorpresa
molto speciale per te di là.»

Anna
esultò a quella notizia e alla vista del vestito nuovo.

«Posso
metterlo, mamma?? Posso? E la sorpresa?
È bella?» Salterellò impaziente.

La
Regina rise sollevata: le aveva fatto dimenticare – almeno
per il momento – il pensiero della sorella.

«Ma
certo che puoi metterlo!» la seguì
dentro la stanza, chiudendo la porta. «La sorpresa ti
piacerà, ne sono sicura!»

Il compleanno era in assoluto il suo
giorno dell’anno
preferito e lo rimase per molti, moltissimi anni.
Solo per quel giorno le era consentito un contatto, seppur piccolo ed
indiretto con l’amata sorella.



Alla
piccola Anna sembrò di scoppiare di gioia quando i
genitori le porsero il regalo. Il regalo di Elsa.

C’era
un semplice biglietto di auguri: “Per Anna.
Tanti auguri da Elsa”, che lesse e rilesse per
tutto quel
giorno. Il dono era un semplice fiocco di cristallo così
gelido e fragile che sembrava fatto di ghiaccio, ma per lei era
più prezioso del braccialetto d’oro che le aveva
regalato la mamma, più desiderato del cavallino a dondolo
del papà.

Lo
custodì con cura, così come il biglietto; certa che il giorno dopo sarebbe riuscita a convincere Elsa a giocare
con lei.

Ed eccoci al secondo capitolo :) Questa volta è dal punto di vista di Elsa che compie sedici anni.

“Carissima Elsa,
Tantissimi auguri per i tuoi sedici anni!
Hai visto che bella giornata? Il sole splende ed è così caldo, e l’aria frizzante. 

Potremmo uscire a giocare in cortile, se vuoi. Oppure potresti aprir È così tanto che non 

lo facciamo.
Avrei così tante cose da raccontarti che, come al solito, non mi basta questo biglietto di 

auguri. Ma se te le dicessi tutte, poi di cosa parleremo? Non sei d’accordo anche tu?
Mi manchi Perché non Rispondimi se 

Spero che il mio regalo ti piaccia,
Anna”


Elsa ripiegò con cura il biglietto, lasciando uscire dalle
labbra un singhiozzo. Le lacrime ormai sfuggite alla presa delle ciglia
scendevano in rivoletti sulle guance, solidificandosi in piccoli
fiocchi di neve prima di cadere e rompersi sul pavimento ghiacciato.
Aveva imparato a trattenerle, ma non poteva
– non davanti
alle parole così disarmanti e sincere di Anna.

Ormai
avrebbe dovuto essere in grado di controllare il
potere… Invece, non era altro che una marionetta nelle sue
mani. Un semplice gesto per un fiocco, un semplice contatto per
ghiacciare le posate del pasto appena consumato. I guanti
l’aiutavano, ma mai s’illudeva.


Avrebbe
tanto voluto aprire quella porta e correre da Anna.


Lo
desiderava più di ogni altra cosa al mondo.
Più dei nuovi guanti che le aveva regalato papà,
più del bellissimo vestito dono della mamma.

Ogni
anno, quel giorno in particolare, non era che una cruda
sofferenza. Ogni anno, non chiedeva nulla ai genitori se non di
abbracciare forte Anna al posto suo.

E
seppure si fosse arrischiata a chiedere ciò che desiderava
davvero, come poteva essere esaudita? Lei per prima non si azzardava
neppure ad appoggiarsi alla maniglia della porta: non voleva correre il
rischio di ghiacciare la serratura nonostante la protezione dei guanti
e, comunque, non si sarebbe aperta. Soltanto i suoi genitori
possedevano l’unica chiave della camera, in modo da impedirle
di uscire quando il desiderio diventata più forte della
volontà e in modo che solo loro potessero entrarvi.

Pur
volendo, - e solo gli dei sapevano quanto! -, non
avrebbe mai
potuto aprire ad Anna.

Ma
si appoggiava alla porta, al freddo legno, e ascoltava la sua voce
chiamarla. Era la più crudele delle torture, ma quello era
l’unico contatto che permetteva a se stessa. Era il suo modo
di sentirla vicina, un modo per dirle: ti voglio bene, aspettami un
altro po’. Quel po’, tuttavia, si allungava ogni
giorno di più. Tanti po’ che nascondevano la
verità dello scorrere inesorabile del tempo.

Le
dure parole con cui ogni volta la cacciava via erano veleno sulla
sua lingua e per la sua anima.

Era
decisa più che mai a controllare il suo potere e, sapere
che Anna oltre quella porta la stava aspettando, le infondeva coraggio
e forza.


Non
voleva farle ancora del male.


Ma…
gli anni erano passati. Così tanto tempo era
fuggito via che stentava a crederci. Eppure, lo specchio le rimandava
in continuazione l’immagine di una giovane dai capelli tanto
chiari da sembrare bianchi e dagli azzurri occhi spenti.


Quando
aveva perso le infantili fattezze?


Elsa
scosse il capo risoluta e, asciugate le lacrime con le maniche del
vestito, scartò il piccolo regalo della sorella.

Sorpresa,
prese delicatamente tra le mani