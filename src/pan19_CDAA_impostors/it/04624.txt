avrebbe desiderato, e non sembrava avere un particolare talento, a differenza di Kano, che aveva la sua musica, o di Maitimo, che stava ricevendo lezioni di politica dal nonno, e sicuramente sapeva di non avere un talento artistico. Sembrava che nulla di quello che i suoi genitori gli avevano insegnato fosse adatto a lui: non era bravo nella forgia, né nella scultura e, per quanto avesse imparato le Tengwar piuttosto in fretta, non era particolarmente interessato alla scrittura, né alla poesia, né al canto, né alla matematica. Forse il nuovo fratellino - Moryo, che non faceva altro che piangere e fare strane smorfie con la sua buffa faccia rossa- si sarebbe rivelato bravo nella forgia, così come suo padre desiderava tanto, e lui non avrebbe avuto idea di cosa desiderasse fare, o fosse capace di fare, ancora una volta.

O forse sì?

Improvvisamente, sentì l’assoluto bisogno di vedere Oromë.

Fortunatamente, non ci volle molto prima che le ancelle di Vána lo lasciassero andare. Si limitarono a porgergli i vestiti, una tunica verde scuro ed un paio di brache marroni, fatte di calda e morbida lana. Tyelko se le mise addosso con un certo sollievo, si adattavano perfettamente alle sue misure. Le ragazze riuscirono a fargli un frettoloso codino sulla nuca, prima che nella stanza entrasse Vána, un largo sorriso sul volto.

Mio marito ti sta aspettando nella sala da pranzo, lo informò. Tyelko la guardò, gli occhi sgranati. Finalmente!

Forza, vieni, la Valië uscì dalla stanza, e lo guidò per i lunghi corridoi di pietra. Tyelko la seguì trotterellando. Non riusciva più a vedere il cagnolino che lo aveva seguito fin lì, e per qualche istante si sentì stringere il cuore. Chissà dov’era finito, ma d’altronde quella era casa sua, non poteva perdersi.

Vána lo guidò in una sala dall’alto soffitto sostenuto da due grandi colonne di legno, intagliate con immagini di foglie ed animali. Al centro della sala, scavato nella pietra, c’era il focolare, le braci scoppiettanti che portavano un piacevole calore all’interno della stanza. Appesi alle pareti di legno, c’erano ghirlande di fiori e corna di animali prese alle prede dei Cacciatori del Signore della Foresta. Tyelko si stiracchiò, la stanza era calda e accogliente, un po’ come una tana in cui sarebbe stato bello passare l’inverno, al calduccio e coccolati dall’odore del focolare di pino. Su un lato della sala, c’era un lungo tavolo, colmo di ogni genere di cibo e bevanda, al cui capotavola, su uno scranno rialzato e coperto di pelle d’orso, sedeva Oromë.

Il Vala delle Foreste si era tolto il mantello di pelliccia ed il copricapo di corna di cervo, ma era ancora più regale e maestoso che mai. Tyelko accennò un piccolo inchino, e Orome scoppiò a ridere nel vederlo, una luce benevola nei suoi occhi gialli.

Siediti pure, ragazzo, disse Oromë, facendo un gesto ampio con la mano che reggeva in mano un calice. Tyelko, con un po’ di difficoltà, montò sull’alta sedia che il Vala gli indicava. Con il suo dolce sorriso ancora sulle labbra, Vána prese posto accanto al marito.

Tyelko rimase per qualche istante a guardare il cibo sulla tavola, incantato. C’era ogni genere di cibo, nemmeno ai banchetti alla corte di suo nonno aveva mai visto una tale quantità di roba: arrosti, frutta, dolci ricoperti di miele, tutto che emanava un profumo delizioso, e improvvisamente si rese conto di avere una fame tremenda.

Aveva già preso tre focaccine al miele, e ne aveva già divorata una di gran gusto, quando si ricordò delle buone maniere. Arrossì. Era quel che gli dicevano sempre sua madre e suo padre, e lui, puntualmente, se ne scordava. 

Con un certo imbarazzo, posò la focaccina nel piatto e prese a pulirsi le dita in una bacinella d’acqua che il padrone di casa gli aveva messo a disposizione. Sapeva che avrebbe dovuto usare le posate, eppure se n’era bellamente dimenticato, aveva così fame che non glien’era importato per nulla.

Eppure, Oromë non pareva offeso dal suo comportamento. Prese una mela da uno dei vassoi, e ne staccò uno spicchio col pugnale, senza smettere di guardarlo con curiosità.

Allora, piccolo lupetto. Tyelko non capiva perché lo avesse preso a chiamare così, né perché lo avessero fatto le ancelle di Vána. Era forse perché era stato inseguito dalla lupa nella foresta? Mi sembri parecchio curioso, non è così?

-Beh, mio signore- Tyelko tagliò a metà la focaccina, prima di stancarsi e afferrarla con le mani.- Non sono mai stato nel palazzo di un Vala! Vi ringrazio moltissimo per questo, e per … questi- si indicò i vestiti puliti. - Siete davvero gentile.

Oromë rise, e sotto i tatuaggi la sua faccia parve risplendere d’allegria. Di nulla, ragazzino. Non avrei potuto fare altro per te, credimi. Sarebbe stato scortese, non darti almeno un po’ della mia ospitalità, dopo che ti sei perso nei miei domini. 

-Oh, non  è nemmeno la prima volta che vado in giro nei boschi- Tyelko si tirò su