mi interessa se non vuoi discuterne!» aggiunse, piantandogli un dito ossuto nello sterno. «Lo sai meglio di me che dobbiamo farlo, quindi non intendo sentire ragioni. Ascolterai quello che ho da dire, farai le tue rimostranze, troveremo una soluzione e cercheremo il modo di far tornare più o meno tutto come prima!»
In un’altra situazione Derek si sarebbe concentrato sulla confusione colossale provocata dalla tirata di Stiles, peccato che lì per lì riuscì soltanto a riconoscere con orrore i segni della sua reazione standard all’eccessiva prossimità di Stiles: sangue che pulsava selvaggio nelle vene, migrazione istantanea verso sud e concentrazione incontrollabile fra le cosce. Oh, buon dio! Era nudo e la sua erezione non era più un vago sospetto, era una certezza umiliante…
Fu in quel momento che la situazione degenerò in un disastro epocale, perché nell’esatto istante in cui Derek percepì l’ondata di calore che precedeva il rigonfiamento completo del glande, Stiles abbassò lo sguardo. Sbarrò gli occhi e spalancò lentamente la bocca, in un “oh” muto e sconvolto, accompagnato da un’espressione così comica e stralunata che, se fossero stati in un cartone animato o in un fumetto, Derek non si sarebbe meravigliato di vedergli rotolare i bulbi fuori dalle orbite.
Le dita di Stiles, ancora chiuse a pugno, si allargarono piano piano fino ad aderire alla perfezione al torace di Derek, mentre una vampa di calore gli risaliva lungo le guance, mascherando appena la costellazione di nei sul suo viso.
Derek registrò in lontananza il rumore sordo del flacone di shampoo che cadeva sul tappeto e lo scroscio dell’acqua rimasta aperta alle sue spalle, sovrapposto al martellare incessante e fuori sincrono di due cuori impazziti.
Ma perché, perché aveva la gola incollata dal terrore più cieco? Doveva riuscire a tutti costi a dire qualcosa, qualunque cosa! Una scemenza, una frase che spezzasse quel frangente insopportabile e surreale. Invece i muscoli si rifiutavano di obbedire e, a parte un deglutire furioso e continuato, non c’era verso di convincerli a fare altro.
Stiles non aveva ancora distolto lo sguardo. Appariva affascinato dallo spettacolo… vergognoso? raccapricciante? ridicolo? a cui stava assistendo. Non fosse stato per il suo respiro sincopato e velocissimo e per il pulsare, fin troppo percepibile per la vista di un Licantropo, delle vene sul collo, sarebbe sembrato del tutto immobile.
Il subconscio di Derek ronzava peggio di un alveare impazzito. Di’ qualcosa, maledizione! Si ostinava a ripetergli. Parla, dannato imbecille, prima che Stiles ti sputi in faccia o ti tiri un cazzotto! Spiegati!
Al contrario, fu Stiles a ritrovare per primo l’uso della parola e ciò che gli uscì di bocca disorientò Derek ancora di più, perché era l’ultima, ma proprio l’ultima cosa che si era aspettato.
«È… quella è… per me?» Il suo tono tradiva una meraviglia quasi infantile e di una tenerezza indescrivibile. Almeno fino a quando la mano aperta sul torace di Derek non cominciò una discesa lenta e inesorabile verso il basso: a quel punto lo sguardo carico di sorpresa di Stiles si trasformò in una smorfia diabolica, accompagnata da un ghigno affamato impossibile da fraintendere.
«Co…cosa stai facendo, Stiles? No!» strillò Derek quando il palmo caldo gli sfiorò la punta dell’erezione.
«No?» chiese Stiles con un lampo di incertezza negli occhi. Tuttavia, prima che potesse staccargli la mano dallo stomaco, l’uccello traditore di Derek ebbe un sussulto disperato, come se stesse richiamando l’attenzione di Stiles per convincerlo a rimanere. Derek, disorientato da un attacco di ansia, si trovò nella più assoluta incapacità di articolare un suono qualsiasi.
Stiles sembrò recuperare tutta la sua sicurezza. «Mi sa che non intendevi sul serio, eh?» sibilò mentre la sua mano scivolava sempre più in giù e le dita tracciavano appena il profilo dell’asta. D’un tratto gli si avvicinò al collo e inspirò a fondo. «Dio, che buon odore che hai…»
A Derek si rovesciarono gli occhi. Era un gesto così lupesco che per un attimo si sorprese a domandarsi se la Licantropia non avesse trovato il modo, con Stiles, di trasmettersi per osmosi. «S—Stiles… non… io non…»
I polpastrelli di quelle dita che Derek ormai sognava perfino di notte presero a scorrere con delicatezza lungo la linea di contatto fra le cosce e i suoi testicoli e il poco di lucidità che ancora gli era rimasto fece le valige e partì per il Messico. Derek abbandonò le braccia lungo il corpo e non si sorprese neanche per un istante quando i suoi occhi lampeggiarono di un blu elettrico fin troppo rivelatore.
Stiles trattenne a stento un mugugno trionfale e, in un raro esempio di coordinazione, staccò la mano libera dal muro e si sbottonò i jeans in pochi movimenti rapidi.
Derek si riscosse in maniera istintiva, senza neppure rendersene conto, e le sue dita scattarono a bloccare gli avambracci di Stiles. La confusione che aveva nella testa aveva raggiunto livelli epici. Stiles stava cercando di sedurlo! Era lì, nel suo bagno, con lui nudo, fradicio e con un’erezione da primato e invece di fuggire terrorizzato lo stava provocando! Derek andò in iperventilazione.
Cosa fai, razza di idiota? si