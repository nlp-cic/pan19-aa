Non c'è nessuno tranne te."

"Cos'hai, cinque anni? Solo i bambini fanno gli angeli di neve." Draco roteò gli occhi e incrociò le braccia, così da avere una scusa per ficcarsi le mani sotto le ascelle. Faceva maledettamente freddo là fuori.

"Draco, noi siamo bambini," disse Pansy in tono esasperato. L’amico ebbe davvero l'audacia di riderne.

"Già, bella questa, Pansy. Non penso di essere più un bambino da quando avevo nove anni…"

"E che cazzo, Draco!" imprecò Pansy, lanciandogli una manciata di neve mentre si rialzava. "Porca miseria, abbiamo sedici anni! SIAMO. ANCORA. DEI. BAMBINI!!" urlò. Draco battè le palpebre di fronte al suo scoppio d'ira, spazzolandosi via assentemente dalla veste la neve con cui lei l'aveva colpito. "Sono stanca di tutto questo, Draco. Sono così. maledettamente. stanca. Sono stanca dei Mangiamorte, sono stanca dei Babbani, dei Mezzosangue e dei Purosangue. Sono stanca di quel cazzo di Signore Oscuro e dei suoi folli piani che fanno gettare ad Azkaban i nostri genitori. Sono stanca di tutte queste meschine provocazioni e risse tra undicenni solo perché sono in Case diverse-”

"Non c'è nulla di male in un po' di rivalità, Pansy-"

"Non sto parlando di RIVALITA', Draco, sto parlando di battaglie senza quartiere tra bambini che non hanno neanche un'idea tutta loro in testa. Preferisci ignorarlo, lo so, ma sai quante risse ho dovuto interrompere quest'anno? Non siete solo tu e Potter, sai. Metti vicini un Grifondoro e un Serpeverde e sono come cane e gatto. E' patetico."

"E allora? Cosa c'entra," chiese Draco irritato. "I Grifondoro sono un branco di-"

"Merlino, sta' zitto!"  esclamò Pansy. "Mio Dio, vorrei soltanto essere un’adolescente normale, a volte. Normale in un mondo in cui uno psicopatico malvagio e infuriato non cerchi di uccidere un bambino di un anno, fallisca, e poi fallisca le dieci volte successive in cui prova a farlo ancora."

"Sono d'accordo. Se Potter fosse morto la prima volta noi non dovremmo avere nulla a che fare con questo casino-"

"Per l'amor del cielo, Draco! Non è colpa di Harry!"

"Harry?" ripeté Draco incredulo, storcendo il naso.

"Sì, Harry. Che dopo tutto è il suo nome. E non è stato il primo a iniziare tutta questa merda. Cazzo, Draco... soltanto... oh, lascia stare," disse Pansy stancamente, crollando di nuovo nella neve. "Lasciami solamente essere una bambina normale per un momento, va bene? Se ho voglia di fare un cazzo di angelo di neve allora farò un cazzo di angelo di neve! Dovresti provarla ogni tanto, tutta questa cosa di 'essere bambini'," disse, scrutando in su verso il biondo. "Perché alla velocità a cui stai invecchiando, sarai un uomo anziano prima che ci diplomiamo ad Hogwarts."

"Penso che tu ti stia comportando in maniera infantile e immatura," borbottò Draco.

"Bene! Perché sai una cosa? Dovrei esserlo!" gridò Pansy. "Sedici anni, Draco. Ecco quanti anni abbiamo. Siamo ancora a scuola, dobbiamo ancora prendere i nostri M.A.G.O., non abbiamo l'età...santo Dio, non possiamo nemmeno fare magie al di fuori di Hogwarts!" A sentire ciò Draco si incupì, stizzito. "Quindi datti... una bella calmata e goditi la vita per un po’, lo faresti? Flirta con Potter, fai un angelo di neve, goditi il fatto di essere giovane finché puoi!"

"Non posso farlo, Pansy," disse seccamente Draco, fulminandola. "Fintanto che mio padre è in galera devo essere l'uomo di casa-"

"Oh, per amor di Merlino," disse Pansy agitata, coprendosi la faccia con le mani. "Non sei neanche a casa per nove mesi l'anno. Sono sicura che tua madre se la cava perfettamente quando non ci sei."

"E' stata da sola soltanto per quattro mesi," precisò Draco. Pansy roteò gli occhi e si spostò su una nuova porzione di neve per fare un altro angelo. Chiudendo gli occhi, si permise di rilassarsi, godendosi l'improvviso silenzio, dato che sembrava che Draco non stesse parlando. Dopo un momento udì un lieve rumore scricchiolante; il suono di qualcuno che cammina nella neve profonda. Sentì la presenza di Draco accanto sè prima ancora di aprire gli occhi e dargli un'occhiata, vedendolo disteso sulla neve qualche metro più in là. Era accigliato, ma Pansy poteva dire dalle sue guance arrossate che aveva preso a cuore quello che lei gli aveva detto.

"Non è così difficile, no?" chiese, sorridendo dolcemente. Draco la osservò con la coda dell'occhio mentre muoveva impacciato braccia e gambe.

"La neve rovinerà il mio cappello," disse in tono pratico. "La pelliccia si inzupperà tutta e si infeltrirà."

"Quel cappello è orribile in ogni caso," sorrise Pansy, voltandosi in modo da appoggiarsi su un gomito e osservando Draco. "Te ne regalo uno più bello a Natale." Draco rise e smise di