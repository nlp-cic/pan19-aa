horror in cui Chris interpreta 
il bello della compagnia, Curt. Whedon è laureato in letteratura russa ed è 
stato anche uno degli sceneggiatori delle serie Marvel Astonishing X-Men 
(2008) e Runaways.


(2) Hamlet (1996), 
trasposizione cinematografica in epoca vittoriana del dramma shakespeariano, 
diretto ed interpretato da Kenneth Branagh.


(3) Anche Liam Hemsworth era in 
lizza per il ruolo di Thor e, inizialmente, sembrava avere maggiori possibilità 
di ottenere la parte rispetto al fratello maggiore, silurato dopo il primo 
provino e ripescato successivamente da Branagh. 


(4) Citazione da “Chiedi alla 
polvere” (Ask the dusk) di John Fante. La traduzione del passo è mia e – 
ovviamente – aggiustata alle circostanze. ^^’


Capitolo Nove.  


 

 

Chris si sentiva come un adolescente in piena fase puberale.

Era a Vancouver già da quasi due settimane, ma aveva la testa da tutt’altra parte. In un piccolo appartamentino di Burbank, per essere precisi, ma era anche piuttosto sicuro di essere il solo ad avere quel problema: Tom era tornato in Inghilterra per girare una miniserie per la BBC, poi sarebbe tornato di Svezia con Branagh, e fino al giorno della partenza si era rifiutato di dire una sola parola sulla loro situazione.

Si era rifiutato di parlare per tutta la settimana che era seguita all’incidente. Chris aveva ricominciato a riferirsi all’accaduto in quel modo, nella sua testa, per non crearsi illusioni pericolose, soprattutto.

Sua madre l’avrebbe raggiunto entro pochi giorni e ancora non era riuscito a decidere se fosse o meno un buon momento, perché sentiva di aver davvero bisogno di lei, ma aveva anche il terrore di dirle cosa gli stava succedendo. Il fatto, ad ogni telefonata, gli chiedesse regolarmente notizie del caro ragazzo inglese, non era certo d’aiuto.

Perché il caro ragazzo inglese era un puzzle che non riusciva a mettere insieme, che non voleva lasciarsi risolvere, e non aiutava il fatto Chris avesse passato metà di quella settimana a pensare come affrontare l’argomento e l’altra metà a come riuscire ad infilargli le mani sotto i vestiti. Magari togliergli i vestiti, anche. E non sapeva ancora se dovesse vergognarsi di quel pensiero o del fatto la voglia di metterlo in atto fosse più forte della vergogna stessa.

“Chris! Torna tra noi, abbiamo una scena da girare!”

“Sì, scusa. Ci sono!”

Si era tagliato i capelli a zero per il ruolo e non gli era dispiaciuto per niente, se avesse potuto avrebbe sempre portato i capelli come Curt, più comodi per nuotare e fare surf. Non avere la frangia sugli occhi lo aiutava a concentrarsi, a non pensare ad altro, a non pensare a quanto a lui sembrava piacere passare le dita tra i suoi capelli mentre si baciavano.

Aveva scosso la testa e si era guardato intorno deciso a non sprecare l’occasione, a giocare bene le sue carte: quel film poteva essere l’occasione che gli mancava, in barba a supereroi e registi blasonati. Non aveva bisogno di Branagh, anche se prima raggiungere Vancouver era stato avvertito dal suo manager che avevano richiamato da Burbank, e per un attimo gli era saltato il cuore in gola, perché era impossibile lui sapesse. Poi aveva specificato che alla Marvel volevano rivederlo per un nuovo provino, data da destinarsi: aveva cercato di non farsi troppe illusioni, perché il primo giro gli era bastato.

La British Columbia era bella ed incontaminata come sanno esserlo solo i luoghi tendenzialmente inospitali per buona parte dell’anno. La primavera era tiepida e piacevole come la fine state inglese, ma gli inverni mordevano feroci chiudendo la regione in una morsa di neve e freddo.

L’Othello Tunnels (1) sembrava irriderlo fin dal nome, ma Chris aveva preferito non pensarci ed girato le sue scene regalando solo un debole pensiero a cosa aveva perso a Londra, deciso a sviare solo per concentrarsi su cosa avrebbe potuto raggiungere negli studi Marvel.

Leonie dormiva in albergo con lui mentre Craig era al sud con Liam, impegnato a Los Angeles con nuovi provini ed altri ruoli. Lo aiutava a ripassare le battute di Curt fingendosi una bionda stupida, per poi imitare un vecchio orbo e creargli l’atmosfera adatta per diventare il Dio del Tuono.

Erano state settimane frenetiche, esaltanti, estenuanti, terribilmente frustranti: cambiava idea sul nuovo provino per la Marvel ogni due ore, non si sentiva all’altezza, l’umiliazione della prima prova gli bruciava ancora. Sua madre lo spronava a non perdere fiducia in se stesso, persino Whedon lo incitava a riprovare con insistenza, sapeva di cosa parlava, diceva, sarebbe stato un Thor perfetto.

E Chris voleva credergli, ma per quel nuovo provino avrebbe dovuto esibirsi davanti a Branagh stesso, avrebbe dovuto ripetere l’avvilente esperienza di recitare un copione che sembrava non riuscire ad afferrare fino in fondo davanti a qualcuno che aveva sentito bestemmiare in una lingua incomprensibile su un Muro e l’impossibilità di mangiare pane irlandese come si deve (2). Visti gli sguardi che aveva ricevuto dagli sceneggiatori ed assistenti di produzione la prima volta, cosa ne avrebbe fatto di lui, uno come Branagh?


Era arrabbiato. 


Non era l’unica parte in forse, tra l’altro, aveva ancora un ruolo in gioco e di cui ancora nessuno gli aveva fatto saper