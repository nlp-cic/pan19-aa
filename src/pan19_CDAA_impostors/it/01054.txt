quella gentilezza esasperata -per favore, non litighiamo- e la potenziale minaccia che vi stava dietro, non voglio doverti fare del male.

Quel tizio doveva essere un cretino totale, per non captare un così chiaro messaggio.
La voce dello sconosciuto si alzò d'intensità fino a sovrastare quella di Sam; adesso gli stava praticamente urlando addosso.

Spalancò la porta senza nemmeno finire di vestirsi.

Ad un metro di distanza, il commesso incombeva sul suo fratellino, paonazzo in volto.
Per quanto Sam stesse gonfiando i muscoli e facendosi grosso, visto dall'esterno rimaneva soltanto una ragazza di un metro e settanta; appariva piccolo, quasi fragile vicino a quell'uomo che, ad occhio e croce, doveva essere alto quanto il vero Sammy ed altrettanto muscoloso.

Dean sbattè una mano contro il legno, abbastanza forte da far trasalire entrambi.
“Hey, idiota! Si può sapere che problemi hai?”

L'idiota in questione gesticolò verso Sam. “Questo è il camerino degli uomini” sbottò a mo' di giustificazione, quasi fosse una buona ragione per continuare ad urlargli addosso.

“E che diavolo di fastidio ti dà, eh?” Al contrario di Sam, lui non aveva nessun problema a minacciare apertamente; nel suo ringhio basso e pericoloso non c'era proprio più nulla di carino o ridicolo, solo promesse di sangue e dolore se non si fosse allontanato in fretta da suo fratello.

Sam gli lanciò un'occhiata di avvertimento, ma perlomeno adesso aveva la piena attenzione del commesso. Gli occhi dell'uomo percorsero la sua figura fino a soffermarsi sui polpacci nudi -ricoperti da una sottile peluria biondo scuro- con un ghigno condiscendente, quasi avesse trovato la conferma a qualcosa che stava cercando.  “Lo sapevo, altre nazi-femministe.”

“Sono un uomo, testa di cazzo.”
D'accordo, forse non la sua mossa più intelligente, ma non era proprio riuscito a trattenersi.
Il commesso si slanciò verso di lui -il ginocchio di Sam scattò, quasi troppo veloce perché riuscisse a vederlo. Un gemito, il rumore di un corpo che s'accasciava… e la risata di Sammy, a sovrastare il tutto. “Prendi la tua roba e andiamo a pagare, Dean.”

Dean aveva appena imparato una lezione: mai mettersi contro una cacciatrice con il ciclo.

-----------------

Accovacciato su una poltrona, una borsa dell'acqua calda premuta contro lo stomaco ed una tazza mezza vuota sul tavolo davanti a lui, Sam sentì acutamente la mancanza di una figura femminile nella loro vita; qualcuno con cui avrebbe potuto confidarsi e condividere i dubbi che quel nuovo corpo gli provocava -accidenti, si sentiva un'adolescente!

Ve n'erano state, in passato.
Alcune, Sam non le ricordava nemmeno -non c'era traccia di sua madre, viva, nei suoi ricordi.
Gli unici che avesse risalivano a molti anni dopo la sua morte, un'ironia della sorte che era tipicamente Winchester.

Charlie sarebbe andata fuori di testa, a vederli in quello stato.
Avrebbe iniziato a blaterare di genderbent e rule 63 (e sì, forse Sam  ne sapeva più di quanto avrebbe dovuto); avrebbe insistito per travestirsi da federale e seguirli a caccia d'indizi e li avrebbe sommersi di consigli imbarazzanti su cose di cui avrebbero probabilmente preferito rimanere all'oscuro.

Sam provò a deglutire, ma il nodo alla gola rimase dov'era.

-----------------

“Hey Cas, abbiamo un problema bello grosso, qui.”

Vi fu un attimo di silenzio dall'altra parte. Quando Castiel parlò di nuovo, il suo tono solitamente impassibile era venato di confusione. “Dean, stai bene? La tua voce ha qualcosa di strano.”


“È perché sono una donna…!


Oh, fantastico.

Attraverso il telefono gli giunsero frasi spezzate di Cas -qualcosa riguardo ai pronomi che avrebbe dovuto usare adesso ed altre cose che non ascoltò davvero, mentre marciava a passo rapido verso l'ingresso. “No, ascolta, qualcosa ci ha trasformati in donne. Sam ha -Sam non sta bene, e io sono basso e la mia voce...”

-----------------

L'arrivo di Dean, anticipato dalla sua voce che rimbombava lungo il corridoio, lo distolse dai suoi cupi pensieri. “Ok, facci sapere se trovi qualcosa”, concluse suo fratello, terminando la telefonata proprio mentre attraversava la soglia.

“Cas?” domandò, fingendo di essere interessato ai libri sparsi sul tavolo.
Dean annuì. “Ha detto che cercherà informazioni su casi simili -stai bene? Hai una faccia...” “Sono solo stanco, non sono abituato a… beh, questo. Ma sto bene, davvero.” Quante volte uno di loro l'aveva ripetuto all'altro -a volte perfino a sé stesso- anche nei momenti peggiori?

Suo fratello si sedette sulla poltrona vicina alla sua, lanciando un'occhiata alla tazza; quella stessa tazza che gli aveva portato lui stesso, ricolma di camomilla. Non era stato Sam a chiedergliela; quand'erano tornati al bunker, Dean si era diretto verso la cucina e gli aveva preparato la tisana, borbottando tutto il tempo come se l'avesse obbligato (e cosa ci facesse della camomilla nel bunker rimaneva un mistero -sperava solo non risalisse ai tempi degli Uomini di Lettere).

“Quella roba funziona?” domandò adesso, tutto casualità e