siamo esclusivi."

Steve lo guardò sorpreso. "Perché, hai pensato veramente che potremmo non esserlo?"

Il poliziotto fece spallucce. "Magari avevi valutato che una copertura diversa ci sarebbe stata più utile."

"Cioè poter flirtare con gli altri ospiti?" L'aveva pensato sul serio?

"Non guardarmi con quel sguardo carico di disapprovazione." Protestò Danny.

"Non è una crociera in cui si va per abbordare." Cosa diavolo aveva in mente l'altro?

"La stai facendo più grossa di quello che intendevo." Lo ribeccò Danny. "Semplicemente a volte essere gentili, flirtare un po', apre molte porte."

"Non in questo caso Danny. Dobbiamo mimetizzarci: le coppie che fanno questa crociera o non vogliono pubblicizzare di essere in relazione con una persona dello stesso sesso, o più spesso vogliono poter rilassarsi senza dover preoccuparsi di urtare la sensibilità di qualche stronzo. "

"Niente orge? Che delusione."

"Ok: quale diavolo è il tuo problema?" Perché Steve era piuttosto sicuro che il collega non fosse omofobo, aveva sentito quello che Danny aveva detto a Grace a proposito e aveva visto come si era comportato in un paio di casi.

"Non ho nessun problema. A parte il fatto che passeremo due settimane a fare la coppietta felice." E lo disse come se fosse un insulto.

"Questo è il tuo problema?" Steve si stava offendendo e un po' incazzando. "Bene, visto che oggi è la giornata delle scoperte credo di doverti avvisare che sono bisex."

"Wow." Fu l'unico commento di Danny.

"Wow? Solo wow?" Cioè, lui gli lanciava quella che pensava fosse una bomba di notizia e riceveva solo un wow?

"A differenza di quello che molti credono, so che le preferenze sessuali delle persone non gli sono appese al collo. Sono sorpreso che un militare di carriera non vada in giro a pubblicizzare la sua doppia preferenza? No. Sono stupito che uno dei miei migliori amici in cinque anni non me l'abbia mai detto?" Appoggiò a terra la bottiglia. "No, perché stiamo parlando di te!" Bene almeno anche Danny aveva perso la calma.

"Forse non volevo che tu cambiassi il tuo modo di relazionarti con me. Vista la tua reazione a dover fingere di essere il mio compagno, non avevo tutti i torti!" Danny si stava visibilmente alterando. "Oh, vaffanculo! Cos'è, avevi paura che ti avrei tenuto a distanza? Che avrei iniziato a condire ogni frase o gesto con un no-gay?!" Le mani stavano accompagnando ogni parola.

Non era così che Steve voleva che andasse questa discussione. Men che meno quella serata. "Non frequento un uomo da prima che ci conoscessimo. Anzi, da quando ci siamo conosciuti ho frequentato solo Catherine. " Gli confessò. "Non era qualcosa di… influente." Nonostante diverse persone pensassero diversamente, da quando era alle Hawaii non era neanche andato a letto con qualcuno che non fosse Catherine.

C'era una piccola parte di Steve che risentiva Danny: se non fosse stato per il poliziotto Steve non avrebbe avuto dubbi che Catherine era la persona giusta per lui, quella da tutta la vita. Ma Danny e la Five-0 avevano cambiato parecchie cose.

E come poteva Steve andare a letto con un uomo che non fosse quell'irritabile rompiscatole?

"Va bene, visto che siamo nel momento delle confessioni, credo che sia il mio turno." Danny prese un profondo respiro. "Non… sono del tutto etero neanch'io."

Inaspettato, ma solo fino a un certo punto. "Cosa intendi?" Steve non voleva assolutamente che ci fossero fraintendimenti. A discapito di quello che gli urlava spesso il biondo, aveva imparato dai suoi errori. Lo sapeva di essere un disco rotto, ma più volte aveva creduto che lui e Danny stessero andando nella stessa direzione, per poi scoprire in maniera brutale che non era così.

"Che amo le donne. Sono carine, dolci, morbide e hanno sederi fantastici." Condì mimando le forme femminili. "Ma…" prese un profondo respiro "raramente, e bada bene, molto raramente, ho trovato attraenti anche degli uomini." Fece una smorfia. "Anche se la mia esperienza è veramente molto limitata."

"Sei stato con un uomo?" Gli chiese immediatamente.

"Circa. Prima di conoscere Rachel, sai, vacanze estive, le ferie di primavere… ho conosciuto due ragazzi interessanti e da cosa è nata cosa... " Aggiungendo, "In tempi diversi! Cioè, uno l'ho conosciuto durante l’Accademia, mentre l'altro appena finite le superiori."

"Di che cosa stiamo parlando Danno?" Suo malgrado Steve era anche un po' geloso. "Limonare? Fottere? Una sega, un pompino, una-"

"Ehi! Devi essere così crudo?" Lo bloccò scocciato Danny. "Ma che ti prende? Vuoi che ti faccio la descrizione di quello che ho fatto a letto? Un rapporto in triplice copia? E sto scherzando, non pensarci nemmeno!" Si alzò dal divano e si recò in cucina. "Dio, sono troppo sobrio per questa conversazione. "

"Sono sia attivo che passivo." Lo informò Steve con il suo tono più neutro.

"Cristo santo!" Sembravano troppe informazioni per Danny.

"