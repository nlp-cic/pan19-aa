si spinge solamente contro di lui, è ancora fottutamente vestito e Zlatan sta già dando di matto per il bisogno che ha di sentirselo scivolare dentro.Perciò obbedisce e, mugolando, si spinge contro di lui, una due tre volte, piantando le mani contro l’armadietto – che diventa subito caldo contro il suo corpo – e lasciando che José lo stringa ai fianchi come volesse saggiarne la consistenza. E mentre lui si spinge – e non fa altro – José si spoglia, lo prepara e poi lo penetra. José sta immobile. Fa tutto Zlatan. È come la prima volta, è come quando Zlatan ha scoperto che per José non era fondamentale fare qualcosa per farsi sentire, perché era perfettamente in grado di riuscirci anche stando fermo. E per un attimo è facilissimo dimenticare tutto il resto e sentirsi di nuovo a Malm&oulm;, in un letto che non gli manca ma che un po’ rimpiange, immerso fra odori disgustosi ma conosciuti, in una situazione di merda, okay, ma era la sua situazione di merda, lui la gestiva, lui la controllava, o almeno così credeva, e oh – cazzo – è troppo difficile pensare quando José comincia a muoversi piano, scavandosi un posto dentro di lui – e non ne ha nemmeno bisogno, il posto già c’è, è suo da sempre, lo resterà sempre.Stringe forte i denti quando sente l’orgasmo di José esplodergli dentro, e si stringe attorno a lui con una forza tale che José è costretto a gemere e stringere a propria volta la presa sul suo cazzo, accarezzandolo svelto avanti e indietro avanti e indietro fino a quando anche lui non ce la fa più e si svuota con un ringhio roco contro la parete in alluminio. I suoi occhi viaggiano distratti sulla macchia di sperma che scivola lenta lungo la parete, e poi vanno altrove, cercano gli occhi di José, non li trovano e, alla fine, si chiudono.Zlatan respira lento e José fa lo stesso, contro la sua schiena.Sono di nuovo a Milano. E naturalmente non è cambiato niente.

* * *

Un tomo della sorveglianza ha appena finito di parlare con José – Zlatan li ha visti discutere abbastanza rapidamente, anche se in maniera tranquilla, e poi il mister gli ha detto di recarsi con… Gianni, Giovanni, quel che è, all’uscita di quel bunker a cielo aperto che comincia a essergli sempre più stretto.Non era preparato, non dopo la discussione a senso unico di quella mattina: c’è una berlina scura con un lampeggiante sul tettuccio e De Faveri alla guida che gli sta facendo cenno di salire. Zlatan stringe nervosamente il marsupio, guardandosi attorno mentre il pomeriggio comincia a scemare, e poi sale rapidamente in macchina.Per parecchi minuti, gli unici rumori che si sentono nell’abitacolo sono il volante che scorre sotto le mani di Filippo, rapidamente, mentre l’Alfa fende le strade già deserte di Milano, e i respiri profondi di Zlatan, nervoso per una situazione che ha generato lui – anche se non volontariamente – e per quel “sono disposto a tutto” che lo riempie di turbamento, sì, ma anche di un vago senso di eccitazione. A tratti la radio gracchia qualcosa del tipo “sospetta autovettura in zona Fiera” o “a tutte le auto in zona, convergere tra via Marghera e via Cuneo”, in un modo così simile a quello della polizia che si vedeva nei film da essere quasi inquietante.De Faveri si ferma soltanto di fronte a un cancello di metallo verde, che scorre lentamente di lato soltanto quando schiaccia il tasto dell’apertura telecomandata, e infine parcheggia sotto il porticato di una piccola casa a due piani. Zlatan è sempre più perplesso, ma il fatto che abbia sfilato le chiavi dal quadro è senz’altro il segnale di scendere dall’auto e seguirlo al piano terra.Zlatan comincia a rassegnarsi alle attese in perfetto silenzio: quella specie di soggiorno – ordinato quasi maniacalmente, con poche concessioni allo svago e dove perfino gli scaffali ospitano i libri suddivisi per grandezza e colore – è più tranquillo di un cimitero la domenica notte. E non saprebbe definire se sia una visione rassicurante o più degna di una scena del crimine appena ripulita.Filippo prende un fascio di fogli piccoli e un paio di penne e scarabocchia per un po’, prima di assicurarsi che sì, la biro effettivamente scrive ancora ragionevolmente; accartoccia il foglio imbrattato con la sinistra e disegna rapidamente una specie di tabella con la destra, sotto gli occhi allibiti di Zlatan – che, ormai, pensa che il gendarme sia suonato del tutto e che, se proprio ha intenzione di scopare per concedergli di mandare a prendere Helena (e sempre se ha capito bene, perché parlare con i muti non è esattamente il modo migliore per intendere alla perfezione qualcosa di così delicato), è meglio che non perda tempo con bozze di contratti senza valore.Per questo quasi sobbalza quando scopre che il carabiniere, effettivamente, non è muto.«Primo, mi devi dire tutto quello che può servirmi per recuperarla.» È una voce molto sicura, anche se riesce a seguirla appena e nonostante il silenzio sia rotto solo dallo stridio della penna. «Secondo, mi chiamo Filippo. E terzo, non posso garantirti niente, ma penso che tu lo sappia.»Zlatan resta