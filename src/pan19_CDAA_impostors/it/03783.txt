posso fare per te.”“Ad esempio stare un po’ con i tuoi figli. Giocare con loro, leggergli un libro, portarli al parco.” Spiegò gentilmente Eva che, a dispetto del tono vagamente raddolcito, rimaneva con le mani sui fianchi in atteggiamento parecchio aggressivo.Sparda deglutì, ma tentò di nascondere il suo disagio.“Ma io sono un demone che ha principalmente conosciuto l’ottocento europeo!”“Si, ma dove hai vissuto gli ultimi secoli, caro? C’è stata una tua netta presa di posizione di diniego verso questi anni.” “Io sono un angelo nero!”“Puoi anche essere color fucsia a pois verdi per quel che mi riguarda, ma devi sforzarti un po’ cosa significa vivere in questo secolo ed imparare cosa c’è la fuori.” “Io lo so cosa c’è là fuori.” Disse sorridendo, mostrando la forma zigrinata dei denti assieme ad una piccola nuvola di zolfo al posto del respiro.“Oltre ai demoni, Sparda.”Il demone sospirò, ripiegò il giornale e si alzò per avvicinarsi alla moglie.“Non posso occuparmi di Dante e Vergil.”Negli occhi della donna balenò un luccichio furioso. Afferrò l’uomo per il bavero della camicia immacolata.“Non osare. Non osare disinteressarti dei tuoi figli, maledetto demone.” Sibilò con una rabbia che solo una madre poteva tirare fuori.Sparda fece un sorriso amaro ed appoggiò delicatamente una mano sul braccio della moglie.“Non ho detto che non voglio, amore mio.”  Eva guardò Sparda negli occhi azzurri. Percepire quella tristezza nel suo sguardo la lasciò spiazzata.“Ho paura di deludervi, Eva.” “Ma che vai dicendo? Tu sei Sparda, l’indomito cavaliere che ha sempre combattuto con coraggio per proteggere l’umanità. Come puoi aver paura di poter deludere la tua famiglia? Inconcepibile!”“ Io proteggo gli uomini perché ne avevo fatto la mia causa. Mi sono ribellato alle ingiustizie del mondo demoniaco ed ho sempre fatto quello che credevo giusto. Ma poi ho incontrato te.”Sparda pareva essere stato preso da uno dei suoi flussi di coscienza in cui iniziava a raccontare le innumerevoli ma soprattutto lunghissime battaglie a cui aveva partecipato. Le prime volte Eva era rimasta estasiata. Dopo la cinquantesima volta tendeva a rispondere con una pistola in faccia al marito. Ora come ora però ne era sprovvista.“Da allora il vero motivo per cui esco a distruggere le forze dell’oscurità è solo per proteggervi.” Eva sospirò. Si perdeva la testa per demoni così. Alcuni mariti portavano a casa mazzi di fiori e cioccolatini. Sparda spesso tornava in piena forma demoniaca coperto di sangue con trofei di guerra quali teste di coccodrilli umanoidi di tre metri. Eva ne andava così fiera che lo abbracciava così com’era, anche se era difficile trovare una qualche direzione in cui abbracciarlo quando era demone.“Quindi di cosa ti preoccupi, amore?” domandò la donna giocherellando con le dita con il grosso gioiello rosso che indossava sempre. Una notevole nota di opulenza discretamente kitsch.“Di non bastare.” Sparda chiuse gli occhi e si passò una mano nei capelli bianchi tenuti all’indietro.  Sembrò incredibilmente stanco e…antico. Pur se nella sua forma umana era un giovane uomo attraente, Eva percepì improvvisamente i secoli che il demone si portava sulle spalle.Abbracciò il marito e si strinse al suo petto, sussurrandogli: “Non posso nasconderti che questi saranno gli anni più duri. I bambini sono piccoli, ed hanno bisogno di amore e protezione. Ma io lo so che cresceranno forti. Saranno come te, perché sei un padre meraviglioso.” Il demone la abbracciò a sua volta ed appoggiò il viso fra i capelli biondi della donna, annusandone il profumo. Un profumo che pareva sentirsi per tutta la casa ed anche nel “Devil May Cry”.“Sono ancora svegli?”“Si, anche se ovviamente dopo le mie minacce si cacciano a letto. Di solito crollano intorno alle dieci e mezza.”“C’è un libro in particolare che gli piacerebbe ascoltare?”“Se tralasci qualche particolare, sono sicura che saranno felicissimi di sentire della battaglia del Monte Calvo.”Il demone scosse la testa e chiuse due o tre volte le palpebre. “Parecchi particolari, vorrai dire.”“Nah, gli piacciono gli squartamenti dei demoni cattivi. Io penso sia educativo.”Sparda non sembrava convinto, ma la moglie lo stava già spingendo verso la camera dei bambini raccomandandogli di non dilungarsi troppo con date e luoghi.“Sopratutto, non importa se ti implorano, non dargli dei dolci. Ora vai amore, sono sicura che andrai benissimo.”Sparda sgusciò dentro la stanza immersa in lucette soffuse azzurrine per bimbi, dove un rapido avvolgersi di coperte gli fece capire che Dante e Vergil erano sveglissimi.Si schiarì piano la voce. Gli pareva che aver sfidato Mundus non fosse che una scemenza in confronto. “Avete voglia di sentire una storia di vostro padre?”  domandò lanciando rapide occhiate ai due letti immobili.I suddetti letti però si animarono subito alle parole e due bambini dagli occhi azzurrissimi vi saltarono fuori, accendendo le rispettive lampade da comodino.“Siiiiiiiiiii! Papà, tu ce li dai i dolci?” trillò Dante aggrappandosi alla manica della camicia.“Uh, no Dante. Adesso è tardi per i dolci, ma se fai il bravo e ti metti a letto, io ti racconto una storia.”Il bambino non parve convinto quanto il fratello che