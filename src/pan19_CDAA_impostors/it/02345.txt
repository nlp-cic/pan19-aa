finire.
Quello stesso pomeriggio, John si precepitò nell’ufficio di Mycroft, incurante di chissà quanti vecchietti del Diogene’s l’avrebbero guardato storto: a conferma della propria noncuranza, aprì la porta della stanza con gen poca grazia e la richiuse dietro di sè con una certa veemenza, sbattendola rumorosamente.
Mycroft alzò lo sguardo su John, senza scomporsi minimamente di fronte al suo temperamento, neanche troppo stupito, in fondo, per la sua visita.
John rimase a guardarlo in silenzio: non si vedevano dal giorno del finto funerale di Sherlock, quindi lo studiò a sua volta, sebbene la mente poco lucida dalla preoccupazione non glielo permise più di tanto.
Fu Mycroft ad interrompere il silenzio “La facevo più intelligente, John.”
“Mi facevi più intelligente?” urlò John, avvicinandosi alla scrivania sulla quale sbattè entrambi i pugni chiusi “Dimmi che non gli è successo niente e dimmelo subito!” il tono di voce andò via via alzandosi, tanto che John vide Mycroft rizzarsi in piedi e chinarsi per avere i visi alla stella altezza.
“Smettila di urlare, stupido essere umano emotivo, impulsivo e irrazionale.” sibilò, in contrasto al tono imponente usato da John: era la prima volta che Mycroft si rivolgeva al dottore con quel grado di confidenza e permettendosi di giudicare la sua normale e difettosa condizione umana così apertamente. Prima che John potesse replicare, poi, aggiunse “Sta bene.”
John si tranquillizzò subito perchè era certo che Mycroft non gli avrebbe mentito in quella particolare circostanza. Ma la sua testa era ancora piena di domande, quindi iniziò a comporne una “E allora...”
“Stai. Zitto.” lo freddò Mycroft, che arrivò addirittura a spingerlo con fermezza all’altezza delle spalle per farlo indietreggiare fin sulla rinomata sedia posta appena due passi dietro di lui.
John si sentì trafiggere dallo sguardo caratteristico e peculiare degli Holmes, quindi finì con l’apprezzare il sostegno della seduta sotto di sè. Era lì lì per aprire nuovamente la bocca, ma l’ennesima occhiaccia di Mycroft lo gelò sul posto.
Mycroft inspirò a lungo, prendendosi qualche istante per riacquisire il proprio naturale aplomb “Suppongo le sia stato detto di tenere un profilo basso.” iniziò, mentre tornava a sua volta seduto “Venire qui, urlare, parlare di argomenti riguardanti una persona di cui non dovremmo parlare, non è, chiaramente, da basso profilo.”
John aprì nuovamente la bocca per poter parlare, ma Mycroft lo interruppe nuovamente.
“Non ho finito.” ringhiò quasi, stringendo le mani a pugno sopra la scrivania “La facevo più intelligente. Lei è uno stupido, perchè rischiare tutta la copertura per la sua fragilità emotiva da quindicenne complessata è da inetti.”
John tamburellò con le dita sul bracciolo dell’elegante seduta e rinunciò a parlare, perchè intuì dallo sguardo di Mycroft che non ne avrebbe più avuto diritto. Non nel suo ufficio. Non quel giorno.
“Se solo voi comuni essere umani vi fermaste a ragionare a mente fredda, si eviterebbero scenate di questo genere, che oltre a compromettere una strategia portata avanti da quasi otto mesi, mi disgustano profondamente.” a quel punto Mycroft alzò il braccio destro verso la porta, indicando a John l’uscita della stanza “Può andare.”
John si alzò dalla sedia senza dire nulla, osservando l’ Uomo di Ghiaccio negli occhi: ingoiò un pesante groppone prima di voltarsi ed avvicinarsi silenziosamente alla porta. Nel momento in cui abbassò la maniglia, sentì tossicchiare l’Holmes alle sue spalle: gli concesse solo il profilo, evitando di voltarsi completamente verso di lui.
“Si è scaricato il generatore elettrico. Il carico contenente quello nuovo è partito con due giorni di ritardo.” spiegò Mycroft, mentre con lo sguardo tornò alle proprie carte “Tra qualche ora riceverà nuovamente sue notizie.”
John si rimproverò mentalmente: aveva immaginato scenari apocalittici mentre sarebbe bastato ragionare a mente fredda, come suggerito dallo spocchiosissimo Holmes, e pensare alla soluzione più semplice.
“Se sente rumore di zoccoli, pensi al cavallo non alla zebra. Rasoio di Ockham(1).” incalzò Mycroft, iniziando a scribacchiare sopra ad un foglio.
“Quanto manca?” domandò John, rompendo il silenzio ed andando contro alla sua precedente intuizione. Non si premurò di specificare, poichè sapeva che l’uomo avrebbe intuito a cosa si stesse riferendo.
“Siamo sulla pista giusta.” questa volta Mycroft alzò lo sguardo sull'altro “Ma non stia a contare i giorni, John.”
“Fammi andare da lui, Mycroft.” sospirò John, appoggiando la fronte sullo stipite della porta “Sta impazzendo lì, da solo.”
Mycroft inarcò un sopracciglio “Sicuro che non sia lei ad impazzire, qui, senza di lui?”
“Anche, va bene? Anche io sto impazzendo senza di lui.” sbottò John, strofinandosi la fronte con il dorso della mano sinistra “Ora che l’ho ammesso mi dirai dov’è?”
“No.” Mycroft fu perentorio in quel rifiuto “Lei è non l’unico a tenere all’incolumità di Sherlock.”
John si staccò dallo stipite, voltandosi completamente verso l’Holmes Senior “Cosa potrebbe mai succedere se io andassi lì? Ovunque lui sia.”
Mycroft intrecciò le dita delle mani, sopra le quali appoggiò il mento “Potrebbero seguirla.”
“Al momento mi sta seguendo qualcuno?” chiese John, allargando le mani