Guaritrice, stupita e felice di quel suo primo sorriso, non era riuscita a trattenere la mano e con le dita gli aveva sfiorato appena le labbra, piano, delicata, incredula, mentre negli occhi nocciola si accendevano lacrime di felicità.Era ancora lo stesso intenso brivido di piacere: allora del tutto sconosciuto, adesso, invece, ben conosciuto e bramato dal suo corpo.Era in quel momento che era nato il suo amore per Elyn, senza neppure che lui stesso ne avesse coscienza? Nel momento in cui, per la prima volta dopo tanti, troppi anni, aveva desiderato sorridere per rincuorarla, per renderla felice?Severus sospirò piano, con desiderio, lasciando che il sorriso si impadronisse totalmente delle sue labbra, colmo di dolce passione, come tanto piaceva alla sua Elyn. * Le vacanze di Natale erano trascorse fin troppo velocemente, anche se Elyn era riuscita, con fare molto misterioso e affermando che ancora non gli aveva dato il suo regalo, ad allungarle di qualche giorno rimanendo ancora al castello che si era ormai di nuovo riempito di studenti e professori mentre la normale vita della scuola riprendeva.Al solo pensiero che Elyn tornasse al suo lavoro al San Mungo e lui sarebbe rimasto di nuovo cinque giorni senza di lei, durante la settimana, Severus si sentiva tremendamente solo.Era strano, è vero, per un uomo che come lui aveva sempre vissuto in silenziosa solitudine, ma Elyn in pochi mesi era diventata così importante per il mago, che il pensiero di non poterla vedere anche per un solo giorno o di non tenerla stretta a sé ogni notte era quasi insopportabile.Avevano di nuovo cenato da soli nell’appartamento sopra la presidenza, com’erano soliti fare per restare in intimità senza che Severus si sentisse in imbarazzo davanti a tutti gli studenti, con Elyn seduta al suo fianco alla tavola dei professori senza poi avere il coraggio neppure di sfiorarle la mano, capace solo di guardarla con intensità negli occhi abbozzando un sorriso lieve, muto, sentendo fissi su di sé gli occhi di tutti gli occupanti della Sala Grande.Minerva aveva acconsentito paziente a sostituirlo ancora una volta al centro della tavolata dei professori, lanciando un’indecifrabile occhiata alla Guaritrice; uscendo dalla presidenza si era addirittura concessa di scambiare un’irriverente strizzatina d’occhi col ritratto di Silente che, invece, se la rideva impunemente sotto i baffi.Elyn gli sorrideva, bella come sempre ai suoi occhi innamorati, poi con un tocco di bacchetta fece comparire una bottiglia di pregiato vino elfico, una di quelle per le grandi occasioni che Albus aveva messo da parte con cura.Mentre appellava silenziosamente due eleganti calici, il mago la guardò turbato, temendo che la presenza del pregevole vino significasse solo che quella sarebbe stata l’ultima sera che Elyn avrebbe passato tra le sue braccia al castello.Ma la Guaritrice gli sorrideva, dolcissima e innamorata, le iridi nocciola screziate dai riflessi d’oro delle fiamme del camino ed i lunghi capelli castani che in morbidi riccioli le incorniciavano il viso:- Hai lavorato a lungo, oggi…Il mago non rispose e continuò a fissarla con fare interrogativo: aveva lavorato come il solito, quel giorno, neppure un istante di più; appena finito, era corso a stringerla fra le braccia e a riempirla di baci, come ogni altra sera di quei primi giorni della settimana di lavoro.Il sorriso di Elyn si aprì ancora di più, divertito e irriverente:- Quindi, non sai che giorno è, oggi…Severus la fissò stupito. Che giorno avrebbe dovuto mai essere?- È il nove gennaio, oggi, – sussurrò dolcemente la maga, il sorriso che le illuminava il viso, - è il tuo compleanno!Il mago aprì la bocca, poi la richiuse senza dire nulla.Il suo compleanno non era mai stato un giorno speciale, anzi, era sempre stato un giorno da dimenticare. Ricordava fin troppo bene gli improperi e le accuse di suo padre quando la mamma preparava una torta cercando di festeggiare la ricorrenza.- Severus…Elyn si era avvicinata, la coppa di vino elfico in mano e un dolce sorriso sulle labbra:- Io voglio festeggiare il tuo compleanno, oggi…- Non l’ho mai festeggiato, - rispose ritraendosi un poco, sulla difensiva, lo sguardo nero duro e cupo, - non ho alcun motivo per…- Ooh… sì che hai un motivo per farlo, Severus! – lo interruppe la maga. – Io sono quel motivo, perché io voglio farlo. Tu sei vivo, Severus, e oggi compi trentanove meravigliosi anni. – esclamò con voce commossa. - Anche per merito mio.Il mago si perse nel nocciola dorato di quegli occhi colmi d’amore mentre Elyn si sedeva sulle sue ginocchia. La strinse forte a sé, in silenzio, affondando il viso nei serici capelli e aspirandone piano la fragranza. Era vero: se era vivo, lo doveva anche a lei, e al suo amore, forse soprattutto a lei e non solo alle magiche lacrime di Fanny.- E poi ho un regalo per te! – sussurrò la maga con enfasi sulle sue labbra, con la stessa aria misteriosa che aveva assunto fin dall’inizio della serata.Le permise di sciogliersi dal suo appassionato abbraccio, senza mai lasciarla un istante con lo sguardo nero, ora scintillante d’amore.Elyn fece apparire una piccola pergamena strettamente arrotolata