La crudeltà e la perversione umana non conoscono limiti.'

Mi muovo furtivo, sorvolando quello scempio, verso una gabbia i quali piccoli ospiti sono gli unici immobili, silenziosi, quasi come se volessero risultare invisibili agli avidi occhi tutt'attorno.Mi inoltro incuriosito, assottiglio la vista: accucciati in un angolo, tra la sporcizia e lo squallore, l'uno stretto all'altro, vi sono due bambini praticamente identici.Gemelli, non c'è dubbio.Entrambi con i capelli scuri, tendenti al nero ma con leggere sfumature bluastre, braccia e gambe esili, i corpicini sottili coperti da camicie da notte, ridotte a brandelli. Prestando attenzione, noto però che uno dei due sembra essere, come dire, più... forte dell'altro, sia nell'aspetto che nella postura, quasi come se questi stesse cercando di proteggere in qualche la versione più debole e malata di sé stesso.Tento di scorgere i loro visi, nascosti in parte dall'oscurità, in parte dalla posizione, ma vi riesco solamente quando il maggiore lo alza quanto basta a depositare un lieve bacio sul capo del più piccolo. Labbra sottili, naso minuto ed elegante, pelle pallida, porcellana pura, e occhi grandi, gonfi dal pianto; iridi colore del mare in burrasca, velate di lacrime.Tremano, i bambini.Il tanfo della paura m'inebria.

" Ciel, voglio andare a casa. "

Mi ridesto da quella sorta di trance in cui ero precipitato all'udire della flebile voce del minore: lo osservo, puntare lo sguardo disperato, anch'esso di un blu intenso, quasi innaturale, sulla figura accanto.L'altro sorride, di un sorriso che di rassicurante però ha ben poco, e che s'increspa incerto.

"Shhh, andrà tutto bene fratellino, ci sono io qui con te." Sussurra, carezzandogli la guancia paffuta, cercando di bloccare il crescente singhiozzare.

" No che non andrà tutto bene. Moriremo Ciel, moriremo come tutti gli altri e non sapremo mai chi ha ucciso mamma e papà!"

Sogghigno, sentendo quelle parole così cariche di rassegnazione... Ma, cos'è quella punta di odio che mi pare di percepire?

"N-non moriremo, ti proteggerò io, intesi?"

'Ingenui'

Vedo il viso magro del più fragile distendersi alle parole del gemello, e aprirsi in un'espressione più rilassata: " ...Ho ancora te"Le loro mani s'intrecciano, salde.

E poi succede: la porta arrugginita della gabbia si spalanca con un cigolio infernale, mani luride, sudate, dalle dita tozze e ingioiellate si fiondano decise sulle spalle del maggiore, strappandolo alla morsa fraterna."NO! Non portatemi via! No, no lasciatemi andare! V-vi prego! Dio aiutami! "

' Tsk, Dio, come se ti ascoltasse.'

L'altro scatta in un baleno, aggrappandosi al fratello, tentando di sottrarlo dalle grinfie di quegli esseri.

"CIEL! Lasciatelo stare, lasciatelo stare! Dove lo portate? E' mio fratello ... Fratellone! Aiuto, Dio mio aiu-" Un pugno ben assestato lo colpisce spietato nello stomaco, facendolo accartocciare su sé stesso e gemere disperato dal dolore.Calde lacrime gli rigano il volto, la vista annebbiata.Oh, quanta crudeltà, quanta sofferenza e desolazione hanno già conosciuto quegli occhi.In uno scalpiccio generale e in un vociare eccitato, il nuovo agnello sacrificale, scalciante, viene condotto verso l'altare, già macchiato da sangue innocente, e legato saldamente a quest'ultimo: il corpo percosso da violenti tremiti, violato dai tocchi perversi dei presenti.La follia dilaga, inarrestabile.

"Qualcuno ci aiuti..." Il piccoletto non si da' per vinto."Dio ti prego...Non lasciarlo morire..."

'Qui non c'è nessun Dio, moccioso.'

Un colpo. Sangue. Grida. Risate."Dio per favore..."

 

' Su questa terra vi è solo disperazione, paura, dolore, perdizione.' 

Un altro colpo. Altro sangue. E ancora risate.

"Dio ti scongiuro! Salva mio fratello! Salva tutti noi"

'Piangi, urla, grida quanto vuoi, il tuo Dio misericordioso non ti ascolterà, è inutile. Non ascolterà nessuno di voi. '

Fendente dopo fendente, le carni si dilaniano, liquido rubino zampilla dal petto gracile, glabro, fanciullesco.

'Hai ancora il coraggio di pregare? Rassegnati. '

Vedo la Morte calarsi sulla piccola figura pugnalata in preda a spasmi, sulle teste dei suoi aguzzini, paziente e speranzosa: riesco a percepire l'anima di quel bambino abbandonare pian piano le sue membra stanche, priva di rimorso, in pace con sé stessa.Un battito di ciglia, e vola via.Ciel Phantomhive è morto.Che fine terribile. Che destino malevolo.Poesia per me.

Poi finalmente, lui capisce. Mi chiama. Implora.

"Qualcuno...Chiunque, aiuto! Perché nessuno viene a salvarci?"Ed è allora che mi avvicino, manifestando la mia presenza finora celata.

"Ma guarda che piccolo padrone mi è toccato questa volta... E così alla fine ti sei deciso ad evocarmi." Un sussurro, la mia voce glaciale, impassibile ridesta il piccolo dal suo stato catatonico.

"C-chi diamine sei? Cosa vuoi?" Lo vedo sbarrare gli occhi dolenti dal