più lontano possibile da Beacon Hills e da tutti loro.

Liam voleva guardare Theo e riuscire a vederlo veramente, ogni sua parte e ogni suo segreto. Liam voleva vedere Theo, non la proiezione, il fantoccio che la chimera mostrava a tutti loro.

Soprattutto, Liam voleva capire perché solo a lui era stato concesso di vedere attimi del vero Theo. Ogni volta che Theo lo salvava, Liam riusciva a vederlo, e tutto ciò che avrebbe voluto era capirlo.

Ripensò agli occhi gentili, alle parole di conforto e al sorriso che Theo gli aveva rivolto quando erano in auto, dopo che avevano lasciato lo zoo abbandonato. Dopo che ho quasi ucciso Nolan.

Dopo che Theo mi ha salvato un'altra volta. Se le mani di Liam non erano sporche del sangue di un povero ragazzo la cui unica colpa era quella di essere troppo spaventato, era solo merito di Theo.


Perché continui a cercare di salvarmi?


Perché? era la domanda che Liam continuava a chiedersi.

Come? Era la domanda che cercava di impedirsi di porsi, ma che continuava a tornare prepotente nella sua mente, per quanto lui si sforzasse di cacciarla. Come è possibile che Theo riesca a raggiungermi, a farmi calmare?

Era una domanda pericolosa a cui Liam aveva paura di dare una risposta. La risposta a quella domanda avrebbe cambiato tutto. O forse in realtà era già cambiato tutto ed era solo lui che si illudeva che non fosse così, che si rifiutava di ammetterlo.

Theo era diventato una costante nella sua vita. Il suo odore mischiato a quello di Liam stesso era un conforto cui Liam di tanto in tanto si concedeva di abbandonarsi; prendere un respiro profondo e riempirsi le narici con quell'odore così familiare, quell'odore che era così inconfondibilmente Theo.

Non avrebbe saputo dire quando aveva iniziato a sentirsi in quel modo. Non c'era stato un istante in cui tutto era cambiato, si era trattato di un processo lento e continuo, e Liam non se ne era accorto finché non era stato troppo tardi, finché cercare di fermarlo non sarebbe servito a nulla. Ma la verità era che anche se Liam lo avesse saputo, non avrebbe cambiato nulla. Il modo in cui Theo lo faceva sentire gli piaceva; lo confondeva e il più delle volte lo lasciava irritato a domandarsi se ci fosse qualcosa di sbagliato in lui, ma al contempo era una sensazione familiare e confortante, come una rassicurazione che non sarebbe mai stato da solo e che con Theo poteva lasciarsi andare perché ci sarebbe sempre stato lui pronto a prenderlo.

Liam si sentiva sicuro. E non aveva alcun senso, non con i cacciatori che avevano conquistato Beacon Hills e attendevano solo di ucciderli tutti, non con la presenza misteriosa e pericolosa dell'Anuk-ite; Liam lo sapeva, non avrebbe mai potuto dimenticarlo, ma quando era con Theo sentiva di avere una possibilità di uscita, una possibilità di vincere nonostante tutti i loro attuali nemici.

Theo lo calmava in un modo che nessun altro era mai riuscito a fare. Anche adesso, il battito del suo cuore che proveniva dalla stanza accanto contribuiva a calmargli i nervi. Come? stavolta Liam non riuscì ad evitare la domanda. E non riuscì ad ignorare la risposta, così chiara ed evidente.

Si concentrò sul battito del cuore di Theo, sul suo odore, che Liam sarebbe stato in grado di riconoscere immediatamente. Era sveglio, si rese conto, e si chiese se anche Theo come lui non riuscisse a dormire a causa dei mille problemi e dei mille pensieri che si rifiutavano di lasciarlo solo.

Continua a salvarmi, pensò Liam per l'ennesima volta, e all'improvviso gli venne in mente una cosa. Si alzò dal letto e a piedi scalzi attraversò la stanza. Aprì la porta il più silenziosamente possibile, e altrettanto silenziosamente fece i pochi passi che lo separavano dalla stanza degli ospiti in cui si trovava Theo. Non aveva alcun dubbio sul fatto che lui lo avesse sentito e che sapesse che era lì. Quando aprì la porta, Liam lo trovò seduto sul letto, come se non avesse neanche provato a dormire. I loro occhi si incontrarono e istintivamente Liam abbassò i propri, come se temesse che Theo potesse leggere troppo dentro di essi.

Senza dire una parola e senza incontrare lo sguardo di Theo, Liam si fece avanti e si sedette sul letto, accanto a lui. Distrattamente, per un attimo si chiese se si fosse seduto troppo vicino. Le loro ginocchia si toccavano, e il calore di quel contatto fece perdere un battito al suo cuore. Theo lo aveva sentito di certo, così come aveva di certo sentito come il cuore di Liam avesse ora accelerato. Liam avvertiva il suo sguardo su di sé, in paziente attesa.

"Liam...?". La voce di Theo era calda anche nell'aria fredda che proveniva dalla finestra aperta. Liam chiuse per un istante gli occhi, poi li riaprì e, finalmente, lì sollevò fino ad incontrare quelli di Theo.

"Non ti ho ancora ringraziato", disse.

"Per cosa?", chiese Theo, confuso. Liam osservò la linea delle sue sopracciglia aggrottare, le labbra leggermente piegate da un lato.

"Perché continui a salvarmi", rispose tornando ad incontrare i suoi occhi. "Quindi... grazie".

L'espressione di Theo si fece ancora più confusa, come se