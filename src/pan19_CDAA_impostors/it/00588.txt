.
Quello era sempre stato il suo sogno, diventare un soldato, e neppure Jean era riuscito a fargli cambiare idea. E avevano litigato. Avevano litigato molto e molto pesantemente prima che Marco partisse.
“Sophie,” aveva detto con il tono più dolce del mondo, quello che riservava solo alla sua bambina, “Stasera finalmente sentiamo papà. Ne sei contenta?”
Jean aveva sorriso mentre metteva la bambina nel seggiolone e iniziava a sistemare la spesa. I suoni felici emessi dalla figlia gli scaldavano il cuore e Sophie era l'unico motivo per il quale non aveva divorziato da Marco. Perché lo aveva quasi fatto.
“Stasera accendiamo Skype e vediamo come se la passa quell'idiota lentigginoso. Spero per lui che si sia abbronzato ancora di più, così poi avrà altre lentiggini.” Jean continuava a parlare, guardando di tanto in tanto la bambina che lo osservava curiosa. Probabilmente si chiedeva cosa diavolo le stesse raccontando, ma la piccola non poteva sapere che lei era l'unica cosa che gli evitava di impazzire in quella lunga attesa. Marco era via da tre mesi. E sarebbe tornato appena tra tre mesi.
Non era mai stato una persona che si interessava molto di politica. Certo, non viveva fuori dal mondo, ma non voleva neppure immischiarsi in cose che non lo riguardavano.
Da quando Marco si era arruolato, allora aveva iniziato ad interessarsene. Quando poi era partito, ascoltava anche i telegiornali. Ed era sicuro che la sua sanità mentale sarebbe stata appesa ad un filo. Era ansioso di natura. Ed era follemente innamorato di quello stupido idealista che era partito per la guerra. La paura che potesse succedergli qualcosa a volte non lo faceva dormire, e allora andava nella cameretta della bambina, e restava li per un tempo che gli sembrava infinito. La guardava dormire e sapeva che doveva andare avanti senza spezzarsi per lei. Per dare un futuro a lei e per aspettare il ritorno di Marco assieme a lei.
E ci riusciva. La guarda e si calmava. Poteva così essere sorridente mentre era in videochiamata con Marco, perché di certo Marco non doveva preoccuparsi anche per lui. Doveva solo preoccuparsi di portare a casa la pelle.

 

***
Marco Bodt aveva 27 anni ed era in missione in Medio Oriente. Scelta di cui ora iniziava a pentirsi perché lo aveva portato troppo lontano da suo marito e da sua figlia.
Un giorno avrebbe sicuramente rimpianto di non essere stato accanto a quella bambina e di essersi perso così tanto.
Però quello era sempre stato il suo sogno. Diventare un soldato e fare carriera a questo modo. Non lo faceva solo per lo stipendio che era più che ottimo nel suo caso. Non lo faceva neppure perché doveva dimostrare qualcosa a qualcuno. Lo faceva semplicemente perché aveva sempre creduto che diventare soldato fosse la cosa giusta. Proteggere i più deboli. Combattere per la libertà.
Cosa di cui ora non era più tanto certo, visto che il massimo per cui combattevano era per arrivare vivi a fine giornata e cercare di tornare a casa dalle persone che li stavano aspettando. Questo era l'unico pensiero che continuava a farlo andare avanti, a non perdere la lucidità necessaria per svolgere il proprio lavoro. La fede che portava al dito e le foto che teneva sempre con sé erano i suoi portafortuna, e ora stava contando i giorni che gli mancavano per tornare a casa.
Lo consolavano almeno le videochiamate di Jean. Frequenti, ma mai abbastanza.
“Si può sapere cosa stai facendo?” Non era riuscito ad esordire diversamente di fronte allo spettacolo che era comparso sullo schermo del computer.
Suo marito era disteso a terra nella loro camera da letto, con i piedi appoggiati al loro armadio, e Sophie – dio, quanto gli mancava – appoggiata sulle sue gambe. Aveva notato un ghigno sulle labbra di Jean prima che questi iniziasse a fare degli addominali. Ogni volta che il suo busto si alzava per avvicinarsi alle sue ginocchia, ne approfittava per dare un bacio alla figlia.
“Jean, vuoi per caso avere un fisico come il mio?”
Non poteva non sorridere, soprattutto quando aveva sentito marito e figlia di ridacchiare. Jean per la domanda, e Sophie perché aveva sentito la sua voce.
“E' per tenermi in forma. Sai com'è... Mio marito è dall'altra parte del globo, in mezzo al deserto, con tanti bei ragazzi tutti muscolosi. E molto resistenti.” Aveva ghignato di nuovo, mentre smetteva di fare addominali e iniziava a fare sollevamento pesi, usando la figlia come peso e facendola ridere.
“I ragazzi molto muscolosi non sono di certo il mio tipo. Altrimenti avrei sposato Reiner e non te.”
“Reiner... Giusto.” Jean si era fermato, con la bambina sollevata sopra la sua testa e aveva guardato dritto verso la telecamera. “Anche perché con Reiner staresti di certo sotto. Sempre e comunque. E non so quanto questo potrebbe piacerti.”
“Oddio, Jean! Non parlare di queste cose davanti a Sophie!” Marco sentiva le guance andare in fiamme e si portato una mano sugli occhi. Anche solo per non guardare il sorriso soddisfatto sulle labbra del marito.
“Allora sbrigati a tornare, così lasciamo Sophie dai nonni per qualche giorno e noi non lasciamo il nostro letto. Che poi non sarà solo il letto, ma anche altri angoli della casa, è un