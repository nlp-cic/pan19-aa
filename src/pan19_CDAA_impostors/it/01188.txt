fossero eterosessuali, lasciandoli in pace.

-Per favoreee- lo supplicarono in coro, congiungendo le mani a mo di preghiera.

-E va bene.- sospirò infine, facendole strillare contente.

Una alla volta presero il viso di Derek tra le mani e gli stamparono un bacio sugli zigomi, lasciandovi segni di mille colori. Derek strinse i denti e si sforzò di sembrare divertito, ma la sua espressione mutò in una abbattuta quando vide che Stiles aveva assistito a tutta la scena, stringendo forte la bottiglia tra le mani. Vide suo zio avvicinarglisi per potergli parlare ,forse per calmarlo, o forse perché temeva che Stiles avrebbe dato di matto da un momento all’altro.Sospirò quando vide Stiles spingerlo da parte per poi sparire al piano di sopra, dov’era vietato l’accesso a tutti gli invitati.

-Derek, possiamo farci un selfie?-

E Derek si ritrovò a sperare con tutto se stesso che quella festa finisse il prima possibile.

 

Quando anche l’ultimo invitato se ne fu andato, Derek poté finalmente tirare un sospiro di sollievo e correre al piano di sopra, dove sperava di trovare Stiles ancora sveglio per poterlo rincuorare.Ma quando aprì la porta della camera di Stiles, lo trovò già placidamente addormentato, il cuscino stretto al petto perché Stiles non riusciva a dormire senza abbracciare qualcosa…

E quel qualcosa spesso era lui.

Sospirò piano e gli si avvicinò cercando di non fare rumore e di non svegliarlo, gli accarezzò con dolcezza i capelli e si chinò per dargli un bacio, sorridendo quando vide che Stiles ricambiava i suoi baci anche nel sonno.

-Derek-

E lo chiamava anche nel sonno.

Derek avrebbe voluto sdraiarsi al suo fianco, abbracciarlo forte ed inspirare a fondo il suo odore, ma non lo fece. Non poteva perché sapeva che suo zio-come ogni notte-controllava tutte le stanze per verificare che stessero tutti bene e fossero tutti al proprio posto. Derek e Stiles non si facevano mai beccare nello stesso letto perché- anche se sapevano che Peter era a conoscenza della loro relazione- non volevano comunque rischiare che lui si arrabbiasse e tentasse di separarli. Cosa che sembrava volesse fare tutto il mondo.

Derek si incamminò nella propria stanza, chiudendosi la porta alle spalle con un forte sospiro. Si sdraiò nel suo letto e fissò per un tempo indeterminato il soffitto mentre i pensieri gli affollavano la mente, angosciandolo e togliendogli il respiro.

Esisteva qualcuno in questo mondo che, al posto di giudicarli, li avrebbe sostenuti?  Possibile che fossero tutti omofobi? 

 Derek chiuse gli occhi giusto un secondo prima che suo zio aprisse la porta della sua camera, controllando come stesse e soprattutto se fosse da solo. Una volta appurato che Derek fosse solo soletto, chiuse la porta e finalmente se ne andò a dormire.Derek sospirò ancora, non riuscendo a fare altro, e si voltò dall’altro lato, dando le spalle alla porta. Fissò l’orologio con sguardo perso, osservando il tempo passare lentamente, così come passava la sua vita.

Lenta ed inutile.

Passarono esattamente cinque minuti quando sentì la porta della sua camera aprirsi per poi chiudersi nuovamente, e dei passi avvicinarsi velocemente verso di lui. Sorrise quando sentì il materasso muoversi e qualcuno infilarsi sotto le coperte, ed il suo sorriso aumentò quando un braccio dall’aspetto fin troppo familiare gli cinse la vita, abbracciandolo.

-Pensavo stessi dormendo.- sussurrò carezzandogli il braccio.

-Stavo dormendo, infatti.- rispose Stiles, dandogli un bacio sulla nuca.-Pensavo di averti sognato entrare in camera mia e baciarmi, poi però quando mi sono svegliato ho sentito il tuo profumo ed ho capito che non era stato un sogno.-

-Ero venuto per vedere come stavi.- ammise Derek, girandosi nell’abbraccio per poterlo guardare in faccia.

-Sto bene.- sussurrò Stiles, evitando il suo sguardo.

-Bugiardo.-

-Non sto mentendo!-

-Non riesci mai a guardarmi negli occhi quando menti.-

-Okay, forse potrei stare meglio.- sospirò carezzandogli una guancia.

Fortunatamente Derek si era premurato di lavarsi via quei segni di rossetto o si sarebbe ritrovato nuovamente la guancia spappolata dalla manica di Stiles.

-E’ per quello che mi hanno fatto quelle ragazze?- sussurrò Derek, poggiandogli mollemente un braccio sul fianco.

-Si.- ammise imbronciandosi.

-Stiles.- sospiro in una mezza risata esasperata.-Ti ho già detto che-

-Che per te loro non esistono, ok. L’ho capito.- sbuffò Stiles, stringendoglisi contro.-Infatti non è che fossi proprio geloso geloso, ecco…- sussurrò giocando con i suoi capelli, spostandoglieli da una parte all’altra.-Forse più che geloso, ero…invidioso. Ho immaginato me al posto loro, ho immaginato come potrebbe essere bello sedermi in braccio a te e baciarti davanti a mille persone e mille paparazzi. Mi sono sentito così stupido in quel momento.-

-Stiles…-

-Uno stupido ragazzino innamorato con una stupida bottiglia di birra in mano mentre fissa stupidamente delle ragazze stupide che baciano il ragazzo che gli piace.-

-No, a questo punto dovevi dire “il ragazzo stupido  che gli piace.”-

Stiles rise con la faccia premuta contro il suo collo, circondandolo con braccia e gambe. Derek voleva sentirlo ridere ancora più forte ed iniziò a fare lo scemo, rotolando sul materasso con Stiles avvinghiato contro di lui