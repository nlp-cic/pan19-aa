lì, lo sconosciuto aveva smesso di guardare i suoi amici per rivolgere la sua attenzione completamente a loro. Dopo la risata, anche il fiato sembrò morirgli in gola mentre gli occhi scuri del ragazzo sembravano perforargli la pelle.
“Dimmi che non sto assistendo al mio migliore amico che fa sesso con lo sguardo con l’amico di Louis, ti prego” disse Harry, interrompendo totalmente il momento.
Liam si limitò ad arrossire.
La prima volta in cui vide lo sconosciuto al di fuori della spiaggia fu al primo live della band di Harry, i White Eskimo. Il gruppo non era così male, ma aveva assistito a così tante esibizioni in oscuri bar e pub che ormai aveva imparato a memoria le loro canzoni. Aveva smesso di prestare loro attenzione alla prima cover dei 1975 e la voce roca di Harry era il sottofondo perfetto.
Il ragazzo era coi soliti due amici e Louis era così preso dalla musica tanto da non prestare attenzione a Eleanor. Harry non aveva staccato un attimo gli occhi da Louis, mentre la sua ragazza tentava di parlargli al di sopra della musica.
Con un sorriso si recò al bar. Perrie era dietro al bancone intenta a spinare una birra dietro l'altra. Gliene passò una sottobanco, facendogli l'occhiolino.
Fece per tornare nel suo angolo ma una voce che non conosceva lo fece fermare sul posto.
"Il tuo amico ha una bella voce".
Liam si girò a guardare chi fosse e il suo cuore mancò un paio di battiti quando si rese conto chi aveva parlato.
Lo sconosciuto lo fissava con la schiena appoggiata al bancone del bar e una birra stretta in mano. Era una sensazione strana quella che stava provando, il non vederlo con un blocco da disegno in mano. La sigaretta spenta dietro all'orecchio però era sempre presente.
A quell'affermazione però non seppe come rispondere e non solo perché il ragazzo lo metteva in soggezione e non sicuramente perché poteva piacergli. A cosa si doveva rispondere a dei complimenti rivolti a qualcun altro?
"Piacere, Zayn" si presentò allora quello, quasi capendo quello che si agitava nella testa di Liam.
"Liam" rispose, allungando la mano per stringere quella dell'altro. Zayn aveva la mano fredda e a quel contatto un brivido attraversò il corpo di Liam facendogli venire la pelle d'oca. "Il mio amico si chiama Harry".
"Lo so" rispose Zayn, rivolgendo la sua attenzione al palco. "Si è presentato più volte. Louis lo trova adorabile e vorrebbe adottarlo come cucciolo" aggiunse, sorridendo con affetto al nome del suo amico. Liam avrebbe voluto poter essere in grado di disegnare più di qualche bozzetta o gli omini dell'impiccato. Quel sorriso meritava di essere impresso nero su bianco da mani esperte.
"Harry ha una cotta per lui" replicò, perché era un grande amico e, anche se si trovava di fronte al ragazzo che aveva fissato per giorni da lontano, si era comunque ricordato di Harry e di sondare le acque per lui.
"Louis è etero" rispose Zayn, serio, mentre le sue labbra si chiudevano attorno alla bottiglia e prendeva un sorso di birra. Liam riuscì a spostare gli occhi proprio mentre Zayn mandava giù il liquido freddo e il suo pomo d'Adamo si muoveva. Liam avrebbe voluto baciarlo.
"Harry no" disse per non cadere in un silenzio imbarazzante, e quasi si sentì stupido per quella considerazione tanto ovvia.
"Immaginavo"
La voce di Harry riempì in un attimo quel vuoto lasciato dalle loro parole. La voce roca, accompagnata giusto dal suono di una chitarra, riempì il locale e Liam capì subito che la loro esibizione sarebbe giunta presto alla fine, ma appena si girò verso Zayn per parlare e dirgli qualcosa, qualsiasi cosa, questo aveva già aperto bocca.
"Vado fuori a fumare. Vieni con me?" gli chiese. Liam lo seguì fuori dal locale in silenzio.
Appena fuori l'aria fresca della sera gli sfiorò il volto, mentre Zayn si accendeva una sigaretta e ne prendeva una boccata. Quando rilasciò il fumo, sembrò quasi qualcosa di liberatorio. Ed era sexy, dannatamente sexy.
Liam lo guardò bene mentre Zayn sembrò essersi distratto a guardare il gioco di luci dei lampioni in strada. Tutto di lui era dannatamente attraente, anche quel vizio deplorevole. Indossava una giacca di pelle sopra a una t-shirt bianca, le gambe magre strette in un paio di skinny jeans. Liam si chiese cosa si provasse a potergli sfilare la giacca dalle spalle, mentre baciava le clavicole che spuntavano dal collo largo della maglietta. Si chiese se la pelle del ragazzo era ruvida come quella della mano che aveva stretto quando si erano presentati, come sarebbe stato poterlo stringere dopo averlo visto gemere sotto di sé.
"A cosa stai pensando?" gli chiese Liam, per potersi scuotere dai propri pensieri prima di fare guai.
Zayn si strinse nelle spalle a quella domanda, prendendo un'altra boccata di fumo e rilasciandolo piano dalla bocca. Le sue labbra si erano arricciate leggermente e Liam si era costretto a rivolgere lo sguardo altrove.
"A niente di particolare" rispose dopo un po'. "La luce di quel lampione crea un effetto bellissimo sul tuo viso. Vorrei il mio blocco per poterlo disegnare."
A Liam il respiro si bloccò da qualche parte nella