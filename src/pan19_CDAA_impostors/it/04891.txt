risplendere su di esso. “Credi che possa anche solo minimamente pensare che il tuo comportamento di poco fa fosse una presa in giro? Credi che non mi sia accorto che ti tremano le dita mentre parli e che hai la voce rotta dal pianto? Ti sei almeno accorto che hai ripreso a piangere a metà discorso?”Will si portò istintivamente una mano sulla faccia sentendo diventare i polpastrelli bagnati al tocco. Era vero, stava piangendo e non se n'era reso conto.“Jem...”“Perché avresti dovuto dire che mi ami per poi sbattermi in faccia la verità?” Non lo fece parlare, colto da un impeto di collera. “Se volevi allontanarmi, sappi che così non puoi riuscirci. Non se nel mentre che cerchi di farti disprezzare da me, mi guardi con quegli occhi, ti batte a quel modo il cuore e mi baci come hai fatto prima. Forse tutti mi considerano solo come un paziente malato, ma non sono stupido. Ho percepito il desiderio di quel bacio, non me lo sono inventato.”Jem inspirò profondamente. Erano talmente rare le volte in cui si arrabbiava, che alzare la voce contro di Will doveva essere uno sforzo enorme. E Will lo fissò incredulo. I suoi occhi blu erano posati sulle labbra leggermente paffute, le gote arrossate completamente, gli occhi spalancati e velati di lacrime che continuavano a scendere marchiando la linea degli zigomi di quel volto candido per poi gocciolare sul colletto della camicia e attaccarlo così al collo del ragazzo. Si sentì mancare il fiato e girare la testa. Non sapeva per quanto avrebbe controllato l'impulso di afferrare Jem e incidergli il proprio amore ovunque.“Dici di avermi fatto un torto...” Jem riprese a parlare, questa volta con più pacatezza. “Ma a me non importa niente di qualsiasi torto tu mi abbia fatto e di che natura sia perché tu non mi faresti mai del male. Perché tu sei il mio Will.” Prese un altro respiro profondo e puntò gli occhi in quelli dell'altro, avvicinando il volto al suo fino a sentire il fiato affannato colpirgli sulle labbra.“Non puoi dire sul serio.” Il silenzio di James gli fece continuare il discorso. “Non t'importa che ti ho avvicinato solo perché su di te la maledizione avrebbe sortito un effetto diverso?”Jem scosse la testa, sfiorando così il suo naso.“Se non ti fossi aperto con me, solamente con me, non avrei mai scoperto cosa significasse amare qualcuno nella mia breve vita.”Tutte le certezze che Will aveva avuto prima di intraprendere quel discorso erano crollate frantumandosi con un rumore assordante sul pavimento. Perché avrebbe mai dovuto farsi odiare da Jem? Quale malsana idea gli aveva sfiorato per un istante il cervello?Quanto sono stupido.Jem l'avrebbe compreso e perdonato qualsiasi cosa gli avesse fatto. Si era reso conto che, per quanto avesse voluto far pesare la maledizione sul proprio parabatai, in realtà gli aveva palesato il desiderio di non volerlo vedere morire prima del tempo. Lo voleva proteggere fin dal principio e si era creato un problema inutile che la testardaggine di Jem, di cui lui era l'unico testimone all'Istituto, non avrebbe mai raggirato semplicemente finendo con il cambiare i suoi sentimenti.All'improvviso non sentì più le ginocchia e si lasciò scivolare sul pavimento. Jem s'inginocchiò davanti a lui e gli alzò il volto per poterlo guardare ancora e potergli sorridere. Questa volta anche Will ricambiò il sorriso e si strinsero forte in un abbraccio. Le mani di Will erano salde sulla schiena dell'amico, percepiva la sua pelle calda al di sotto della stoffa leggera della camicia e avvampò con il volto contro il collo di Jem, anch'esso caldo. Si sentì risucchiare da quel calore e lo premette di più contro di sé. Jem lo teneva circondandolo per il collo, affondando la testa tra i capelli morbidi del suo parabatai e inspirando a fondo l'odore di notte che era solito portare.“Ti ho detto un sacco di cose terribili.” Ruppe il silenzio Will.“Lascia stare.”“Sei arrabbiato con me?”“Certo che no.”Il cuore di Will mancò un battito mentre si aggrappava ancora di più a Jem con anche le gambe.“Credevo che mi avresti odiato.”“Non potrei mai odiarti.”“Perché?”“Perché ti amo. Ti amo, Will. Ti amo profondamente.”Williamo lasciò andare di poco la presa, giusto per poterlo guardare di nuovo negli occhi. Una visione più bella di quella che aveva davanti non poteva esistere: il volto in penombra di Jem era come una perla preziosa, così puro e liscio; i capelli scompigliati sulla sua testa che ricadevano a contornare il viso come un quadro; gli occhi magnetici che si erano schiariti ancora di più da poco prima che non accennavano a staccarsi dai propri e quelle labbra così invitanti che ormai sapeva sarebbero appartenute solo a lui.Will gli portò una mano sulla guancia e fece scontrare le labbra. Era un bacio ancora diverso dai precedenti. Il salato causato dalle lacrime si mischiava con la dolcezza delle labbra di Jem e dei loro tocchi. Continuarono a stregarsi con la lingua, il palato e i denti fino a quando non ebbero più fiato e furono costretti a staccarsi.“Non sai quanto ti amo io, James.”Le loro labbra si unirono ancora una volta. Il bacio da dolce si trasformò ben presto in