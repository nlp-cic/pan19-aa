giochi di luce che si creano sul soffitto mano a mano che il sole si sposta quando Alex comincia a muoversi alla sua destra. Volta la testa per guardarlo e lo vede mettersi a pancia in giù, le braccia incrociate sotto il mento, gli occhi ancora quasi chiusi, un sorriso pigro sulle labbra che rimane quasi nascosto.

Gennaro gli sorride di rimando, si mette su un fianco per poterlo guardare meglio, le coperte che scivolano giù per la sua figura esile, gli occhi di Alessio che seguono il loro movimento.

Gli si fa più vicino, fino a quando non sfiora il suo fianco con il petto, le coperte che non riescono a seguirlo e lo lasciano scoperto; gli prende piano il viso tra le mani e comincia a disegnare cerchi leggeri con le dita, lunghi ghirigori morbidi sulla pelle di Alex che chiude gli occhi e sospira contento. Genn lo guarda bearsi del suo tocco, delle sue carezze, delle sue dita che gli pettinano i capelli spessi e prende un respiro profondo e quando comincia a parlare la sua voce è un soffio, non c'è nemmeno la melodia della canzone. "Baby, I'm so into you--".

Le sue dita si fermano aspettando una reazione di Alex che però dà solo un colpetto con la testa per farlo continuare – Genn sbuffa divertito e riprende a sfiorargli i contorni del viso e a seguire la luce che si stende sulla sua pelle e la colora.

"You've got that something, what can I do?".

Gli prende il viso nella mano, il pollice che vanno a solleticare le palpebre abbassate, le labbra schiuse che cercano di prenderlo e Gennaro che ridacchia e lo sposta più giù, sul mento, per percorrere tutta la linea della mascella; la sua voce si è fatta più decisa, ora, e canticchia piano per Alex.

"Baby, you spin me around. The earth is moving but I--", gli lascia un bacio sul gomito e poi riprende. "Can't feel the ground".

Infila una mano sotto il corpo caldo di Alessio e si ancora al suo fianco mentre canta contro la pelle del suo braccio e gli sfiora il sopracciglio e la fronte rilassata con le dita.

"You drive me crazy, I just can't sleep. I'm so excited-- I'm into deep" e la presa sul suo fianco si fa più salda, le unghie che graffiano la pelle; Alex si prende il labbro tra i denti, ma ancora non apre gli occhi.

Non importa, a Genn non dispiace andare avanti ancora un po'. Si issa con il gomito per raggiungere il suo orecchio, gli accarezza il lobo con le dita e poi avvicina le labbra per sussurrargli "baby, thinking of you keeps me up all night", Alex che ride piano e vibra sotto di lui.

Lo sente muoversi con più decisione poi, le sue mani che raggiungono il suo corpo e scendono dalla schiena giù fino alle natiche che stringe e usa per portarlo verso di sé mentre si mette su un fianco. Lo tiene stretto a sé, Gennaro completamente nudo che si bea del suo calore e canta ancora, fermandosi solo per qualche sospiro quando Alex si sofferma a baciargli il collo e a succhiargli la pelle.

"Tell me you're so into me, that I'm the only one you will see".

Poi si scosta da lui, lo spinge sotto di sé, le gambe che si disincastrano dalle sue per puntellarsi sulle ginocchia ai lati dei suoi fianchi, Alex che si lascia prendere per i polsi e costretto a guardarlo dal basso lo ascolta finire con un sorriso a metà, ora più sveglio e vigile.

"Tell me I'm not in the blue, that I'm not wasting these feelings on you" e poi si china per baciarlo con lentezza, le lingue che pigre si incontrano e si saggiano e lasciano scie umide intorno alle labbra.

Quando si staccano Alex gli pettina i capelli con le dita, li tiene lontani dal viso sopra cui si ostinano a ricadere e poi piano dice, con un bel sorriso: "Un buongiorno alternativo".

"Piaciuto?" chiede Genn guardandolo di sottecchi, con aria lasciva.

Alex si puntella sui gomiti e "ti faccio vedere quanto" gli dice prima di tornare a baciarlo, pensando che se potesse passare il resto della sua vita in una mattinata così, con il sole alto che tenta di entrare e inondarli di sé, l'aria pulita e un letto sfatto e tiepido, con il suo ragazzo che lo coccola con baci umidi e pigri non esiterebbe ad accettare.

 

*

A Genn manca un po' l'aria – la discoteca in cui sono capitati questa sera è più piccola del previsto ed è piena zeppa di gente, quasi non si riesce a ballare e Antonio ha già avuto un incidente con il suo bicchiere. Stanno cercando trovare una zona più tranquilla sulla pista in modo che nessun altro gli venga addosso e rischi di farlo cadere – sente ancora le guance bollenti per l'imbarazzo e abbassa la testa per lasciare che la frangia gli copri il viso – quando riconosce la canzone remixata che gli vibra nello stomaco.

Appoggia un braccio sulla spalla di Alex come per farsi sostenere, lo sente circondargli la vita di riflesso senza nemmeno guardarlo mentre Leo gli si butta adddosso dall'altro