,
un po’ meno
fredde.Natalia impiega molto meno
tempo per intuire che lei ha già finito da molto tempo di
lavorare al suo
Incantesimo Freddafiamma, un po’ di più per
chiederle perché lo abbia voluto
imparare.- Guendalina la Guercia
–
risponde semplicemente Elizaveta, alzando le spalle, e poi comincia a
parlarle
della caccia alle streghe, di tutte quelle donne – e, per
quanto possano
scrivere certi autori Pureblood nei loro libri pieni di ideali e
pregiudizi,
erano quasi tutte Muggle e giovani Muggleborn e Halfblood che avevano
appena
scoperto la magia, che non potevano difendersi – finite nel
fuoco perché non volevano
sposarsi e chinare la testa o avevano un gatto e i capelli rossi o
uscivano di
casa da sole per ballare nelle notti di luna. Natalia la scruta in
silenzio con
la testa appoggiata sul palmo di una mano, un’espressione
indecifrabile sul
viso bianco, e lei si sente in dovere di spiegarsi meglio, sospira e
aggiunge:
- Mi è sempre piaciuta l’idea di Guendalina sul
rogo, a ridere tra le fiamme
della stupidità di quegli uomini ottusi e crudeli,
più e più volte.
Probabilmente lei non la vedeva così, ma è un
po’ come se avesse vendicato
anche le altre, no? -.Natalia la fissa, e
annuisce
appena, come se ci stesse pensando sopra. Rimangono in silenzio per un
momento,
e Elizaveta gioca un po’ con la punta della sua cravatta
rosso e oro, per farsi
coraggio.- Sono una Muggleborn
– dice
all’improvviso, alzando lo sguardo per fissarla negli occhi.
Forse lo fa per
giustificare ancora il suo interesse per quella storia, forse lo fa
perché
conosce questo mondo da quando aveva undici anni e da allora ha sentito
un po’
di cose riguardo a Durmstrang, e se dovrà sentirle anche da
Natalia è meglio
che succeda adesso.Natalia non sembra
sorpresa da
ciò che le ha detto, né offesa da ciò
che non ha detto ma ha comunque pensato.
China il capo e torna a guardare il suo libro, e la sua voce fredda e
bassa è
un mormorio un po’ esitante: - Anche a me piacciono le storie
degli
incantesimi. A Durmstrang noi studiamo alcuni incantesimi interessanti,
non li
insegnano qui -.Elizaveta ci pensa un
attimo
sopra, si mordicchia un labbro. Poi, sorride: Natalia non ha avuto
pregiudizi
su di lei, no?- Mi piacerebbe impararli
–
risponde, prima di aggiungere, cauta: - E in cambio potrei aiutarti con
il tuo
inglese, se vuoi. Anch’io non sono inglese, sai? I miei si
sono trasferiti qui
dall’Ungheria quando ero bambina, per lavoro -.Natalia evita il suo
sguardo,
continuando a fissare il libro, e le sue guance candide sono appena
colorate da
un’ombra rosata. Le dice che sì, le piacerebbe.



 


 

Natalia non le insegna mai
come torturare un uomo o conquistare il mondo, ma Elizaveta non
è mai del tutto
certa che sia solo perché non sarebbe in grado di farlo. Gli
incantesimi sono
innocui ma anche abbastanza complessi, con formule troppo lunghe e
gesti troppo
elaborati per entrare in programmi di studio pratici come quelli di
Hogwarts, e
lei non è la più paziente delle insegnanti.Elizaveta la prende come
una
sfida e si impegna per stupirla, sopportando il suo disappunto
silenzioso e i
suoi rimproveri aspri, le sue sopracciglia inarcate e i suoi sguardi un
po’
seccati e un po’ divertiti. Prova e riprova fino a
costringerla ad annuire, a
rilassare i lineamenti delicati del viso e guardarla con approvazione,
talvolta
perfino stupore, e quando succede sente lo stesso formicolio fresco e
avvolgente che l’Incantesimo Freddafiamma le fa scorrere
sulle dita crescerle
nel petto.Ad Elizaveta,
però, piace
soprattutto vedere le labbra di Natalia tendersi appena
all’insù, perché
Natalia sorride poco ma quando lo fa le brillano gli occhi.Il suo sorriso le piace
così
tanto che, un giorno, dopo aver eseguito alla perfezione un assurdo e
contorto
incantesimo baltico dopo decine di tentativi infruttuosi, lo bacia
– i capelli
biondi di Natalia scintillano nella luce aranciata del tramonto e sono
morbidi
tra le sue dita, il formicolio fresco le allaga il petto in
un’esplosione di
calore e Elizaveta è certa che non dimenticherà
mai questo momento.Smettono di parlarsi per
un
po’, dopo quel bacio.



 


 

Le loro lezioni
pomeridiane
riprendono dopo quasi una settimana. Si concentrano
sull’inglese, questa volta.Natalia è
un’ottima
studentessa: vuole imparare, anche se più per dimostrare che
può farlo e per
liberarsi del suo accento e di tutti i suoi piccoli errori che per
amore del
sapere. Elizaveta cerca di essere esigente e severa, perché
sa che Natalia
vorrebbe un’insegnante competente e precisa e non si
accontenterebbe certo di
qualche nozione generale e un paio di incoraggiamenti, ma non
può fare a meno
di rallegrarsi davanti ad ogni piccolo miglioramento, di sorridere alla
sua
sicurezza crescente, alla rapidità delle risposte. Spera che
anche lei sia così
entusiasta per le loro lezioni, ma non ne è sicura
– Natalia non parla molto, e
c’è un argomento in particolare di cui evitano
sempre accuratamente di
discutere. Ci sono delle volte in cui Elizaveta non riesce nemmeno ad
essere
soddisfatta, perché è troppo impegnata a
chiedersi se ne parleranno mai e darsi
risposte che non le piacciono ma che sa di dover accettare.Quando