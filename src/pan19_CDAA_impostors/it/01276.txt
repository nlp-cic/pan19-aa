Una furia cieca si impadronì di lui.

“NO! – urlò, colpendo il cuscino con un pugno – Ci sono io con te, non lui! Stavolta Sherlock non verrà a salvarti. Dovrai capire che solo IO posso proteggerti!”

John si lamentò, in modo incomprensibile.

Sherrinford si calmò.

Guardò l’uomo addormentato e sorrise:

“Hai ragione, scusa. – sussurrò – Ora non sei in te, non puoi capire. Posso aspettare, John. Pur di stare con te, posso avere tanta pazienza. So che un giorno capirai e mi amerai. Riposa, amore mio. Riposa. Quando ti sveglierai, ne parleremo.”

Sherrinford si sedette nella poltrona di fianco al letto.

Il fuoco crepitava nel camino.

Il respiro di John si fece più regolare, indice di un sonno profondo.

La notte era calma e tranquilla.

La luna brillava alta in un cielo pieno di stelle, promessa di un domani luminoso.

 

Ecco arrivato il terzo lato del triangolo.Se qualcuno pensava che ci fossimo liberati di Sherrinford, mi dispiace, ma non è così.Aspetto i vostri commenti, se avete voglia di raccontarmi cosa pensiate del racconto.A lunedì!Ciao!

Sherlock arriva al Castello di Striker, mentre Sherriford fa una proposta a John.

La Guerra delle Due Rose continua, come la conquista del cuore di John, senza esclusione di colpi.Grazie a chi stia leggendo la serie e la storia.Sono riuscita, persino, nella incredibile impresa di avere fatto provare pena per Moriarty!Che dire? Sherrinford è tremendo di suo …Pronte per il nuovo capitolo?Allora, buona lettura!


            (See the end of the chapter for  more notes.)
            

 

 


 


Il sole stava salendo all’orizzonte, scaldando la terra.

Si era formata una lieve foschia che si innalzava di circa mezzo metro dal terreno, rendendo il paesaggio irreale e spettrale.

Sherlock osservava il castello di Striker, in attesa che abbassassero il ponte levatoio.

Aveva impiegato giorni, per arrivare fino a lì, prendendo la strada più lunga per raggiungere la sua meta.

Voleva essere sicuro che nessuno potesse collegarlo, in qualche modo, al campo dei Lancaster.

Si era lasciato crescere una barba incolta e i capelli erano più arruffati del solito.

Gli abiti avevano degli strappi, come se li avesse indosso da mesi.

Doveva solo capire per chi farsi passare per riuscire ad entrare.

Aveva bisogno di una copertura che gli permettesse di girare per tutto il castello.

Sentì un rumore provenire dalle sue spalle.

Si accucciò, nascondendosi dietro una roccia.

Un carro, guidato da un contadino, stava arrivando percorrendo una strada appena accennata.

L’uomo era anziano ed era solo.

Il carro sembrava diretto al castello ed era pieno di provviste.

Quel contadino poteva essere la sua carta per superare il cancello del ponte levatoio.

Quando il carro gli arrivò vicino, Sherlock schiacciò un ramo, poi si mosse, come se si stesse nascondendo.

Il contadino fermò l’asino ed impugnò un forcone che aveva al proprio fianco:

“Chi va là? – urlò – Fatti vedere o ti infilzo senza pensarci due volte!”

Sherlock uscì dal proprio nascondiglio, stringendosi nelle spalle e mostrandosi spaventatissimo.

L’uomo si guardò intorno, per essere certo che non vi fosse nessun altro.

“Chi sei? – chiese in tono secco – Cosa fai qui?”

“Si … si … signore … la prego … – balbettò Sherlock, alzando le mani a difesa del volto, come se temesse di essere aggredito – sto cercando un posto di lavoro … sono giorni che non mangio … la prego … non mi faccia del male … me ne andrò subito ...”

Fece per voltarsi ed andarsene, ma l’anziano uomo lo prevenne:

“Fermati! – gli disse – Fatti guardare.”

Sherlock si voltò e si fermò, in attesa.

Il contadino lo studiò a lungo, con uno sguardo indagatore che sembrava scrutarlo fino dentro all’anima.

Vide un giovane uomo, magrissimo, sporco, con i vestiti stracciati e dei graffi nelle braccia e nelle gambe.

Gli occhi azzurri, così chiari da sembrare acqua trasparente, si guardavano intorno furtivi e spaventati.

Chissà quante doveva averne passate.

Le guerre le decidevano i nobili, ma, alla fine, chi ne pagava le maggiori conseguenze era il popolo.

L’anziano uomo provò un moto di compassione per quel povero ragazzo, rimasto solo ed indifeso.

Se non lo avesse aiutato, non sarebbe sopravvissuto a lungo.

“Mi chiamo Richard Bishop. – sorrise il contadino – Tu chi sei, ragazzo?”

“Sono Timothy Ventham. – rispose Sherlock – I miei genitori sono morti. Io sto cercando lavoro, ma mi cacciano da qualsiasi luogo a cui cerco di avvicinarmi …”

La voce si ruppe, quasi fosse sul punto di mettersi a piangere e nascose il volto, come se non volesse mostrare le lacrime.

Richard appoggiò il forcone:

“Nelle cucine del castello stanno cercando uno sguattero che pulisca, lavi i piatti e faccia piccole commissioni. Se te la senti, potrei presentarti al cuoco, dicendogli che sei il nipote di un mio conoscente.”

Sherlock si esibì in una espressione sorpresa:

“Lo farebbe davvero?! Come potrebbero credere che io sia il nipote di qualcuno? – chiese accennando al proprio corpo, con le mani – Guardi come sono conciato!”

Richard sogghignò