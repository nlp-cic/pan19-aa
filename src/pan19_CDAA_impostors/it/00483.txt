quello di Ryouta, ma non come se fosse dietro di lui; è come se la sua persona fosse intrappolata lì, e la superficie in vetro non fosse che una finestra sul luogo in cui Ryouta si trova.Un luogo che lui non può raggiungere e da cui l’altro non può uscire.Yukio ha pensato di rompere lo specchio, una volta. Ma ha avuto paura, una paura irrazionale di ferire Kise, oppure di dargli l’idea di non volerlo aspettare, sempre che lì si tratti di una questione di tempo.Ha temuto che tutto quel posto fosse fragile esattamente come gli specchi che conteneva: e se li distrugge? E se Ryouta dovesse sparire e non tornare mai più?Non ha mai fatto nulla più che sfiorare gli specchi, lasciarvi carezze che non toccano alcuna pelle, alcun viso.Detesta quel posto: lo rende debole al punto da farlo aspettare per un tempo indefinito che potrebbe essere “per sempre”, o più verosimilmente, “fino alla morte”.Yukio lo odia.Ma odia di più se stesso, a dire il vero.

Ogni oggetto porta con sé un ricordo, e ognuno di essi porta Kasamatsu a provare un sentimento diverso che finisce sempre col mutare in rabbia per qualcosa che non potrà avere mai più.La parte peggiore, però, è la cinepresa di quelle vecchio stile che lui credeva non fossero nemmeno più in vendita, quando Kise gli si è presentato con una scatola polverosa fra le mani e il sorriso a illuminargli il volto. A Yukio piacciono le cose vecchie, gli sono sempre piaciute così come più di una volta – quando ne hanno avuto l’occasione – si sono fermati in negozio specializzati in quelle che agli occhi di molti sembrano solo cianfrusaglie. Kise passava il tempo a guardare gli oggetti e poi lui, contento come se fosse il modo migliore di passare il tempo; probabilmente era solo perché Ryouta era sempre stato il tipo di persona capace di essere felice solo se chi era con lui lo era a sua volta. E Yukio lo è sempre stato, non solo per l’odore di quei posti che gli ricorda un po’ quello dei libri, né per la sua passione da ultracinquantenne nel corpo di un – allora – diciassettenne.Era bello avere l’altro al proprio fianco.Vorrebbe non aver mai avuto la pessima idea di fare riprese di loro due insieme: almeno ora non cadrebbe nella tentazione di rivederle ancora e ancora, anche se le conosce a memoria, anche se gli stringono il cuore come se cercassero di ucciderlo, schiacciandolo tra le mani fino a farlo avvizzire completamente.Vorrebbe che non facesse così male vedere Ryouta in un modo che stando al suo fianco non ha mai potuto osservare bene.Vorrebbe che smettesse di sorridere a quel modo, e guardarlo come se Yukio fosse la cosa più importante del mondo.Ora la spacco, si dice mentalmente.Invece accarezza il viso di Ryouta proiettato sul muro.

Quello è veramente un posto inquietante, non finirà mai di dirlo – a chi, poi, non lo sa nemmeno lui.Passi il labirinto di specchi, passi il muro, ma ritrovarsi in mezzo al nulla che somiglia a una specie di steppa, e trovare come unica compagnia ossa giganti che spuntano dal terreno è più di quanto sia disposto a sopportare o a cercare di spiegare.Ormai è chiaro: deve aver perso il senno.O magari non se lo ricorda, ma ha definitivamente ceduto alle lusinghe degli alcolici, anche se gli farebbe una certa rabbia: si credeva un uomo migliore.Nonostante l’instabilità evidente della situazione e del luogo – e, a questo punto, della sua psiche? – non può fare molto. Non sa bene da dove gli venga quell’input, ma ce l’ha dalla prima volta: scavare. Per la verità non ricorda nemmeno di aver mai avuto una pala, appena si è ritrovato lì, ma scavare è l’unica azione che sente di dover assolutamente compiere. Un bisogno impellente che non riesce a controllare.All’inizio gli ha fatto rabbia, ma quando si è accorto di essere mosso da un sentimento che ormai conosce anche troppo bene, ha avuto la sensazione di non potersi ribellare in alcun modo.Conosce bene la disperazione, e la riconosce con estrema facilità ormai – la odia, perché lo fa sentire debole come mai credeva che sarebbe diventato; soprattutto, non riesce a controllarla e sente di abbandonarsi ad essa come un bambino si abbandona all’abbraccio rassicurante della propria madre, con la differenza che quando Kasamatsu non è più lì, addosso non gli rimane nessun calore umano a confortarlo ma solo il gelo di una solitudine infinta.L’unica consolazione è che lì Kise non c’è. Non è come con il muro, dove c’è ma non può che sentirlo, né come il labirinto di specchi dove lo vede ma non può toccarlo né sentire la sua voce. Ryouta è sempre irraggiungibile per lui, ma lì no, perché la sua presenza in qualche modo non sembra prevista.Yukio scava. Sempre. Non fa altro, scava buche su buche alla ricerca di qualcosa che non sa cosa sia.Perché la cerchi, non lo sa.La sua unica certezza è che ha la sensazione – niente più di questo, e normalmente sarebbe poco per convincerlo che una tale fatica