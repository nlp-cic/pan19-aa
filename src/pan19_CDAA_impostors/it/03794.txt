un occhiolino e Keith è decisamente fregato.                Allura, grazie al cielo, è bravissima a coprirlo e gli dice che, poco lontano dall'appartamento della signora Medhane, c'è una bambina che si è incastrata tra due pali. Lance, ovviamente, ride. E Keith prova solo a fare il suo lavoro senza fare male a lui, o alla bambina.   Mentre ruota la pinza, nel tentativo di liberare il cranio della piccola, si dristrae. Pensa ad altro. Anche se Lance è là vicino. Anche se non fa altro che prendere in giro quello che fa. Pensa che avrebbe avuto bisogno di un Lance, quando andava alle medie. Si chiede se Lance possa aver bisogno di un Keith in questo momento della sua vita ed è tutto così stupido che forse dovrebbe smetterla di pensarci. O di sperarci. E cerca di non ascoltare le grida della signora O'Riley dietro di lui, che fa agitare sua figlia più del necessario.   “Okay, Chuck” Lance si siede davanti alla bambina, togliendogli dei capelli da davanti gli occhi. “Allora cos'è che ti piace, scusa?” Keith ruota gli occhi e tira indietro la barra di metallo, stando attento a non intaccare l'orecchio o i capelli di Chuck.   “Non sto dicendo che non mi piacciono.” La bimba tira su col naso. “Dico solo che a te piacciono cose strane per un tipo della tua età.”  Lance si porta teatralmente una mano sul petto. “Non sono per niente offeso, sai?” Scuote la testa e alza lo sguardo verso Keith, che tira indietro la sbarra. “Vero che è normale per un adulto bere la mattina presto latte al cioccolato?”  Keith inclina la testa. “Io bevo caffè” risponde seccamente, girando la pinza.   Lance ruota gli occhi. “Ovviamente bevi caffè.”  “Non è normale che un adulto sia ancora tollerante al latte, a dirla tutta” continua Keith. Si ferma per calcolare la distanza tra le sbarre e la grandezza della testa della bambina. È difficile perché la ragazzina ha veramente tanti capelli. “Poi il latte, più il cioccolato -non avevi detto che faceva venire i brufoli?”  Lance gli lancia un'occhiataccia, prima di concentrarsi sulla bambina, che sembra abbastanza divertita. Non più spaventata, nonostante la signora O'Riley continui a gridare contro loro due. “Allora, Chuck. Facciamo una prova. Puoi muovere la testa?”  La bambina ci pensa. Poi gira la testa lentamente. “Sì” risponde debolmente. Non ne sembra molto sicura, ma, essendo quel tipo di persona che ha infilato la testa tra due sbarre per far stare zitto suo fratello, deve dire, ha fegato.   “Facciamo una prova e vediamo se esce fuori?” chiede Keith, muovendosi di lato e accovacciandosi vicino alla bambina.   Chuck si spinge indietro e riesce a liberare la parte della testa che arriva fino alle orecchie. Poi si ferma e prende un respiro profondo. “Stai andando benissimo” la incita Lance e la bambina tira indietro con un po' più di forza, fino a cadere di sedere sul cemento. “Sei il mio nuovo eroe” annuncia Lance e Chuck inclina la testa di lato.   “Tu sei strano” dice, ma sorride, con un dente davanti che manca. Abbraccia Keith e mormora un grazie, prima di correre verso la mamma che era già in lacrime prima, figuriamoci adesso.   Keith sospira e si alza in piedi, togliendosi dalle ginocchia la terra. Lance lo affianca con un salto otre la ringhiera. “Perché i bambini newyorkesi fanno tutte queste cose strane?” domanda, incrociando le braccia.   Lance alza le spalle. “Non lo so. Incastrare la testa tra le sbarre è un po' un rito di passaggio. Nella mia famiglia lo abbiamo fatto tutti.”  Keith si morde le labbra e no, questa volta non sorriderà. Non lo farà. No. Uh-uh. No. Neanche per sogno. Solo che poi è Lance a sorridere e i denti perdono la presa sulle labbra e sorride anche lui.   Vorrebbe solo che tutto questo non fosse così.              Proprio perché cerca di stare lontano dal suo cellulare, il messaggio di Hunk lo legge la notte di mercoledì.   Non dice molto. È solo una parola.   Grazie. Poi niente di più. Keith non lo capisce, si passa una mano sul viso e va in camera sua, buttandosi di pancia e non alzandosi più fino al giorno dopo.                 “Oh.” La signora Medhane sembra essere abbastanza delusa al vedere Keith salire le scale da solo. “Oggi non hai portato il tuo ragazzo? È un peccato.”  “Non è il mio ragazzo, signora.” Keith sospira e mostra le chiavi del portone, prima di aprire la porta e invitare la signora ad entrare in casa sua. “Beh, domani è un giorno importante. Andrò a testimoniare a suo favore e oggi è troppo nervoso per fare qualsiasi cosa. E non so nemmeno se siamo amici” aggiunge dopo, prendendo un respiro profondo.   La signora Medhane ha di nuovo quell'espressione triste, mentre entrano in casa. Non c'è niente in cucina, questa volta. Non un piatto eritreo, non un hot-dog da preparare in poco tempo. E se da una parte la