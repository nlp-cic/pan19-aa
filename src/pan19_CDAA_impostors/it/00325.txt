modo?”

“Dovresti chiedere a lui. E già che ci sei, chiedigli perché non corregge tutte queste ridicole bugie su come Sherlock era un impostore. Perché sono bugie.” John improvvisamente lo osservò attentamente. “Lo sai vero?”

Lestrade lo guardò negli occhi. “Sì. Lo so.”

John sospirò improvvisamente. “Non voglio… so che a Mycroft dispiace per come è andata a finire, ma non riesco a immaginarci a bere una birra insieme.”

“Credo che nessuno beva una birra con Mycroft Holmes.”

“Tu sì.”

“Beviamo scotch.”

“Ma certo,” disse John. “E a quanto pare fa battute divertenti.”

“Parliamo. Non lo so, parliamo di cose normali. Colin, per esempio. Parliamo di Colin.”

“Gli dici che terrorizzi Colin?”

“Non terrorizzo Colin.”

“Mm-hmm,” disse John nel suo bicchiere.

“Gli direi che Colin continua ad avere teorie interessanti, solo che Mycroft dice che non c’è niente di intelligente nell’avere torto—” Lestrade si interruppe bruscamente.

“Che cosa Holmesiana da dire, eh?”

Ma Lestrade non lo sentì. Aggrottò le ciglia, e non era più nel pub, era seduto accanto all’enorme caminetto di Mycroft. Cosa c’è di intelligente nell’avere torto? Mycroft aveva detto. Era seduto nel proprio salotto, che guardava Mycroft con un violino posato sulle gambe. Suppongo di non poterti incolpare per aver voluto disfare l’accaduto. E suppongo di non poterti incolpare per essere stato ragionevolmente intelligente nel tentativo. Fissò John senza vederlo, vedendo invece le mani tremanti di Molly, la sua determinazione nel fargli sapere che stava perfettamente bene. Molly, che era stata all’ospedale quando Sherlock era morto e si era rifiutata di parlarne a John…

“Greg.” John gli sventolò la mano davanti alla faccia. “Pronto? Ci sei?”

“Ragionevolmente intelligente,” mormorò Lestrade.

John sembrò perplesso. “Cosa?”

“Ha detto che ero stato ragionevolmente intelligente. Gli stavo chiedendo del violino. E lui ha detto… Ma cosa c’è di intelligente nell’avere torto?”

John gli stava sorridendo con aria confusa. “Di che stai parlando?”

“Devo andare.” Lestrade si alzò bruscamente.

“Aspetta, come?”

“Scusami.” Lestrade contò velocemente qualche banconota e le buttò sul tavolo. “Devo andare.”

“Va tutto bene? Greg!” gli urlò dietro John.

“Tutto bene,” chiamò di rimando lui e fece segno a un taxi.

***

Se avesse usato il suo computer, Mycroft l’avrebbe saputo immediatamente. Mycroft sapeva tutto ciò che faceva immediatamente. Lestrade non sapeva come, e per qualche motivo la cosa aveva smesso di dargli fastidio. Quando aveva smesso di dargli fastidio? Lestrade si sentiva come se si fosse appena svegliato da una specie di sogno, o come se fosse emerso da una nebbia provocata da qualche droga, o qualcosa del genere. Tutto sembrava più nitido e chiaro, soprattutto Mycroft Holmes.

Lestrade entrò nel commissariato quasi di corsa e, senza fiato, ansimò al primo agente che vide: “Ho bisogno di usare il tuo computer.”

Il poliziotto sembrò allarmato. “Cosa? Per…Cosa?”

Lestrade lo spinse via, impaziente. “Non fare domande,” disse. “Vai a prendermi un caffè.”

Il poliziotto lo fissò.

“Allora? Sbrigati,” disse Lestrade, e fu compiaciuto quando l’agente scappò via.

Lestrade ridusse a icona la partita di solitario a cui stava giocando il ragazzo. Fortunatamente era già inserito nell'archivio elettronico. Se Mycroft stava in qualche modo monitorando chi visualizzava i file di suo fratello, forse non avrebbe immediatamente concluso che si trattava di Lestrade.

Lestrade trovò il rapporto del medico legale. Era corto, superficiale, dritto al punto. Effettivamente uno dei più corti che avesse mai visto. Lo scorse velocemente. Trauma da impatto alla testa, consistente con una caduta da un’altezza elevata diceva. E la firma era della Dottoressa Molly Hooper, Medico Legale. Datato il giorno della morte di Sherlock.

Lestrade trovò il certificato di morte. Firmato dalla Dottoressa Molly Hooper, Medico Legale.

Quindi Molly aveva dichiarato morto Sherlock e determinato la causa della morte tutto in un singolo, rapido giorno.

Lestrade scorse giù, aprendo i documenti di rilascio. Il corpo, insieme a tutti i vestiti e gli effetti personali di tale Sherlock Holmes, deceduto—Lestrade scorse la lista, notando il cellulare e la giacca—tutto rilasciato lo stesso giorno della morte di Sherlock. La firma che contrassegnava la ricevuta era deliberatamente illeggibile, ma Lestrade riconobbe il contorno della M iniziale. Aveva ricevuto parecchi biglietti firmati con quella M.

Lestrade premette stampa su tutto, proprio nel momento in cui il poliziotto ritornò col caffè.

“Grazie,” disse Lestrade, afferrandolo insieme alle sue fotocopie e ritirandosi nel suo ufficio. Sentiva lo sguardo sconcertato del poliziotto che lo seguiva.

Lestrade chiuse le tapparelle della finestra che dava sull’esterno, tanto per sicurezza, e si sedette alla sua scrivania. Guardò di nuovo il rapporto del medico legale, stilato da Molly. Corpo identificato dal fratello del deceduto, Mycroft Holmes. Tutto, pensò Lestrade. Tutto, in un giorno, Molly e Mycroft: dichiarazione della morte, pronunciamento della causa, scomparsa del corpo. In