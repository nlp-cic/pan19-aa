, realizzò Arthur un attimo prima di addormentarsi.     Era buio fuori quando Arthur si risvegliò, ma non sentiva freddo, né attorno a lui ara buio. Non lontano da lui bruciava quello che avrebbe potuto definire come un falò e, dall’altra parte, il drago sembrava riposare. Affamato, il mago notò subito la carcassa di un piccolo animale quasi bruciata poggiata a poca distanza dal suo giaciglio. Non appena poggiò piede sul terreno, il drago volse la testa nella sua direzione. Arthur saltò, spaventato. “È per me?” chiese, imbarazzato, cercando di ignorare la figuraccia. Avrebbe dovuto immaginare che il drago avrebbe visto tutto. Dei piccoli sbuffi neri uscirono ad intermittenza dalle narici del drago. Stava ridendo a sue spese. Di nuovo. Arthur arrossì. Il drago annuì. “Grazie” borbottò Arthur. “Anche per il giaciglio. Non che non ce l’avrei fatta da solo” chiarificò. Il drago rise ancora una volta, mostrando un’impressionante fila di denti aguzzi. Arthur rabbrividì mentre mangiava in silenzio. “Sei strano” disse infine. “Vai spesso al villaggio, ma non attacchi nessuno. Ho tentato di ucciderti, ma non mi hai fatto niente per proteggerti. Ti rinchiudo in quest’area, ma mi offri un riparo. Nessuno è così gentile, perché un drago sì?” Ancora silenzio. Il drago osservava Arthur, incapace di parlare e spiegarsi. “Basta così” continuò Arthur. “Mi sono stancato di chiamarti ‘drago’. Voglio darti un nome. È il minimo che posso fare. Nessun favore deve essere dimenticato” Il drago si erse, agitato, per qualche motivo che Arthur non riuscì a capire. “C’è una leggenda, dalle mie parti” disse lentamente, dopo aver pensato a lungo. “Si canta di un drago rosso, amico della gente del regno vicino. Ha aiutato anche la mia gente, a volte. Non so il nome del drago, ma quando si parla di lui, si parla anche dell’eroe Cadwalar, re di quella zona. Ti piace?” C’era un’emozione strana, negli occhi del drago, un qualcosa che Arthur non riusciva a comprendere. Il drago ruggì, e ruggì di nuovo, battendo le zampe a terra. “Oh” sussurrò Arthur, deluso che al drago non piacesse il nome. Non che gliel’avrebbe detto. Il drago però ruggì di nuovo, e scosse la testa in verticale. Arthur non riuscì a trattenere un sorriso. “E Cadwalar sia”.

     Non essendo la persona più sociale del regno, Arthur non ebbe da imparare ad apprezzare la sua nuova condizione. Essere un membro della famiglia Kirkland significava essere sempre presente agli eventi più in voga e mescolarsi alla gente, qualcosa che non aveva mai imparato a fare correttamente, per cui esserne lontano era un gran sollievo. Dire che fosse solo però, con un compagno dall’enorme mole, incapace di parlare ma sempre espressivo, era impossibile. Cadwalar era una compagnia anche troppo persistente, a volte. Pur di essere lasciato da solo, Arthur gli lanciava addosso un potente getto d’acqua che stordiva il drago il tempo necessario per una buona sgridata. Eppure, Cadwalar non rinunciava ad stare in sua compagnia, anche quando Arthur, nervoso, lo insultava. Era assurdo, pensava Arthur talvolta, che il suo unico amico fosse un drago. Poteva dire qualcosa riguardo alla sua indole, aggiungeva quella parte della sua mente che il mago non amava ascoltare ma che sussurrava spesso nella sua mente cose cattive. Durante quei momenti in cui si odiava con passione, però, Cadwalar era lì, a spingerlo con il muso ad alzarsi per andare a giocare da qualche parte.     “Lasciami stare” borbottò Arthur percependo il muso del drago dietro di sé. “Non voglio” Cadwalar lo spinse, ignorando i suoi desideri. “Lasciami stare!” sbottò il mago. “È così difficile da capire? Vorrei stare solo qui seduto a pensare per un attimo, ma no, tu vieni qui a disturbarmi ogni volta! Non mi merito nemmeno questo?” Il drago si sedette accanto a lui, finalmente percependo che qualcosa non andava. Arthur si mise il viso tra le mani. “Vorrei solo tornare a casa” sussurrò. “Vorrei sedermi su una poltrona, leggere un libro e far finta che vada tutto bene” Il drago ringhiò piano. “No, non posso” rispose, sospirando e sollevando lo sguardo per incontrare il muso di Cadwalar. “Per tanto tempo sono stato un peso per la mia famiglia, l’ennesimo figlio, incapace di dare lustro al nome dei Kirkland e speravo che uccidendo un drago avrei potuto conquistarli… Non mi accoglierebbero sapendo che entrambi siamo vivi. Uno dei due deve morire, non importa quale. Sono stato un codardo, e se torno me la farebbero pagare. E Gilbert, giù al villaggio. Non sono riuscito a dimostrare niente. Non valgo niente” Il drago mugolò tristemente e poggiò la sua testa sulle gambe del mago e, se non gli avesse tagliato la circolazione, Arthur di certo sarebbe saltato in aria per l'improvvisa sorpresa. Cadwalar fino ad allora non si era fatto problemi ad avvicinarsi a lui, ma mai tra loro si era stabilito un contatto fisico così amichevole ed intimo. Doveva proprio fare