, e del successivo, ovviamente, ché i frutti li abbiamo raccolti maggiormente nel millenovecentonovantadue.Che casino, ragazzi, che casino! 
Credo di non aver mai davvero smesso di bere durante quel periodo, ero praticamente sempre ubriaco, o quantomeno alticcio. Allegro, insomma. Anche Kurt era perennemente sotto l’effetto di qualcosa, ma non era alcol, non solo almeno, a lui piaceva la merda chimica che a Seattle andava tanto per la maggiore: per essere uno speciale, insomma, ha sempre avuto gusti piuttosto comuni. 
E quindi per lui era sempre l’ero, e se non era l’ero era qualche altro narcotico a caso, compresi i ceffoni della Love, che di amorevole ha sempre avuto solo il cognome. Secondo me. 
Ovviamente non ero il solo ad avere un rubinetto perennemente aperto sopra la testa, tutti bevevano come spugne, per una ragione o per un’altra; c’erano quelli come me che usavano l’alcol come passatempo e sostegno per continuare a fare il coglione con una scusa plausibile, e chi invece ne aveva davvero bisogno per crearsi una difesa e riuscire a biascicare due parole senza arrossire.


E, credetemi, sia Kurt che Eddie erano di quella seconda scuola. 


Kurt ci rimase veramente malissimo quando Vedder canticchiò l’intro di Smells Like Teen Spirit alla fine del 91, prima di cominciare a cantare per davvero una loro canzone. Ci rimase come un fesso, perché l’aveva capito benissimo cosa aveva voluto dire Vedder con quelle poche parole, erano fatti della stessa pasta, quei due. Io ci avevo riso sopra, gli avevo detto di prenderla come un complimento e lo pensavo davvero, ma per Kurt fu come una doccia gelata, un pugno diretto sulle palle: Vedder gli stava semplicemente dicendo, ecco, ora siete voi quelli più in alto, voi state vendendo di più, sei tu che ti sei svenduto. 
Dopo mesi di offese gratuite incassate senza dire una parola, il californiano si era preso la sua rivincita ed era andato a segno con una facilità disarmante ed il motivo era semplice: l’aveva accusato di qualcosa che avrebbe fatto male a lui per primo.
Come ho già detto, erano fatti della stessa pasta, quando si trattava di musica soprattutto, e me ne sono reso definitivamente conto l’estate successiva quell’episodio, durante un festival che ci ha galvanizzati tutti, quando sono riuscito finalmente a conoscerlo.
Detto onestamente, a me i Pearl Jam piacevano.
C’era quel loro batterista texano, Dave, che era una forza, pestava come un dannato ed era uno dei più grossi cazzaroni che abbia mai conosciuto, tanto che Kurt l’avrebbe odiato al primo scambio di saluti. E a quanto potevo vedere, infatti, Eddie lo odiava, ma faceva buon viso a cattivo gioco. 
Per non parlare di Mike che riusciva ad imitare alla perfezione Hendrix pure da ubriaco. Erano gente simpatica, insomma, e hanno allargato il giro delle mie conoscenze della scena di Seattle ben oltre i confini dei Nirvana e dell’underground che girava attorno ai Mudhoney: ho conosciuto Cornell e, soprattutto, Cameron il batterista dei Soundgarden da cui ho preso un bel po’ di trucchetti. Come stile ritmico eravamo diversissimi – io mi sentivo più vicino ad Abbruzzese ed alla sua propensione al casino – ma Matt mi mangiava in testa quanto ad esperienza, forte dei quasi dieci anni di vantaggio che aveva all’anagrafe. E non era geloso della sua tecnica, anzi.
Anche Krist mi venne dietro, quell’estate, così conoscemmo gli odiati nemici a dispetto di Kurt che non faceva altro che starsene in disparte quando eravamo con loro o con i Soundgarden o con i Chili Peppers. Due parole le scambiava al massimo con Steley o con Shawn, quando era abbastanza ubriaco persino con Billy Corgan.
Lui e Krist litigarono un casino quell’estate, mi venne addirittura il sospetto fosse geloso e non voleva saperne di conoscere anche lui quel Vedder di cui dicevano tutti un gran bene. “Scrive stronzate, la sua musica mi fa cagare.” 
Liquidava tutto così e si chiudeva nella sua roulotte.

Io non credo qualcuno possa davvero avere idea di quello che erano gli after-show in quel periodo, di cosa si combinasse davvero nel backstage prima e dopo i concerti. Potrei dire di tutto e sarebbe ancora poco, sul serio.
Non è solo questione di figa, le groupies c’erano, ovvio, ma erano quasi tutte le ragazze dei roadies o dei musicisti stessi, se non persino delle manager, come la donna di Cornell, che a me allora sembrava una tardona e basta, ma dopo averla guardata meglio ed averci scambiato due parole, gli avrei fatto volentieri da bebè anch’io, un paio di palle grosse come le sue le avevo viste raramente.
A quegli after-party c’eravamo tutti, ecco il punto. Niente telecamere e niente fotografi, solo noi che bevevamo, ridevamo, suonavamo fino a fotterci il cervello ed il fegato, tutti musicisti e ragazze di musicisti e ragazzi di musiciste e amici di musicisti. Pochi addetti ai lavori tranne i manager, che comunque allora erano più degli amici che facevano un favore ad altri amici, niente di più.
Ci scambiavamo riffs e opinioni, ci mandavamo affanculo e ci riconciliavamo baciandoci con la lingua davanti alle nostre