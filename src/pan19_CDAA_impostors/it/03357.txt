occhi lo fissano, lo studiano, lo rincorrono quando abbassa lo sguardo; Alex sembra pensarci, non annuisce subito e basta questo, a convincere Genn che tutto quello che hanno messo in piedi in questi mesi, dal primo bacio al saluto scazzato che aveva rifilato ad Alex prima di prendere l'aereo giovedì scorso, è inevitabilmente crollato.

Di chi sia colpa non lo sa; sicuramente non solo di Alex, forse solo sua, probabilmente di entrambi.

Alex, in un altro momento, la penserebbe come lui; ora, però, è talmente triste e deluso da sentirsi l'unica vittima di questa situazione assurda e ai limiti del grottesco, che Genn gli ha appena chiesto quella cosa e l'ha fatto senza darle importanza, almeno ai suoi occhi, annullando la sfera platonica del loro rapporto con una considerazione tanto effimera e carnale – e poteva andare anche bene, qualche mese fa, quando c'era tutto tranne quello.

Adesso, però, Alex guarda Genn negli occhi e solo quello riesce a leggere, e allora «Solo perché a lei non lo puoi chiedere, no?» dice, il tono amaro ed un ghigno a mangiarsi le ultime sillabe; sa di stare sbagliando ogni singola cosa, di stare creando vuoti ancora più grossi di quelli che già li allontanavano prima, ma rimettere tutto a posto non si può e allora tanto vale, pensa Alex.

«Ma almeno lo sa, lei, che ogni volta che torni a casa strisci da me?», dice ancora, e le parole suonano stonate, non sono sue, non gli appartengono; tanto vale fargli male come gli ha fatto male lui, ogni volta che lo abbandonava per rincorrere lei.

Tanto vale distruggere gli ultimi residui della loro armonia, tanto vale infierire, tanto vale prendersi quest'ultima parte di lui, prima di non averne più la possibilità.

Gennaro si limita a guardarlo in silenzio, un velo di imbarazzo e tristezza sul volto, boccheggia quando l'altro infierisce con un nuovo «Lo sa che adesso che hai passato tre giorni con lei sei tornato da me per chiedermi di scoparti?» e sussurra un «No» sulle sue labbra, ma suona più come un sospiro, un senso di colpa che si annulla nel brivido che gli percorre le vertebre.

Alex gli afferra il viso e lo bacia con la stessa frenesia che lui ci aveva messo prima, si lascia mordere le labbra, graffiare la pelle e tirare appena i capelli corti; la rabbia la sfoga così, alimentando questo approccio cattivo che non c'entra nulla con tutti quelli che l'hanno preceduto. Alessio non ha mai osato ostentare così tanta forza su di lui, non l'ha mai spinto con così tanta fretta verso la propria stanza e non l'ha mai baciato con così tanta violenza, con tutta questa frenesia, tra bisogno di prevalere su di lei e di avere la mente di Genn, almeno ora, completamente fissa su di sé; Gennaro non ha mai avuto modo di scoprire questo lato possessivo di Alex, che ora lo stringe per i fianchi e lo spinge verso il letto, si chiude la porta alle spalle e «Gè» lo chiama, ma nella sua voce, almeno adesso, c'è ancora la cura che l'ha sempre caratterizzata.

Gennaro è seduto sul bordo del materasso, lo guarda con gli occhi spalancati che sembrano ancora più azzurri, illuminati solo dalla luce fioca che oltrepassa la tapparella, ed Alex si avvicina piano, come se le frasi pronunciate prima avessero prosciugato ogni traccia di rabbia, lasciandolo solo nella sua preoccupazione, deluso dalla situazione e privo di speranza.

L'espressione incerta che gli tira i lineamenti spinge Genn a «Lo voglio davvero» sussurrare, ma il tono non è quello convinto che Alex desidera; l'altro glielo legge in faccia e si alza, cammina piano, gli poggia le mani sul petto e «Lo voglio davvero, Alè» ripete, gli occhi fissi nei suoi, le pupille dilatate, le gote rosse perché no, non sta mentendo, lo vuole davvero.

Quando poi Genn lo bacia, perché di risposte non ne ha sentite e forse ha capito che proprio non le riceverà, Alex quasi torna a toccarlo come se fosse fatto di vetro.

C'è sempre stata questa delicatezza convinta, tra di loro, che li ha stretti a sé per mesi e li ha abbandonati solo dopo gli ultimi avvenimenti, quando Genn si è scoperto interessato a qualcuno che non fosse Alex e l'altro, nonostante non se lo sia mai sentito dire, l'ha capito da sé; Alex ha quasi finito per odiarlo, questo Gennaro diverso sia con lui che con gli altri, rimasto lo stesso solo nella musica e cambiato quasi totalmente nel loro rapporto.

Ora, però, sembra tornato quello delle prime volte, lascivo e vulnerabile sotto le sue mani, che ora gli percorrono il corpo e sembrano studiarlo, con l'intenzione di memorizzarlo come possono perché Alex ne è sicuro, che questa non è solo una prima volta tanto agognata, ma anche un ultimo contatto, prima che Genn realizzi che tutto ciò che vuole è solamente lei; Genn lo tocca con altrettanta cura e si lascia aiutare a sfilarsi le scarpe, le calze e gli skinny jeans che a malapena gli passano per i talloni, indietreggia per