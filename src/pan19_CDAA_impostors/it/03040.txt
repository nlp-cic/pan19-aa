tutto tranquillo.Avrei avuto il mio lavoro a tenermi occupato e forse la mia vita sociale sarebbe stata piatta, ma sarei rimasto al chiringuito fino a notte per migliorare le feste degli altri e in qualche modo avrei potuto sentirmi parte della spensieratezza altrui.  Le settimane passarono come carriarmati: pesanti e rumorose. Ma quel caos non riusciva a colmare neppure per un attimo il silenzio che sentivo ronzarmi fastidiosamente dentro.Non facevo altro che svegliarmi all’alba, correre al Paradise, ammazzarmi di fatica per giornate intere e tornare a casa sfatto e sudato senza neppure avere la forza di infilarmi nella doccia.Mio padre continuava ad ignorarmi e mia madre mi chiedeva di dargli tempo.L’unica con cui riuscivo a parlare era Adriana che, a parte qualche sprazzo di simpatia non richiesta in cui diceva che probabilmente stavo soffrendo per la mancanza del mio amore, mi stava davvero vicina.Una sera bussò alla mia camera e senza aspettare il permesso entrò e si sedette sul pavimento, con la schiena contro il letto su cui ero sdraiato con le cuffie cacciate nelle orecchie.Allungò una mano per tirarmi via l’auricolare e si morse le labbra, riflettendo.«Mi presteresti per un po’ la tua vecchia Polaroid?»Annuii distrattamente senza prestarle troppa attenzione. Era vecchia, probabilmente non aveva più neppure una pellicola, ma se proprio voleva tenersela…In un secondo mi ricordai che Mocio chiamava quella macchinetta Bezzy. Non sapevo più perché, ma il fatto di averlo ricordato proprio in quel momento m’infastidii.Sbuffai infilandomi di nuovo a forza gli auricolari e alzai al massimo il volume del mio mp3.Una mattina delle tante –avevo perso il conto dei giorni come sempre in estate- mi svegliai e uscendo dalla mia camera ebbi la netta impressione di aver avuto un’allucinazione.Avevo visto Betta nella mia cucina, seduta al tavolo con mia sorella.Impossibile.«Betta, dobbiamo fare qualcosa», sentii dire ad Adriana.Tornai sui miei passi e mi sporsi nella stanza.Che cazzo ci faceva Betta a casa mia?«Ma buongiorno, bell’addormentato!» strillò mia sorella con una potenza vocale che raggiungeva all’incirca i ventimila decibel.Mi grattai la nuca in pieno stato confusionale.Poi mi ricordai che dalla tenera età di dieci anni avevo la sanissima abitudine di dormire, estate e inverno, in boxer. E nient’altro.«Cazzo!»Corsi in camera mia tra le risate generali, m’infilai una tuta in tutta fretta e tornai in cucina per versarmi una tazza di caffè.«Betta», sbadigliai, «che ci fai qua?»Lei e mia sorella si lanciarono uno sguardo che nel loro modo di comunicare dovette essere molto eloquente perché cambiarono espressione in sincrono.«Ehm, sono venuta a scambiare due chiacchiere con Adriana!»«Da quando conosci Adriana?»«Da quando non ti fai i cazzi tuoi? Dai, muoviti che andiamo insieme al lido».La guardai con sospetto ma decisi di non avere la forza per poter fare altre domande o scavare di più nelle loro faccende. Mi limitai a ciabattare verso il bagno.Alle mie spalle un grido. «Michele, ma sei un porco. Smettila di grattarti le palle, ci sono due ragazze!»  Avevo preso l’abitudine, in quei giorni, di tenere il cellulare a portata di mano anche al chiringuito. Mocio mi scriveva tutte le volte che ne aveva l’occasione e mi faceva piacere riuscire a scambiarci due chiacchiere per qualche minuto. (10.30): Sappi che il moleskine è ancora immacolato. Non riesco a scriverci su. È come imbrattarlo, cazzo! Digitai la risposta ridacchiando. (10.30): Guarda che te l’ho regalato perché t’ispirasse, non perché ti facesse venire il blocco dello scrittore, imbecille. (10.31): Lo so. Sei un romanticone. <3 Continuai a lavare piatti e bicchieri più in fretta possibile, mi guardai intorno per capire quanti clienti ci fossero da servire.Solo due, volevano un paio di ghiaccioli.Serviti, battuta in cassa, via. (10.33): Come va, da quelle parti, Mocio? (10.33): Me la cavo bene. A parte la lingua. Oggi ho chiesto al bar una lampada da tavolo invece che un succo. Ma qui la prendono sul ridere, mi sembra che siano tutti cazzoni come me! (10. 34): Sembra un posto ganzo! (10.35): Lo è. Ci vuoi venire? (10.35): Sì, ‘spetta che mi faccio prestare i soldi da zio Paperone! Fammi delle foto, semmai. Un’altra ondata di clienti si riversò al chiringuito e io mollai a malincuore il cellulare sotto il bancone per dedicarmici.Betta mi guardava di sottecchi mentre riempivo bicchierini su bicchierini di mousse al caffè e granite e mentre servivo gelati.Sbagliavo quattro ordini su tre e dovetti scusarmi ripetutamente.Che cavolo mi succedeva?Irritata, Betta mi tirò per un braccio e sibilò: «Ci sei? Dove cavolo hai la testa?»«Sì, okay, ora ci sono».«No, ce la faccio da sola. Prenditi una pausa».Annuii più volte e feci per andare nel retro del locale quando Betta mi richiamò.«Ohi, Michi?»«Mmh?»«Toh. Parlargli e ripigliati. Salutalo da parte mia» mi passò il cellulare con