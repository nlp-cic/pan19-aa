volevi andartene, hai pensato ‘no non posso!’ Chi penso di prendere in giro? Non ci riuscirò mai! Ormai ho iniziato così, non posso cambiare modalità da un momento all’altro, perché dovrei? Come si fa? Siamo sempre andati a letto insieme, anche se lui è preso ormai c’è l’abitudine. Come diavolo dovrei uscirmene, poi? ‘Passiamo del tempo insieme e non scopiamo finché non provo qualcosa?’ Ma siamo seri? Alessio parla perché non è nei miei panni!”Per lui era davvero difficile vivere i propri sentimenti, con Gianluca un po’ ci era riuscito aprendosi, però ormai aveva impostato il loro rapporto comunque sotto un piano sessuale. Aveva voluto provare con tutti e tre i suoi partner, però doveva ammettere che la teoria era ben diversa dalla pratica. Come facevi a smettere di fare sesso per passare solo del tempo insieme?Era perso nelle sue elucubrazioni disfattiste, quando fu attirato da un discorso in spagnolo che si consumava alle sue spalle. Quando si girò si rese conto per la prima volta che erano entrambi madrelingue spagnoli. - Ah è per questo che passate il tempo insieme! Ma ci sono tanti madrelingue spagnoli! Non è che ve la spassate anche? - Non lo pensò nemmeno, lo disse direttamente e appena Mati capì cosa intendeva nonostante sembrava che parlasse del gusto di gelato preferito, fece cadere il mestolo con cui mescolava, al contempo Gianluca si mise a ridere e lo schizzò con l’acqua che aveva riempito per bere. - Perché pensi che tutti abbiano quel vizio? Ci sono anche gli amici! - La reazione di Gianluca non tradì alcun fraintendimento, non che Juraj avesse avuto dubbi: lui non era tipo da farsene due contemporaneamente.“Non penso nemmeno abbia capito che me ne faccio anche altri…” Con uno sguardo divertito alzò le spalle e andò ai fornelli spingendo poco gentilmente Mati che intanto aveva recuperato goffamente il mestolo e l’aveva lavato per tornare al suo mescolare. Mati sussultò al contatto e Juraj non se lo fece sfuggire, suo malgrado fece finta di nulla e ridacchiando contento d’aver creato scompiglio, versò le sue verdure tagliate nella padella dove si era rosolato l’aglio con un po’ d’olio. - Quindi siete amici… - Disse Juraj quando Gianluca sparì al bagno proprio poco dopo. Mati, gomito a gomito con lui, annuì imbarazzato per l’insinuazione che aveva fatto prima. Juraj che non aveva il dono di mordersi la lingua prima di parlare, disse subito quel che aveva pensato. - Ti piace? Per questo sei sempre qua e non da, che ne so, Gerard, Suso, Carlos o gli altri che parlano spagnolo? Ti piace Gianluca? - Mati lo guardò di scatto da vicino, bordeaux, ed in quella frazione di secondo, mentre Juraj pensò che effettivamente lui e Gianluca potessero essere una coppia, non sentì un briciolo di gelosia e capì che tutti i suoi sforzi di instaurare relazioni con uno di loro tre erano inutili. “Suso forse… ma è lui che non vuole e non gli do di certo torto. Pensavo che con Gianluca fosse più facile perché è più dolce, mi piace quando mi coccola… però non sono geloso. Penso che si piacciano, questi due, o che se la facciano. O che se la faranno. Ma non mi dispiace. Per cui provare non ha proprio senso. Non con Gianluca!”A quella conclusione sentì Mati rispondere sempre teneramente imbarazzato, di diversi centimetri più basso di lui al suo fianco. - Non nel senso che intendi tu! Gianluca è un amico, ci si prende in amicizia più con alcuni che con altri, tutto lì. Lui è tranquillo, come me, per questo sto bene con lui! - Juraj annuì con gli angoli della bocca rivolti all’insù mentre si immaginava a baciare quelle labbra così ben disegnate ed invitanti. La timidezza cominciava ad attirarlo parecchio e prima di rendersene conto, gli stava sistemando una ciocca ribelle dei suoi capelli ingestibili e scuri. Lo fece con una padronanza della situazione che lasciò senza fiato Mati, arrossito di nuovo sulla pelle un po’ olivastra per via delle sue origini cilene. Infine non trattenne l’istinto indomabile e gli toccò anche il neo che aveva all’angolo della bocca e malizioso commentò piano: - Hai un bel neo! - Mati sorrise ancora imbarazzato, a stento respirava, perso in quei suoi occhi azzurri così belli e maliziosi al tempo stesso. Juraj aveva un suo fascino, specie se lo voleva esercitare. Ed ora voleva. - Grazie. E tu hai dei begli occhi. - Rispose istintivo senza nemmeno rendersene conto. Appena lo fece, si coprì la bocca in un modo che non avrebbe dovuto per cercare un po’ di contegno, ma il gesto fu così spontaneo e tenero che fece ridere Juraj che non lo baciò solo perché in quel momento arrivò Gianluca parlando su quale film avrebbero potuto vedere dopo. Juraj si raddrizzò e tornò ai fornelli con molta nonchalance, come se non fosse successo nulla, mentre la cena di Mati finì per attaccarsi. Gianluca non notò nulla, troppo felice di quella serata che lo stava portando al settimo cielo e nessuno dei due fece capire che si era appena creato qualcosa di strano per la prima volta da quando la stagione era iniziata, e lo era