fa male, ma il mio aiutarti era solo e semplicemente perché, l’unica cosa che ho sempre voluto da te è che tu fossi felice e che stessi bene. Avevi bisogno di me, avevi bisogno di un amico, ed anche se faceva male sentirti parlare di lei, sono restato perché è questo quello che fai quando ami qualcuno: lasci andare ed ignori sempre un po’ di più te stesso, dedicandoti all’altro ed al suo stare bene” sputò fuori, sentendo un misto di emozioni sopraffarlo. Si concentrò come mai prima in vita sua per continuare e dire finalmente tutta la verità e così fece un leggero passo avanti, cercando di ignorare il pizzicore che sentiva negli occhi “Poi tutto è passato, o quasi, non avevi più così bisogno di me ma non ce l’ho fatta ad allontanarmi di nuovo. Anche se so che non posso e non potrò mai averti come voglio, l’idea di allontanarmi di nuovo da te mi sembrava dolorosa, anche solo da considerare e cosi, ancora contro i miei migliori giudizi, sono rimasto” Si passò il dorso della mano sulla guancia per cacciare via una singola lacrima che non era riuscito a trattenere e finì con un senso di dolcezza e liberazione nella voce “Ti amo Clay, ti ho sempre amato..”
L’altro ragazzo, per tutto il tempo era rimasto a guardare il suo amico con sguardo esterrefatto, cercando di assimilare il tutto. Tutte quelle nuove informazioni non erano facili da digerire, non quando ogni singola parola lo colpiva nello stomaco. Si sentiva stupido per non essersene accorto prima, ma d’altronde anche la sua esperienza con Hannah era stata così. Era come se lui fosse completamente ignaro di quello che gli succedeva intorno, anche alle persone a lui più care. Non sapeva che dire e per un secondo pensò che anche il suo corpo era paralizzato. L’altro non parlava e lo guardava con quegli occhi, così inusuali su di lui, in cerca di una risposta o di un qualche gesto. Forse Tony aveva ragione, non era pronto ad ascoltare e capire. Tutto sembrava troppo e fece l’unica cosa che gli venne in mente. “I-Io devo A-Andare” disse alzandosi con insicurezza nella voce. Guardò il suo amico ancora una volta, non potendo fare a meno di notare la sua espressione tra lo stupito e ferito e maledicendosi per questo corse via. Nella sua mente si ripeteva che era un codardo, che dopo tutto quello che aveva fatto Tony per lui ,non si meritava questo, ma non ce la faceva, non riusciva a sopportare il peso di quelle parole e una volta in sella alla bici, non si guardò indietro, pedalando il più velocemente verso casa, dove avrebbe poi pregato i suoi di portalo via da tutto questo: dalla città, da Hannah e da Tony.

 


******


 

Perso nei suoi pensieri, non si era neanche reso conto che il padre aveva già parcheggiato la macchina nel viale di casa. Furono le grida della madre, che lo aspettava fuori dalla porta, a riportarlo alla realtà e così sospirando uscì dalla macchina, lasciando che la donna lo accogliesse in un abbraccio, che quasi non lo lasciava respirare. Si lasciò trascinare all’interno senza opporre resistenza, cercando di rispondere a tutte le domande che la madre gli faceva, accompagnando le sue parole con mezzi sorrisi, per evitare che si preoccupasse come il padre. Non c’era nulla per cui preoccuparsi, stava davvero bene, ma l’urgenza di parlare con Tony pesava su di lui, da quando era salito in macchina. Aveva più e più volte ripetuto il discorso nella sua testa, il problema era sapere se il ragazzo, lo avrebbe lasciato parlare. Per tutto il tempo passato lontano da casa, non si era degnato neanche una volta di scrivere o chiamare il suo amico. All’inizio perché era ancora confuso ma poi con il passare del tempo, i suoi sentimenti si facevano sempre più chiari, ma ormai erano già passati due mesi di completo silenzio e più andava avanti e più si vergognava. Aveva passato più e più notti insonni, a guardare le loro foto insieme ed innumerevoli volte a guardare per ore il suo numero di telefono senza avere mai il coraggio di chiamarlo. Tony, ovviamente non si era fatto sentire e non si aspettava che lo facesse, ma ogni sera prima di andare a dormire una speranza, seppur minuscola sorgeva in lui, aspettandosi il ragazzo da un momento all’altro, bussare alla sua finestra e lui sapeva benissimo, che se il latino avesse voluto, non importa come o la distanza, lo avrebbe trovato.
“Hai già sentito qualcuno dei tuoi amici Clay?” chiese la madre, facendolo tornare di nuovo alla realtà. Non sapeva neanche quando avevano cominciato, ma ora era nel bel mezzo della cena. Continuava a vagare con la mente, senza riuscirsi a fermare. Cercando di raccogliere pensieri, si rivolse alla madre “No, non l’ho detto ancora a nessuno” rispose, anche se la risposta che voleva dare davvero era: ‘quali amici’ “Scommetto che non vedi l’ora di vedere Tony” continuò la madre, tagliando un pezzo della sua bistecca, facendo congelare per un momento il ragazzo, sentendo quel nome “Ci manca averlo intorno, vuoi