.

Ecco un’altra cosa che Gennaro non sapeva.

Non sapeva di lei.

Alex ci era stato attento, evitando con cura di passare con lei nei posti in cui avrebbe potuto incrociarlo, intimando agli amici di non dire nulla, tanto era praticamente certo che Gennaro non avrebbe chiesto; non lo sapeva bene nemmeno lui il perché, forse semplicemente perché non voleva che ci fosse niente di lui in quella relazione – quel qualcosa un nome ce l’aveva – o forse semplicemente perché l’istinto di protezione che aveva nei confronti di Gennaro era rimasto sempre lo stesso.

Con lui ad essere egoista proprio non ce la faceva, indipendentemente da quanto ci provasse.

Lei, invece, di Gennaro gli aveva chiesto più volte, lo voleva conoscere l’altro Urban, l’altra metà di Alessio – così l’aveva chiamato una volta – ma lui di Gennaro non ne voleva parlare, si irrigidiva solo sentendolo nominare, contraeva involontariamente la mascella già di per sé definita e stringeva i pugni, e lei aveva smesso di chiedere.

Forse in fondo lo sapeva anche lei che Gennaro era ben più che l’altro Urban, ma aveva preferito non indagare, non porsi nemmeno troppe domande, perché anche se aveva da sempre il dubbio che Alex non fosse completamente suo, averne la certezza era un altro paio di maniche, e a lei andava bene così.

Lei di Genn era l’esatto opposto tanto che più di una volta Cecio o McFly si erano chiesti come fosse possibile che Alex si fosse messo con una così – anche se però a lui mica l’avevano mai chiesto – a lei i silenzi non piacevano proprio, si sentiva a disagio, e cercava di riempirli ogni volta con chiacchiere inutili di cui non importava nulla a nessuno, ed Alex, che i silenzi li aveva sempre amati (soprattutto quelli di Genn) iniziava seriamente a pensare che fosse innamorata della propria voce.

Ascoltava musica classica e studiava al conservatorio ma Alex la sua musica con lei non la voleva proprio condividere, tanto che più di una volta avevano litigato a questo proposito.

«Non capisco perché tu scrivi con Genn ma con me no.»

«Perché tu non sei Genn.»

E lui però mica l’aveva mai avuto il coraggio di dirle che non solo scrive con Genn, ma scrive di Genn.

Per quanto Alex si sforzasse Genn c’era sempre e comunque, nella sua relazione con lei, era esattamente in mezzo a loro, era come se fosse attaccato alle gambe di Alex e non gli permettesse di raggiungerla mai veramente.

Lui, comunque, la amava, o almeno era quello che si raccontava – per quanto le bugie non gli piacessero, a volte era più facile raccontarsi mezze verità.

 

***

 

«Mi ha chiesto di andare a vivere con lei.»

McFly l’aveva guardato stupito, il braccio che si era immobilizzato nel portare il filtro della sigaretta alle labbra, la cenere che era crollata sul tavolino metallico del bar.

«Dove?»

«Nel suo appartamento a Napoli»

«E ci vai?»

«Non lo so.»

«La ami?»

«Sì, ma non..»

«Non è Genn»

Era la prima volta che Genn veniva nominato da cinque mesi a quella parte.

Alex aveva involontariamente serrato la mascella.

«Non è questo il punto.»

«Alè, diciamoci la verità, è proprio questo il punto.»

Non aveva ribattuto, in fondo Antonio aveva ragione e lo sapevano entrambi, così si era lasciato andare contro lo schienale della sedia passandosi una mano sul viso stanco.

«L’ho rivisto.. a Casa Lavica»

McFly lo guardava in religioso silenzio, e ad Alex era servito qualche secondo o poco più per capire che lui sapeva già tutto, che con Genn ci aveva parlato; avrebbe tanto voluto sapere cosa si erano detti, ma non era certo di voler conoscere la risposta.

Antonio gli aveva fatto un cenno del capo per incitarlo a continuare.

«Non c’è molto altro da dire, ci saremo visti per un paio di minuti in tutto.»

«Ti manca, tu lo vuoi ancora, te lo leggo in faccia.»

«Io lo vorrò sempre Antò.»

E se n’era andato, tornando da lei, che l’aveva accolto baciandogli la bocca e stringendogli le braccia attorno al collo e lui, per la prima volta da quando si conoscevano, aveva avuto l’istinto di respingerla, voleva togliersi quel suo sapore troppo dolciastro dalle labbra, e nemmeno lui sapeva spiegarsi bene il perché.

Alex, quindi, ci stava attento a non far sapere di lei a Genn, forse anche perché gli piaceva crogiolarsi nell’illusione che quel qualcosa che li aveva distrutti li tenesse comunque legati tra loro, che fosse tanto logorante quanto indistruttibile, fatto sta che lei Genn non l’aveva nemmeno mai visto e ad Alex stava bene così.

Quella mattina era andato a Casa Lavica, ci era andato presto, perché si era svegliato durante la notte con una melodia malinconica in testa che non ne voleva sapere di andarsene, ed allora lui aveva passato le tre ore precedenti all’alba a comporre senza sosta, fiondandosi a Casa Lavica appena l’orario si era fatto socialmente accettabile; non ci aveva nemmeno pensato che quello era uno dei giorni di Genn, e preso com’era non aveva nemmeno sentito