appagato dovrei possederti e mangiarti e poi poterlo fare di nuovo e ancora e ancora. Ma ti voglio vivo e intero per sempre, quindi la mia fame rimarrà insoddisfatta. Questo è l’aspetto più superficiale di ciò che provo per te. Immagina cosa può esserci sotto la superficie… E poi più sotto ancora. Ma non provare ad immaginare cosa ci sia in fondo, perché il fondo non l’ho mai visto nemmeno io, non credo ci sia.”

Will boccheggiò, assimilando ogni parola e il significato di tutto il concetto. Quasi si vergognò di ogni battito mancato alla descrizione del desiderio materiale di Hannibal, come se il suo corpo stesse reagendo ingiustamente a dei sentimenti profondi che non potevano essere sporcati dal sesso. Ma si rese conto che non era affatto di quello che stava parlando Hannibal.

“O…ok,” balbettò Will incapace e incurante di mantenere compostezza. Non ne aveva bisogno dopo quello che aveva detto Hannibal, anzi, a voler essere sinceri era uno di quei momenti in cui sentiva di appartenergli con ogni fibra del suo essere e si sarebbe messo in ginocchio per supplicarlo di fargli tutto quello che aveva appena descritto.

Hannibal lo scrutò incuriosito. “Ok?” ripeté.

“Non ho niente con cui rispondere a tutto questo. É… Molto.”

“Troppo?”

“No, molto. Tu sei sempre molto, da ogni punto di vista. Ma mai troppo. Evidentemente non sei mai stato troppo, per me. Puoi…?” Will sorrise a denti stretti, “Puoi darmi qualche consiglio su come… Mettere a tacere un’insaziabile fame?”

“No.”

“Lo sospettavo. C’è qualcosa che posso fare perché tu non abbia più dubbi sulla nostra…?”

Hannibal non gli lasciò finire la frase. “Sii te stesso, Will.”

“Me stesso… Chiaro,” ribadì Will, “Finora non lo sono stato?” chiese dimostrando che non fosse chiaro proprio nulla.

Hannibal piegò la testa da un lato e fece una smorfia.

Will si arrese e fece per alzarsi; se si fosse ostinato a girargli intorno per quella sera sarebbe diventato matto e già non aveva alle spalle una storia positiva a proposito di sanità mentale.

“Oh, e Will…?” lo richiamò Hannibal.

Will si voltò a guardarlo.

“La tua amica del negozio qui sotto,” disse l’uomo alzandosi da tavola, “Ha una folta schiera di ammiratori che a quanto pare non gradiscono che uno straniero abbia preso l’abitudine di andare a trovarla. Stai attento. Sai, non vorrei che ci mettessi nel mirino.”

Will rimase imbambolato con i palmi rivolti al cielo in completo sbigottimento, mentre Hannibal faceva la sua solita uscita trionfale dopo aver avuto l’ultima parola.

“E non mi viene data facoltà di rispondere, vero?” gli gridò dietro Will.

“Cos’è, hai paura che sia scortese ridermi in faccia?” disse Will ad Hannibal.

Lo vedeva che faticava a trattenersi da quando si era alzato quella mattina e Will l’aveva messo all’angolo per fargli il terzo grado.

“Rispondimi, sei geloso e mi stai mettendo in croce anche per quello? Perché ho parlato con una in un paio di occasioni?” domandò per la seconda volta Will.

In realtà erano state più di un paio e all’ultima Will aveva anche avuto il sospetto che Erika volesse essere invitata fuori, ma non ci aveva messo malizia e comunque era stato troppo arrabbiato in quei giorni per curarsi di chi stesse vedendo e di cosa stesse facendo.

Non una buona giustificazione da dare ad Hannibal questa. No, per niente.

Hannibal non sembrò scomporsi più di tanto; prese il bollitore, lo riempì e mise l’acqua sul fuoco.

Con un fianco si appoggiò al banco della cucina e incrociò le braccia al petto degnando Will di attenzione. “Tu hai fatto illazioni sul… Francese. Sei dispensato dai controlli sulle tue conoscenze?” chiese Hannibal.

“Tu la fai troppo seria,” borbottò Will sentendosi all’istante in torto. Maledizione.

“Non appena sei libero nel mondo tu scegli di essere amico di una bella ragazza e scegli di dubitare di me,” elencò Hannibal, “Non un bel biglietto da visita per i tuoi decantati sentimenti.”

Oh, a Will scappava un vaffanculo, ma se lo tenne da parte. Si morsicò l’interno della guancia e mantenne la sua espressione più compita possibile.

“Ti sei fatto Alana e Bedelia per mesi…” riuscì a bofonchiare. Come se tutto d’un tratto questo importasse, e in effetti un po’ importava. Perché in quanto a partner o possibili partner Hannibal era anni luce davanti a Will. Il carisma di Hannibal attirava donne e uomini indifferentemente e l’uomo ne aveva approfittato ben più di una volta. Come si permetteva ora di accusare lui?

“Sì, nel primo caso la tua gelosia riguardava Alana e non certo me, nel secondo non potevi curarti meno della cosa. Vuoi aggiungere altri nomi a caso tanto per fare conversazione?”

“Penso che starò zitto,” decretò Will, “Non perché non abbia niente da dire, ma perché tu sei testardo e non serve a niente.”

“Testardo?” Hannibal pronunciò l’aggettivo tanto con sorpresa quanto con attenta considerazione.

“Non te l’aveva mai detto nessuno, eh?” Will sogghignò furbescamente.

“Perché