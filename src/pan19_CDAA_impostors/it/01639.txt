nemmeno per un secondo, Giacometti.”
“Mh. Idiota.”
Chris ridacchiò debolmente, e Viktor lo strinse più forte.
“Immagino che dovremo andare a dormire, ad un certo punto.”
“Se lo facciamo, arriverà subito domani. E domani tutto cambierà. In un modo o nell'altro.”
“Possiamo... restare qui. Ancora per un po'.”
“... Possiamo.”
Chris pronunciò le lettere con difficoltà. Sentì le palpebre richiudersi, pesanti. Si inumidì le labbra.
“... Vik?”
“Mh?”
“Merci. Toujours.3”
L'uomo dai capelli color della luna sorrise, dolcemente. Chiuse gli occhi, reclinando il viso sulla fronte dell'amico.
“De rien, mon ami. De rien.4”


 


Continua...



_____


1: Nonno.
2: Affare, accordo (affare fatto, ci sto)
3: “Grazie. Sempre.”
4: “Di nulla, amico mio. Di nulla.”

Ed eccoci arrivati a un capitolo particolare, a me molto caro.All’interno della storia troverete infatti, a partire da questa parte, una sorta di “fic nella fic”. Spero di far felici le fan Vichris, ma anche tutte le altre. Perché la storia di Viktor e Chris (che però, tranquille, distribuirò lungo la fanfic - nel prossimo capitolo, infatti, torneremo già a Barcellona, alla vigilia del free program) mi servirà per raccontare moltissime cose ai fini generali: il passato di Viktor, come mai finirà per innamorarsi proprio di Yuuri, perché per tanti anni ha indossato la maschera del Viktor ‘perfetto’. Molto anche su Chris, naturalmente, e sulle sue, di maschere… Amo infinitamente Viktor e Chris, e ho una precisissima idea sulla loro relazione passata. Come leggerete in questo capitolo, la immagino fresca, leggera, sincera e intima… all’inizio, perlomeno. Per come si svilupperà, vi lascio un po’ di sorpresa, anche se molto già lo conoscete… (sigh!) (non abituatevi a ridere troppo, arisgh! :P)Per il resto, altre velocissime premesse:- No, non odio il misterioso e tanto citato Cao Bin, ma era un’occasione troppo ghiotta. Leggerete;- i luoghi delle competizioni, purtroppo, non riflettono quelli reali degli anni che racconto: purtroppo ho dovuto crearmi le locations adatte a seconda di quello che narravo;- ringrazio internet, Tripadvisor, Google Maps, eccetera eccetera - come sempre - per riuscire a farmi vivere, ricostruire e amare luoghi in cui non sono mai stata;- ringrazio quel grandissimo dork del giovane Viktor, che AMO descrivere. Ho riso tantissimo (da sola). Scusate le tante parolacce. E’ colpa sua;- ringrazio Yuri on Ice e il suo fandom, ancora una volta, perché mi sta regalando una rinascita creativa e di cuore che non credevo sarebbe mai stata possibile. E’ una gioia, scrivere, ed è qualcosa che, collegata alla scrittura, non provavo da tanto, tantissimo tempo. Questo capitolo lo è stato ai massimi livelli, forse anche perché separato dagli episodi. Non dover seguire una struttura preesistente è stra-liberatorio. Potrei prenderci gusto. (ovvero: proseguire questa storia all'infinito)

Infine, grazie a chi mi legge. In quest’ultimo mese ho ricevuto feedback e recensioni che che mi hanno fatto commuovere, oltre che conoscere persone assolutamente sorprendenti, e bellissime. Davvero, grazie, sapete chi siete.Vi prego, continuate a seguirmi. E, vi prego, se vi va, lasciatemi una recensione! Non sapete quanto faccia bene al cuore, quanto mi aiuti, quanto mi sproni a continuare a scrivere e a creare. Più di ogni altra cosa, ci tengo a sapere cosa riesco a comunicarvi con la mia storia.Ultima nota: si, questo capitolo-pausa mi è servito anche per attendere il CANON della Kubo sugli Otayuri con Welcome to the Madness (ODDEO. E non commento altro)… quindi, preparatevi! :PGrazie e buona lettura!Leia



Torino, 13 dicembre 2006
Palavela
Ore 11.05
La mattina della Finale del Grand Prix di Pattinaggio di Figura – Short Program

 

“Viktor Nikiforov, mi stai ascoltando?”
Il giovane non sembrò reagire. Stava agitando una mano in direzione degli spalti, dove un gruppo di ragazzine raccolte nel settore più basso dei gradoni ridacchiavano sommessamente tra un bisbiglio e l'altro. Una sollevò improvvisamente il braccio sopra le spalle delle altre, e raccogliendo un'evidente dose di coraggio gridò verso la pista un ti
takaya krasivaya1! con un accento che Viktor giudicò particolarmente buono.
L'atleta russo si aprì allora in un grande sorriso, e quando le quattro teenager si accasciarono sulla ringhiera squittendo di gioia Yakov Feltsman portò indice e pollice tra le grigie sopracciglia ispide, iniziando a massaggiarsele con un borbottio.
“Italiane. Quanto le adoro” esclamò Viktor, allegro, scivolando verso il perimetro. “... Dicevi, Yakov?”
“Viktor.” Il vecchio allenatore rialzò le ciglia su di lui, ghermendo il bordo con le grandi mani. “Sei stato per venti minuti all'ingresso a firmare autografi e fare foto. Sei arrivato sulla pista quando tutti si stavano allenando da oltre mezz'ora. Per una volta, vuoi farmi l'immenso favore di fare le cose come si deve, ad una finale? Concentrati, PERDIO