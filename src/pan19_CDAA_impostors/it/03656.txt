l’inevitabile corsa allo schianto”, ma se lo schianto era avvenuto poco prima, durante la pausa, l’inevitabile non accadde. Non di nuovo. Per fortuna. E Harry e Louis a un passo dal sbattere l’uno contro l’altro, scesero in picchiata, verso il terreno, alla disperata corsa verso il Boccino.Come premesso, in quei caso tornavano ad essere rivali. Nemesi, che si erano appena baciate. Strano. Ma dettagli.Si spintonavano fra loro e calciavano cercando di disarcionarsi per avere la meglio sul Boccino.Erano alla pari, perché entrambi arrivavano fino all’ultimo secondo di possibilità – prima di sfracellarsi sulla terra – per poi frenare e ritornare in volo. Quella volta, però, spintonarsi, toccarsi o anche solo guardarsi per lanciarsi qualche fugace frecciatina fu strano e per questo limitarono il tutto a poche spintonate. Stranissimo.Ma dettagli. Beh, neppure troppi, due soltanto: perché quando Harry guardò Louis, si sentì nuovamente sotto l’effetto di uno schiantesimo. E quando Louis guardò Harry, invece, si sentì così confuso da dimenticare dove fosse diretto.Perciò, quella volta, l’incontro con l’erba del campo da Quidditch, per uno dei due, fu inevitabile.La scopa di Louis fu in mille pezzi, mentre il proprio corpo rotolava per il campo perdendo definitivamente la possibilità di acciuffare il Boccino. Harry, invece, frenando per il rotto della cuffia e avanzando con velocità a un pelo dall’erba, si voltò a guardare le condizioni di Louis, preoccupato inizialmente, ma poi subito pronto a riprendere concentrazione e acchiappare finalmente il Boccino D’Oro.Grifondoro vinse contro i Serpeverde, quella Domenica di Settembre. Eppure fu come perdere, per entrambi i Cercatori.Strano. Ma dettagli. Uno soltanto: con il Boccino ancora tra le mani, Harry corse verso Louis per soccorrerlo. E nonostante fossero ancora sul Campo da Quidditch, tornò essere ad essere il suo migliore amico. Oppure già non lo era più. Louis passò una nottata in infermeria. E Harry, insonne, nel letto, la trascorse a toccarsi la bocca con le dita della mano, pensando che fosse tutto troppo strano. 



☼



 Harry non trovò un altro momento buono per parlare con Louis della sua decisione “più importante della vita”, ergo scrivere il proprio nome e gettarlo nel Calice del Fuoco. O meglio, Harry non trovò di proposito un altro momento per parlare con Louis. E il motivo non era tanto il fatto che si fosse ricreduto, quanto piuttosto il pensiero che quel tipo di discussione era direttamente riassociabile alla situazione strana – ormai così la definiva – accaduta loro durante la partita di Quidditch.Ovviamente, per più di due mesi non si erano evitati pur di non affrontare il discorso. No, il loro rapporto d’amicizia era rimasto apparentemente immutato. Soltanto che, ecco, sì, non ne facevano parola. Di niente. Perciò nemmeno del Torneo Tremaghi.Questo però non diede pretesto a Louis di ricredersi sulla sua decisione di partecipare come Campione al Torneo Tremaghi. Anzi, non era mai stato tanto convinto di qualcosa, in vita sua, come lo era in quei mesi.La sua non era soltanto una decisione, non la vedeva affatto come tale. Per Louis era l’espressione meglio riuscita di tutte le sue ambizioni: e per conquistare ciò che aveva sempre desiderato sapeva che quella era l’unica strada. Per la popolarità, sempre dritto seguendo l’indicazione “Per di qui: Torneo Tremaghi”. Arrivò il giorno, dunque, in cui nessuno dei due ebbe più tempo per esitare. Harry avrebbe dovuto trovare il modo di convincere Louis a non iscriversi al Torneo e Louis, beh, avrebbe dovuto semplicemente ascoltarlo, facendo poi ciò che meglio credeva per se stesso. E questo accadde il giorno prima di Halloween, quando la McGranitt prese la parola, a cena, per comunicare l’evento tanto importante.Iniziò introducendo le due scuole che, assieme al campione di Hogwarts, avrebbero partecipato al Torneo, le quali avevano fatto il loro arrivo durante quella stessa giornata. Entrarono prima gli studenti di Durmstrang. Tutti rigorosamente maschi. Harry non ne riconobbe nemmeno uno, ma Niall, seduto accanto a sé, si agitò con malcelata euforia quando gli studenti di Durmstrang gli passarono accanto, dimostrandosi interessato in particolar modo a uno di loro, e il perché, Niall, glielo spiegò all’orecchio: «Quello è Josh Krum! Il figlio del famoso Victor Krum, hai presente? Lo chiamano “il Devine” perché alla sua età ha ottenuto risultati divini, anche migliori del padre! Sicuramente il Calice del Fuoco sceglierà lui, come Campione della loro scuola»Harry lo guardò, mentre camminava per la Sala Grande, era molto basso di statura, con un corpo muscoloso che definiva la sua sagoma come quella di un tronco di un albero secolare – e il fatto che indossasse una casacca marrone, impellicciata, non migliorò quella sua impressione su di lui. Era castano, tratti tipicamente bulgari, sguardo fiero e apparentemente temibile.Seguirono le studentesse di Beauxbatons. Eleganti e leggiadre come farfalle, sembrò volassero verso il lungo tavolo dei professori, dove al centro attendeva solennemente la Preside McGranitt.Harry tentò di guardarle in viso, ma era difficile concentrarsi senza perdersi nei loro corpi così seducenti.