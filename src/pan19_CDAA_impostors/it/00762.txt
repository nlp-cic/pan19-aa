come un capo indiano, e si fissa sull'immagine di Mario, bello come il sole, sorridente...

Jessica ringrazia Mario per essersi fermato, poi dice al cameraman di riprendere... «Sono Jessica Kastrop, mi trovo proprio di fronte allo studio del Dr. Müller-Wohlfahrt, in compagnia di Mario Götze che ha appena terminato la visita.» l'inquadratura passa su Mario, mentre Jessica gli chiede «allora Mario, che notizie ci puoi dare, cosa ha detto il dottore?», Mario guarda verso la telecamera «buone notizie, il dottore ha confermato che la lesione al muscolo è guarita,» dice sorridendo, allora Jessica «quindi potremo vederti presto in campo?» e Mario «beh, adesso che sono guarito dovrò riprendere l'attività gradualmente, con il fisioterapista abbiamo già fatto un piano di lavoro,» e Jessica con un'altra domanda «i tifosi del Bayern sono impazienti di vederti giocare, già tra una settimana ci sarà la finale di Supercoppa contro il Borussia Dortmund, cosa puoi dire loro?», Mario si passa la mano tra i capelli e aggiunge «giocheremo per vincere, tutte le partite, a partire da quella della prossima settimana, Pep è un grande tecnico, abbiamo tanti campioni ed io non vedo l'ora di mettermi a disposizione sua e della squadra e disputare un grande campionato.» Quindi il cameraman inquadra di nuovo Jessica che di fronte alla telecamera dice «e dopo aver sentito queste belle notizie, ripassiamo la linea allo studio, per Sky Sport Jessica Kastrop.»

Marco è felice, il tormento di Mario è terminato, finalmente è guarito, il suo Mario, allunga la mano alla sua sinistra per prendere l'iPhone e chiama... questa volta Mario risponde subito «Marco! Scusami per prima, ero proprio davanti al dottore che mi parlava ho dovuto interrompere la tua chiamata, scusami!» e Marco prontamente «di nulla Mario, tranquillo. Lo avevo immaginato che non potevi parlare» e Mario prosegue «lo sai che ha detto il dottore???» e Marco sorridendo, «so tutto Mario, ti ho appena visto in diretta su Sky Sport,» e poi prosegue «sono felicissimo, so quanto hai sofferto in questo periodo, le accuse di chi pensava che avessi simulato questo infortunio per non giocare la finale di Champions contro la tua futura squadra...» e Mario, «ma come si può lontanamente pensare che uno si rifiuti di giocare una finale» e Marco che gli dà pienamente ragione «già Mario, capita così di rado di giocare una finale.» Poi Marco cambia discorso e gli chiede «Mario, allora la prossima settimana quando vieni?» e Mario gli risponde «di preciso non lo so, sfortunatamente non posso muovermi da solo, anche se poi io la partita purtroppo non la posso giocare, ma devo muovermi con il gruppo, immagino comunque che almeno un giorno prima arriveremo, il 26?» e Marco «speravo in qualche giorno in più, però capisco che non dipende da te» dice un pò deluso, ma poi cerca subito di allontanare i pensieri tristi e aggiunge «sai Mario, sto pensando di cambiare il divano, di comprarne uno più grande, un divano letto matrimoniale...» e Mario «e come mai? Non va bene il divano che hai adesso?» «sai Mario, pensavo che se tu volessi venire su con Ann, a lei potremo lasciare la mia camera ed io e te potremo dormire in salotto... birra, televisione, PS3 e rutto libero» e ride di gusto e sente che anche Mario è di buon umore e dopo un attimo gli risponde «vediamo Marco, io non credo che Ann verrà, non le piace per niente il calcio...», una pausa e poi prosegue «non comprare un nuovo divano, va bene quello attuale, tanto anche se ci dovessimo dormire in due finiremmo come al solito a dormire uno sopra l'altro» terminando la frase ridendo e Marco che si associa alla risata dell'amico. Quindi Mario conclude la telefonata, «comunque ci sentiamo i primi giorni della prossima settimana, ok?» e Marco «va bene, a presto. Stammi bene. Ciao.» «ciao Marco.» Mario infila l'iPhone in tasca e finalmente riesce a raggiungere la macchina nel parcheggio e prende la strada per casa. Marco lancia di nuovo l'iPhone sul divano, spenge la televisione, apre la finestra ed esce in terrazza, si mette a sedere sul dondolo e cerca di godersi qualche momento di tranquillità.

Le cose tra lui e Mario stanno andando bene, non può dire naturalmente di essere felicissimo, ogni tanto è assalito dallo sconforto, però ce la stanno mettendo tutta, sia lui che Mario. Anche se sono consapevoli che le insidie possono capitare in qualsiasi momento e soprattutto quando meno te lo aspetti.

Una sera di qualche giorno dopo Marco sente arrivare un messaggino, stava preparando la cena, niente di eccezionale, niente di complicato, solo un piatto veloce, la cui ricetta ha “rubato” a sua madre. Oggi ha un pò di tempo e invece che farsi portare qualcosa di pronto, o andare a mangiare fuori ha deciso per un programma alternativo, anche perchè fuori piove a dirotto, il cielo è solcato da lampi ed i tuoni sembrano così vicini come se da un momento all'altro un fulmine potesse entrare in casa. Apre il rubinetto del lavabo, per