in grado di ricostruire
ciò che era successo dopo aver perso conoscenza per il colpo.




Alec
aveva visto l'arma che lo aveva atterrato, ma non era in grado di dire
di cosa si trattasse. Un sottile oggetto triangolare che era stato
lanciato dalla donna con la carnagione scura. Volava ad arco nell'aria
e poteva essere manovrato in modo da far ritorno tra le mani della
donna. Alec non aveva mai visto niente del genere. La donna che lo
aveva scagliato era stata abbastanza abile da far sì che
quell'oggetto si limitasse a sfiorare la testa di John. Chiaramente,
una cosa non facile da fare. Se lo avesse colpito in pieno, non aveva
dubbi che John ne sarebbe stato ucciso.




Dopo
essere stato stordito, John era stato mezzo trasportato, mezzo
trascinato da Alec nel campo nemico. L'accampamento era a un'ora buona
di distanza dal limitare della foresta, e l'uomo in sella a quel
cavallo – già furioso con la donna per il suo
essersi intromessa con quella strana arma – aveva infine
perso la pazienza alla loro andatura da lumaca nella pioggia
scrosciante, e aveva sbottato “Oh, per l'amor di Dio, issalo
qui sopra e proseguiamo!”




Per
cui John aveva trascorso il resto della strada verso il campo issato
sul cavallo dell'uomo.




“Perché
non mi hanno semplicemente lasciato indietro?” si chiese
John, gettando un'occhiata all'ingresso della tenda.





L'uomo chiamato Lestrade non era
tornato. Cosa sarebbe successo, poi, se fosse tornato? Cosa aveva in
mente di fare a lui e ad Alec? Avrebbe rivisto l'uomo in nero?
Chiaramente era qualcuno d'alto rango. L'ufficiale superiore di
Lestrade, senza dubbio. Strano che se ne andasse in giro con una
maschera sul volto. Cosa significava tutto ciò?





Così
tante domande.




Oppure
sarebbero potuti semplicemente fuggire là fuori, si disse
John mentre i suoi pensieri prendevano una piega diversa nella sua
mente. Non sapeva quanti uomini ci fossero all'esterno, non sapeva se
lui ed Alec avessero qualche possibilità di avere la meglio
sulle guardie che mormoravano fuori della tenda, ma aveva sentito
abbastanza racconti sui Gaaldiniani – sugli uomini
Gaaldiniani, in particolare – da ritenere che fosse
necessario scappare.




“Cosa?”
la domanda di Alec lo riportò al presente. "Lasciarti
indietro, col rischio della tua fuga?”




“Non
se fossi stato prima colto dal freddo” osservò
John. “Cosa che sarebbe successa.”




Si
era all'inizio della primavera, ma le notti erano ancora gelide.
Lasciando un uomo privo di sensi fuori all'aperto abbastanza a lungo,
questi non avrebbe ripreso conoscenza.




Non
aveva senso, niente di tutto ciò aveva senso.




Secondo
i calcoli di Alec, era successo tutto la notte scorsa. Di certo adesso
era mattina presto, ma non c'era modo di capire l'ora. Per adesso erano
al sicuro al riparo dalla pioggia, e questo era tutto ciò
che importava. I loro vestiti e i loro stivali erano ancora umidi, ma
erano intatti, e stavano tenendo bene a bada il freddo. Non c'era
soluzione per le mani o per le teste infreddolite, oltre allo sfregare
le prime l'una con l'altra e al soffiare tra le mani chiuse a coppa per
trarne un po' di calore per il viso. I loro nemici avrebbero dovuto
attendere prima di aver da loro qualche risposta.




“Sai,
è stato qui[1]” disse Alec in un momento di
silenzio nella loro conversazione.




“Chi?”




“Quell'uomo
mascherato” rispose Alec. “È venuto
mentre eri ancora svenuto. Ti ha esaminato la testa e ha cercato di
svegliarti ma non c'è riuscito, così se
n'è andato.”




John
batté le palpebre, sorpreso. “Lui... lui
è stato qui?” chiese. “Aspetta,
cosa-?”




Proprio
allora, i pesanti lembi della tenda vennero scostati, mentre l'uomo dai
capelli grigi conosciuto come Lestrade li scansava e rientrava
all'interno. Il suo volto aveva un'espressione seria, la sua mascella
era rigida. Sembrava senza fiato, come se avesse corso.




“Voi.”
Fece un gesto rivolto a John. “Venite con me.”




Tenne
aperto il lembo della tenda così che John vi passasse.
“Controllate il ragazzo” John lo sentì
ordinare alle guardie lì fuori.





Nel forte acquazzone, John
riuscì a distinguere le sagome di uomini che andavano e
venivano, e capì che la fuga era praticamente impossibile.
Erano nel bel mezzo di un presidio militare armato fino ai denti. Ma in
quel momento non c'era tempo di osservare ulteriormente, dato che stava
venendo spinto tra gli ammassi di tende, tra gli uomini e le bestie che
stavano svolgendo i loro compiti, aggirando le pozze di fango e di
pioggia sul terreno sconnesso, finché lui e Lestrade non si
fermarono davanti a una tenda più larga, dall'aspetto
sontuoso.





Non
appena l'uomo più anziano sollevò un lembo della
tenda e fece entrare John, trovarono ad accoglierli l'odore permeante e
stucchevole d'incenso. John cercò di non soffocare.




“Anderson!”
urlò Lestrade, tossendo. “Che diavolo state
facendo!”




“Cosa
vi sembra che stia facendo?” sbottò il suo
compare, un uomo alto dai