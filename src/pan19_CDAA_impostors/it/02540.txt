invito.
Lydia, Allison o Danny erano diventati ormai sempre presenti quando lo erano Scott ed Isaac: Stiles aveva paura che un lupo mannaro potesse capire che lui fosse ferito, e preferiva non rischiare. A volte cercava pure quello del suo corso inglese che non sopportava, pur non rimanere solo con loro. E cercava sempre di rimanere con loro il meno possibile, il che portava ad altri millemila messaggini di Scott che chiedeva se ci fosse qualcosa che non andava e se avesse fatto qualcosa.
La notte era più complicato – e per altri motivi. Ma per ora non aveva molti problemi: guardava la tv fino a che non sentiva le palpebre chiudersi, poi si infilava a letto e la cosa funzionava, anche se lo portava a rimanere sveglio fino alle tre del mattino.
Ma sapeva che, prima o poi, questo suo sistema sarebbe caduto in pezzi come un vecchio presepio: ed infatti mercoledì notte verso le due e mezzo, mentre guarda Spongebob, il suo iPhone nero, rovinato ai lati, vibra. 

02:23 am: scottie
sono tornati hanno segnato anke ethan

Ed a Stiles, di Ethan, frega meno di zero: esattamente come a quello lì era fregato meno di zero di Boyd. Ma sa che il fatto che loro sono tornati porterà a tante riunioni e barricate a casa di Scott e Stiles non può passare così tanto tempo chiuso con loro in una cazzo di casa. Non può.

 

***

 

“Stiles?”
Il ragazzo capisce subito di non essere in camera sua. “Oh” dice. Quando apre gli occhi vede suo padre, con una tazza di caffè nero in mano, che lo guarda decisamente troppo preoccupato.
La prima cosa che Stiles fa, e che gli fa perdere cinque battiti del cuore, è il controllare se ha la manica del pigiama blu a coprirgli il polso, e grazie a Dio è così. Si appunta mentalmente di darsi del deficiente dieci volte dopo per essersi addormentato sul divano.
Suo padre lo continua a guardare. “Hai due occhiaie terribili.” gli fa notare. “Spero che tu non sia rimasto sveglio a guardare un’altra volta le repliche di American Horror Story, perché…”
“Pa’!” urla Stiles, strofinandosi gli occhi. “E’ successo una volta.”
Lo sceriffo si siede vicino a lui. “Come stai?” chiede.
Ed è così sinceramente preoccupato che Stiles non può far a meno che sentirsi doppiamente una merda. “Sto bene, pa’. Sta’ tranquillo.” gli risponde.
Poi lo abbraccia, e sente il bisogno di piangere nello stomaco. Però le lacrime gli riempiono gli occhi solo quando lui gli dice “ti voglio bene”.

Quando è sulla via per andare a scuola (ha deciso di non usare la Jeep oggi: più sta all’aperto, meglio è. Il vento potrebbe togliere un bel po’ di odore ed è importante sfruttare tutto, no?), Scott lo chiama.
Stiles respira profondamente, prima di rispondere. “Heeeey bello, buondì”
“Mi dispiace.”
Stiles si ferma. “Eh?”
Scott, dall’altra parte della linea, sospira. “Allison mi ha chiamato d’urgenza a casa sua e suo padre ci ha raccontato tutto quello che sa.” Stiles sente delle voci di sottofondo. “Mi dispiace. Siamo andati a cercare questo tipo che dovrebbe aiutarci, ma siamo dovuti partire subito e non ho avuto tempo di avvertirti. Mi dispiace.”
“Dude, finiscila di dire mi dispiace.” Stiles calcia due sassolini per terra. “E’ tutto ok. Dove siete?”
“Chris dice che i tipi cercano noi, quindi sta’ tranquillo. Non verranno a farti visita.” Scott risponde con cautela. “Non lo so, ma probabilmente siamo fuori dallo stato.”
“Chi c’è con voi?” chiede Stiles.
Scott esita. “Isaac.” dice. Poi: “E i gemelli.”
Stiles quasi urla. “I gemelli?”
“Non è stata un’idea mia!” Scott fa una pausa. “Aaah, mi dispiace tantissimo d’averti lasciato lì.”
“Arrivo tardi a scuola. Ci si sente”
“Stiles-”
Sinceramente? Stiles non si sente neanche in colpa quando attacca.
Il perché i gemelli fossero ancora vivi era un fatto sconosciuto a Stiles: fosse stato lui un alfa? Appena la storia di Deucalion e del Darach fosse finita, li avrebbe uccisi e basta.
Scott non era così, però: tendeva a dare a tutti una seconda possibilità, tranne a sé stesso. Stiles gli voleva cos’ bene che a volte faceva male.
Ma adesso avevano bisogno di starsene separati per un po’ e andava bene così; Stiles avrebbe riflettuto su quello che era successo negli ultimi due giorni e cercando di pensare il meno possibile al suo migliore amico a caccia di esseri sconosciuti ed apparentemente impossibili da distruggere. 

 

***

 

La cosa peggiore è che Stiles non può neanche dire la tipica frase da film “non so quando è iniziato”, perché ha la data precisa di quando tutto questo ha iniziato. Poi ha solo peggiorato.
A volte quando è in classe gli viene in mente sua mamma, o che un giorno Scott scoprirà tutto. O che un giorno tutti si stancheranno di lui e lo lasceranno solo.
E questi pensieri sono diventati insistenti, pressanti, e rendono il tutto mille volte più