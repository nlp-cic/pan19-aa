ciò sarebbe bastato al futuro re di Qin.

“Tradire l'esercito di Qin significherebbe tradire i miei compagni,” affermò allora. “E perdere l'unico posto dove voglio stare.” Era un sì, anche se detto in maniera contorta. Zheng poteva capire che la ragione non lo riguardava, ma non era quello ciò che stava cercando in quella discussione.

“Capisco,” mormorò. “Ciò però non spiega perché vuoi diventare Generale. Da Generale, avresti un gruppo tuo, potresti non far più parte della Hi Xin Unit.”

“Ne farò parte.”

“Questo tuo obiettivo, ha a che fare con Xin?”

“Certamente.” Zheng non si aspettava una risposta così sincera da lei e per un attimo rimase troppo incredulo per aggiungere qualcosa. “Lui ha riunito la Hi Xin Unit. Mi piace quello che fa e come lo fa, per questo voglio seguire il suo esempio,” proseguì il discorso Qiang Hui.

Non era esattamente quello che Zheng voleva sapere e per un attimo lo fece riprendere dalla sorpresa, ma non abbastanza in fretta perché lei domandò: “Non era questo che intendeva?”

Zheng decise di provare a prenderla in contropiede. “È vero che vuoi un figlio da Xin?”

E per la prima volta dall'inizio di quella conversazione, Qiang Hui perse la sua compostezza. Arrossì e abbassò lo sguardo. “Non avevo ben chiara la situazione,” ammise. Era stato uno dei momenti più imbarazzanti della sua storia con Xin e non gli sembrava bello ricordarla. Fortunatamente loro due non ne avevano più parlato.

“Ma lo vuoi ancora?” incalzò Zheng, che stava provando quasi un'eccitazione nel vederla finalmente esprimere dei sentimenti.

“Mi piacciono i bambini, non il modo in cui si fanno.”

E questa fu la seconda cosa che lo lasciò senza parole. Be', dopotutto era quasi normale, da quello che aveva scoperto sul suo clan, era indubbio che avesse difficoltà a rapportarsi a determinati tipi di rapporto, specialmente verso l'altro sesso, rispetto alle ragazze che popolavano le campagne o a quelle destinate all'harem. Per un attimo, si chiese se non avrebbe potuto chiedere a Xiang di darle qualche consiglio, ma benché fosse la madre di sua figlia, aveva il sospetto che non fosse la persona giusta per una conversazione di quel genere.

“Hai incontrato il Generale Wang Qi in persona, vero?” le chiese.

“Sì.” Qiang Hui fu sorpresa per il cambio di argomento, ma allo stesso tempo grata.

“Aveva fatto una promessa con Kyou, un altro dei Sei Generali, che era una donna,” le raccontò allora Zheng. Evitò la parte sulla nascita di Kyou, perché non era pregnante per il discorso e in ogni caso doveva restare segreta. “Quando lei, come Generale, avesse vinto la sua centesima battaglia, si sarebbero sposati.”

Qiang Hui ascoltava la storia interessata, ma non pareva sorpresa, anzi, aveva ritrovato la sua compostezza ora che l'argomento non era più personale.

“Purtroppo, Kyou morì alla sua centesima battaglia, Fu Houken ad ucciderla.” La menzione di quel nome le fece stringere per un attimo i denti, ma Zheng non ci fece caso. “Solo dopo aver sentito questa storia ho capito perché Wang Qi aveva deciso di tornare a combattere. Sfortunatamente non è riuscito nell'impresa che aveva aspettato da anni, vendicarsi dell'uomo che aveva ucciso la donna che amava.”

“Houken è il bushin,” disse  Qiang Hui. “Non è un uomo facile da sconfiggere.”

Zheng non seppe dire se stava cambiando discorso volontariamente, o semplicemente ignorava quale fosse il punto del discorso. “Ciò che voglio dire è che non sarebbe stato un problema veder sposare due Generali di Qin, e non lo sarebbe nemmeno ora,” disse, cercando di riportare l'argomento sulla retta via. “Per cui mi chiedevo se tu e Xin aveste fatto una promessa simile, o questo fosse lo scopo del tuo desiderio.”

“No.” Qiang Hui fu sicura nel rispondere alla domanda, e Zheng si ritrovò senza argomenti. Lei era sempre limpida e cristallina in quello che diceva, e viste le sue origini, era davvero probabile che l'idea del matrimonio tradizionale non l'avesse sfiorata. Rispettava Xin come compagno e comandante e questo era probabilmente il motivo che l'aveva spinta a chiedergli un figlio, ma non c'era altro di romantico sotto, com'era stata la storia fra Kyou e Wang Qi.

“Ho capito,” mormorò infine. “Ho grande rispetto per la tua abilità come soldato e come comandante, perciò ti do un unico ordine: per i bambini, aspetta a conquistare tutta la Cina.”

Lei ci pensò un attimo. “Va bene.”

Zheng le fece cenno che la conversazione era finita e che poteva lasciare la stanza, per cui Qiang Hui si chinò rispettosamente per salutare il suo re prima di andarsene.

Non aveva fatto che pochi passi nel corridoio che portava al cortile interno, quando venne affiancata da Xin, che fingeva indifferenza ma in realtà era stato ad aspettarla fuori della sala del trono per tutto il tempo. Non capiva che cosa avesse di tanto importante da dirle Zheng, né il perché non potesse stare ad ascoltare anche lui. Se a questo aggiungeva ciò che Zheng gli aveva detto in precedenza, che suonava come un