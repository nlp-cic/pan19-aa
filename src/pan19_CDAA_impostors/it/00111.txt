barattolo colmo di fiori azzurri tagliuzzati malamente.
No, per quanto si fosse impegnato, cosa di cui comunque dubitava, quegli ingredienti rimanevano comunque inutilizzabili, esattamente come aveva fatto dodici anni prima. Merlino, nemmeno avesse avuto degli zoccoli al posto delle mani quell'idiota avrebbe potuto fare un lavoro peggiore, nonostante si dovesse dire che in quei mesi gli aveva rifilato ingredienti trattati ben peggio ed era sempre stato fiero della cosa.
Grazie al cielo negli ultimi tempi si era rassegnato a comprare tutto da erboristi e stregoni competenti.
Le risate nel pub non era cessate nemmeno per un istante, nonostante un orologio battesse la mezzanotte. Presto Tom o uno dei suoi garzoni sarebbe salito per riscuotere il pagamento per la settimana, forse avrebbe dovuto raccogliere le sue cose e cercare di trascinare quel ragazzino o, meglio, quell'uomo verso la strada e, con un po' di fortuna, fino sul Nottetempo, poi da lì qualche idiota lo avrebbe riportato a casa.
Quanto a lui... be', avrebbe dovuto trovare una nuova sistemazione e doveva solo sperare non fosse un qualche portico in Nocturne Alley o, peggio, qualche ponte sul Tamigi.
« Credo dovrebbe alzarsi, Potter ».
« Non ho voglia di andarmene » ribatté petulante Harry, voltando la testa e accomodandosi meglio sul tavolo. « Non voglio » concluse, prima di addormentarsi profondamente.
Severus fissò disgustato l'uomo di fronte a lui, mentre un piccola pozza di saliva si formava accanto al suo bicchiere.
Chi l'avrebbe mai detto che il grande Harry Potter potesse essere messo fuori combattimento con pochi bicchieri di Whisky Incendiario? E che russasse così rumorosamente, per di più.
Sbuffando, Severus si alzò, lisciando alcune pieghe della sua veste sdrucita. Il nero era ormai stinto per i troppi lavaggi, il tempo e la polvere e gli orli erano a tratti sfilacciati, a tratti completamente rovinati. Su una manica capeggiavano delle macchie più scure e alcune verdastre.
Merlino, come era finito così in basso?
La porta sbatté alle sue spalle e le scale scricchiolarono sotto i suoi piedi, mentre scendeva con quanta più calma potesse, dirigendosi verso il bancone dove un giovane tarchiato dai capelli rossi serviva un paio di streghe attempate. Se non conoscesse tutta la famiglia, avrebbe giurato fosse un Weasley.
« Avrei bisogno della stanza per un'altra notte ».
Il giovane sollevò la testa lentamente, squadrandolo con un'espressione tra lo stupito e l'ebete. Forse più tendente alla seconda, per il suo parere.
« Veramente la stanza è stata pagata per tutto il prossimo mese, signore » balbettò, prendendo un paio di bicchieri vuoti dal bancone e abbassando in fretta lo sguardo, quasi fosse intimidito dall'uomo arcigno che lo fissava dall'alto in basso. « Signore? »
Ma Severus non lo sentì, mentre procedeva velocemente verso la camera, il mantello che ondeggiava dietro di lui.
Dannato Potter, pensò, nemmeno quell'anno sarebbe riuscito a liberarsi di lui.

* * *

Le vie di Londra brulicavano di gente, la maggior parte diretta a Trafalgar Square per la festa di quella sera, e il Paiolo si riempiva di maghi che si preparavano ad affollare Diagon Alley per la serata, tutti agghindati nelle migliori e più sgargianti vesti che il mercato avesse da offrire quell'anno.
« Non ho mai sopportato queste vesti ».
Severus ripose il barattolo quasi vuoto di fichi d'Abissinia e afferrò alcune foglie raggrinzite di coclearia. Un tempo le avrebbe avute fresche sul suo tavolo ogni mattina, oggi doveva accontentarsi di foglie essiccate di terza o quarta scelta e di diluire i preparati con alcool e acqua distillata, mentre aspettava di rifornire le proprie scorte. Forse avrebbe potuto premere su qualche suo contatto al mercato nero, ma questo non sarebbe stato possibile prima di due settimane.
« Sul serio » continuò Harry, strattonando malamente una manica della sua veste blu notte. « Chi mai vorrebbe indossare una cosa simile ».
Un'intera schiera di maghi attenti agli ultimi dettagli di mode assurde o Albus Silente, ad esempio, ma era anche vero che Severus Piton aveva sempre criticato il vestiario del suo mentore.
« Mi sembra lei la stia indossando ».
« Ginny mi ucciderebbe se non lo facessi » protestò con veemenza, versandosi un bicchiere di scotch e vuotandolo in un sol sorso. « Da quando Fleur e Molly vanno d'accordo, la mia vita è finita » concluse, affiancandoglisi e poggiando un braccio sulla mensola del caminetto.
E Severus avrebbe voluto poter vomitare per quell'improvvisa vicinanza. Poteva sentire il suo fiato puzzare d'alcool e la sua parlata farsi più strascicata ad ogni battuta sui cognati o i loro impieghi assurdi.
Aggiungendo un nuovo ingrediente, storse il naso, disgustato da una tale mancanza di controllo: aveva bevuto appena un paio di bicchieri, eppure già sembrava un bambino di cinque anni arrabbiato per l'ennesimo giocattolo rifiutato.
E dire che quella avrebbe dovuto essere una serata tranquilla.
La pozione ribolliva lentamente e vapori verdastri e profumati di muschio riempivano la stanza, facendo girare la testa, e sembravano rimpicciolire la stanza e soffocare con i loro effluvi. Severus aggiunse un paio di vermicoli per addensare il composto. Con un po' di fortuna l'indomani avrebbe potuto rivendere quel calderone per quattro o cinque falci la fiala.
« Sai, dovremmo andare a festeggiare » continuò Harry,