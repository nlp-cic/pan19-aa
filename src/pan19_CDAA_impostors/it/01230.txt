situazioni che potrebbero sfociare in problemi seri. So anche, però, che alla tua età è facile farsi trasportare più dai sentimenti che dal buon senso. Ti sto lasciando uscire con un ragazzo per quello che è il tuo vero primo appuntamento. Non farmi pentire di averti dato fiducia.”

Jane sorrise al padre:

“Non ti preoccupare, papà. – gli disse – Non ti farò diventare nonno per ancora tanti anni. Anche se sono sicura che tu sarai un nonno meraviglioso.”

John ricambiò il sorriso:

“Tesoro, le lusinghe non servono. – ribatté John – Se finirai nei guai, Sherlock e Mycroft saranno l’ultimo dei problemi che avrete tu e Chris!”

 

 

Sherlock arrivò a casa qualche minuto dopo che Jane e Chris erano andati via.

Per essere sicuro che non si incrociassero, John aveva mandato un messaggio a Lestrade, chiedendogli di trattenere Sherlock a Scotland Yard il più a lungo possibile.

“Lestrade è veramente un pessimo investigatore! – esordì Sherlock in tono irritato – Con poliziotti come lui, capisco perché il crimine dilaghi! Mi ha trattenuto fino ad ora, sottoponendomi dei casi che avrebbe risolto anche un bambino di tre anni!”

“Forse voleva solo avere una conferma ai suoi sospetti.” John difese l’amico che lo aveva aiutato senza chiedere spiegazioni, facendosi un appunto mentale di ringraziarlo di persona.

Era sicuro che Sherlock avesse insultato tutto il corpo di polizia per le ore durante le quali Greg lo aveva trattenuto.

“Eppure, mi sembrava che, dopo tanti anni di collaborazione, avesse imparato qualcosa da me e fosse diventato più competente.”

John cercò di sviare il discorso, sperando che l’irritazione del marito sfumasse:

“Hai voglia di andare da Angelo, stasera?” chiese.

“Perché no? – rispose Sherlock – Potremmo portare anche Jane.”

“Jane è fuori a cena. – disse John – Siamo solo noi due. Potremmo anche approfittare della casa vuota. Che ne dici?”

Sherlock scrutò John e notò come fosse leggermente nervoso.

“Stai bene? – chiese in tono sospettoso – Cosa c’è che non va?”

John sbuffò esasperato.

Da quando era stato operato l’anno prima a causa di un tumore, Sherlock e Jane avevano iniziato a trattarlo come un oggetto fragile, sempre timorosi che qualcosa non andasse per il verso giusto.

“Quanto tempo dovrà trascorrere prima che tutti vi convinciate del fatto che io stia bene?”

Il tono era stato anche più seccato di quello che avrebbe voluto.

“Non puoi farcene una colpa se ci preoccupiamo per te!” esclamò, stizzito, Sherlock.

John inspirò.

Non voleva litigare con Sherlock.

“Hai ragione, scusa. – ribatté John con più calma – Non voglio che pensi che non apprezzi il fatto che vi preoccupiate per me. Vorrei solo che non pensaste che c’è qualcosa che non va ogni volta che faccio qualcosa che per voi non è normale. Mi sono spiegato?”

Sherlock annuì.

Non stava male, quindi non era nervoso per questo.

“Dove è Jane?” chiese.

“Fuori con Chris.” rispose John.

Era l’assoluta verità, quindi Sherlock non avrebbe dovuto insospettirsi, soprattutto perché Jane e Chris uscivano regolarmente per andare al cinema, a dei concerti o a fare gite insieme.

Il consulente investigativo, però, aveva notato come John avesse distolto lo sguardo per qualche secondo.

La cosa che preoccupava John doveva riguardare Jane.

“Andiamo da Angelo.” concordò, alzandosi in piedi.

John gli sorrise ed andò in camera a prendere la giacca.

Sherlock ne approfittò per mandare un messaggio a Mycroft:

 

[19.58] John è strano. Jane è fuori con Chris. Trovali e scopri cosa stia succedendo. SH

 

Mycroft era al Diogene’s quando lesse il messaggio del fratello.

Il volto si fece serio.

[19.59] Rivolterò Londra, ma li troverò. MH

 

 

Jane e Chris erano arrivati al ristorante, dove il padre del ragazzo aveva prenotato un tavolo per loro, accordandosi con il maitre affinché tenesse d’occhio i due ragazzi.

Erano arrivati al dolce parlando più o meno delle stesse cose di sempre.

Il lume della candela si rifletteva sui loro capelli biondi creando luci ed ombre.

Chris prese la mano di Jane e tentò di aprire bocca, quando qualcuno si avvicinò al loro tavolo:

“Ma che sorpresa! – disse Mycroft Holmes, sorridendo con la bocca, ma non con gli occhi – Cosa ci fate qui ragazzi? Non mi sembra un locale adatto alla vostra età.”

Chris tolse repentinamente la propria mano da quella di Jane, irrigidendo la schiena.

“Buonasera, Signor Holmes. Anche lei qui?” chiese il ragazzo con un sorriso forzato.

Jane non fece nulla per nascondere il proprio disappunto.

Le labbra si ridussero ad una linea sottile, mentre gli occhi blu fulminavano il maggiore dei fratelli Holmes:

“Immagino che sia un caso che tu sia in questo ristorante proprio stasera, vero zio Mycroft?” chiese in tono gelido.

“Assolutamente. – rispose – Vi auguro buona serata e vado al mio tavolo.”

Il tavolo di Mycroft si rivelò essere quello accanto al loro.

Qualsiasi cosa si fossero detta i due ragazzi, Mycroft non poteva non sentire.

Jane era furiosa perché la sua serata speciale era stata rovinata.

Chris era così imbarazzato che non riuscì a dire più nulla.

Finito