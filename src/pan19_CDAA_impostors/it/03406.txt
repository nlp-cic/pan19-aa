la presenza di Ivan acuisse il nervosismo e la rabbia che provava. Averlo lì faceva male.

“Ciao” lo salutò il maggiore.

Simone rispose al saluto. Istintivamente si irrigidì nel vederlo che si avvicinava per abbracciarlo. Ivan si bloccò, guardandolo negli occhi e percependo appieno solo in quel momento quanto fosse arrabbiato e contrariato.

Il senso di colpa che si mischiava alla frustrazione, Simone lo superò e si sedette sul bordo in cemento della vetrina del negozio. Si fissò le mani, senza sapere cosa dire. Rabbia contro sé stesso, contro la sua squadra, contro la situazione, contro Perugia, contro Ivan, tutto premeva per uscire, facendogli pulsare le tempie e facendogli avere il terrore di aprire la bocca per paura di ciò che avrebbe detto.

Ivan rimase a fissarlo per qualche secondo.

“Ok, spara” disse poi.

Simone lo guardò confuso.

“Sei furioso. Sfogati”

Il palleggiatore si alzò, dandogli le spalle e prendendo un respiro profondo.

“Sono serio” continuò Ivan. “Insultami se vuoi”

“Non hai giocato bene. Avete vinto, ma non grazie a te” sbottò Simo, voltandosi all’improvviso verso di lui e lasciando che la cattiveria che si era tenuto dentro fuoriuscisse. Non ce la faceva ad essere gentile, non in quel momento.

“Touché” incassò Ivan, con un sorriso consapevole.

“E siamo stati noi a sbagliare troppo sul finale. La sconfitta è dipesa più da noi che da voi” rincarò la dose, guardandolo dritto negli occhi per la prima volta da prima del fischio d’inizio.

“Ed è meglio o peggio?” ritorse Ivan.

Simone scosse la testa, con una risata sarcastica, distogliendo di nuovo lo sguardo.


Touché.  


Ivan sospirò, avendo capito qual era il vero nocciolo del problema. Perché non era mai solo la sconfitta. Istintivamente provò di nuovo ad avvicinarsi a Simone, che indietreggiando si ritrovò con le spalle al muro.

“No, Ivan. No” lo avvertì.

Ivan si fermò, percependo il corpo di Simone tremare di rabbia. Fece qualche passo indietro, sentendolo respirare più liberamente. Era abituato a farlo calmare, non a farlo agitare.

“È stata solo la seconda partita e ora siamo pari, non…” cominciò, prima di essere interrotto.

“Ah beh certo, se è solo la seconda partita va bene essere così autolesionisti!” ringhiò il palleggiatore, staccandosi dal muro con un colpo di reni e allontanandosi da Ivan, uscendo dalla protezione del balcone sopra di loro e non rendendosi nemmeno conto della pioggia che gli cadeva addosso. “Va bene mandare a puttane i servizi, va bene farsi murare, va bene sfanculare set point come se niente fosse. Stiamo diventando la squadra delle occasioni mancate, è giusto continuare così!” esplose. Non sapeva nemmeno lui come gestire tutta quella rabbia, sapeva solo che doveva farla uscire e che nonostante tutto, nonostante ci fosse stato lui dall’altro lato del campo, era con Ivan che doveva farlo.

“Simo, ma che diavolo stai dicendo? State facendo delle cose meravigliose, è da inizio stagione che stupite tutti”

“E a me ancora sembra di non essere preso sul serio”

“Non essere preso sul serio? Cristo, Simo, ci avete uccisi una settimana fa. A sto giro abbiamo vinto noi, ma non hai idea di quanto ci stiamo ammazzando per essere pronti per gara 3. Perché vi prendiamo sul serio. Perché siete pericolosi, cazzo se lo siete”

Simone prese un respiro profondo e incrociò le braccia al petto.

“E poi ti sei visto in partita? Non sei stato da meno a Luciano, e ti devo ricordare chi è lui? Ti devo ricordare quanti anni ha in più di te?”

“No, non iniziare a dirmi che sono il futuro della pallavolo e un predestinato e tutte quelle stronzate, Ivan, mi sono rotto le palle di sentirlo dire. Noi siamo una squadra. Vinciamo e perdiamo assieme. E oggi abbiamo perso. Per cui non venirmi a parlare di ciò che apparentemente tutti vedete in me, perché oggi non me ne frega davvero niente”

Il silenzio che seguì quello sfogo fu interrotto da un tuono. Ivan si riscosse, notando che Simone era ormai fradicio.

“Vieni qui” ordinò, avvicinandoglisi, questa volta non demordendo nel vederlo rifiutare un contatto. “Ho detto vieni qui” ripeté severo, afferrandolo per le braccia e trascinandolo di nuovo sotto al balcone. Rimasero in quella posizione, Ivan a bloccare Simone impedendogli di scappare, Simone ancora col fiatone per aver urlato, a guardarsi negli occhi, davvero vicini per la prima volta.

Simone non seppe quanto tempo passò. Sentiva la rabbia scemare lentamente e la malinconia rimanere ancora lì, immobile come la presa di Ivan, che autoritario non lo liberava.

“Andiamo” fece ad un certo punto il maggiore, accennando alla propria auto poco lontano. Simone rispose alzando un sopracciglio. “Non sto cercando di portarti a casa mia, ma fa freddo e sei fradicio. Quindi andiamo” continuò Ivan, senza lasciare spazio di replica al palleggiatore, trascinandolo verso l’auto. Aprirono le portiere e si infilarono sul sedile posteriore. Controvoglia, Simone doveva ammettere a sé stesso che lì si stava molto meglio. Entrambi si tolsero la giacca bagnata. Il silenzio tornò a regnare