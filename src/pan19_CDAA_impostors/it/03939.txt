cosa possa essere successo”.

“Tu non hai malfunzionamenti, Jarv”.

O almeno non all'infuori dell'interferenza con un dio psicopatico.

“Loki”, commentò Natasha, senza alcuna inflessione interrogativa.

“Potrebbe essere stato il suo modo di salutare”.

Per un attimo l'imperturbabilità da spia che aveva preso possesso dei suoi lineamenti lasciò intravedere un guizzo che sul volto di un'altra persona sarebbe potuto essere una smorfia.

“Dunque nemmeno Jarvis lo può rilevare. Qui non siamo sicuri come speravo”.

“La mia torre non sarebbe sicura? Rock of Ages si può teletrasportare, può rendersi invisibile ed è quasi impossibile da danneggiare in modo permanente”. Tony mollò la tazza sul tavolo per mettersi a braccia conserte, i lineamenti contratti. “In quale posto dell'intero mondo potresti essere al sicuro da lui?”.

“In un mondo dove lui non è presente, immagino”. Natasha era tornata più che mai illeggibile, ma poi i suoi lineamenti si rilassarono. “E come procede il tuo lavoro per annullare la sua magia?”.

“Benissimo. Certo, se Fury avesse evitato di arrestarmi e se non dovessi fare da baby-sitter a tutto il team avrei fatto più progressi”.

Questa volta le labbra di Natasha si piegarono in un sorriso.

“Capita di venire arrestati quando si penetra nell'edificio di massima sicurezza di un'organizzazione segreta”.

“Ci sono così tante cose sbagliate nella tua risposta che non so se partire da 'massima sicurezza' o dal tuo equipararmi a un'anonima e scarsamente intelligente massa di persone normali”.

“Con il tuo ego non oserei mai paragonarti a delle persone normali”.

“Ti sei dimenticata di menzionare il mio genio. E il mio essere fastidiosamente attraente”.

“E la tua tendenza a distogliere l'attenzione da ciò di cui non vuoi parlare”. Il sorriso di Natasha si spense in un'espressione seria. “Allora, hai intenzione di raccontarmi di ieri? O aspettiamo gli altri?”.

Era un'offerta, più che una richiesta vera e propria, e Tony si decise con un sospiro.

“D'accordo, prendi una sedia, perché sono in arrivo notizie particolarmente brutte. Ma almeno così non sarò più io a doverle dare a tutta la squadra”.

“Si tratta di informazioni così terribili?”.

“Abbastanza. Prima le buone o prima le cattive?”.

Natasha lo studiò un paio di secondi prima di ascoltarlo e mettersi seduta.

“Nessuno chiede mai prima le buone, Tony”.

“Come preferisci. Thanos è tanto potente da spaventare a morte uno come Loki, e ti assicuro che non era spaventato nemmeno quando è comparso in salotto con un buco sul fianco che eruttava sangue e il torace sfondato, dopo lo scontro con voi”.

“Che fosse pericoloso, già lo sapevamo da Thor”.

“No, non capisci. Hai mai visto Loki spaventato? Quando l'Hulk lo stava usando come clava, o quando Thor gli è andato contro incazzato nero, o quando è stato catturato e Clint lo aveva minacciato di torture varie prima che tu lo trascinassi via? Beh, lui è l'unico che ha incontrato questo Thanos, visto che anche Thor ne ha solo sentito parlare. E basta nominarglielo per vederlo tendersi come se si fosse appena trovato di fronte Jack lo Squartatore e lui fosse una prostituta inerme”. Deglutì, perché dopo aver visto la resistenza e i poteri di Loki, l'idea che ci fosse qualcuno in grado di spaventarlo era agghiacciante. “Ha detto che ha già distrutto dei pianeti. Pare che sia forte come il pezzo grosso che Thor ha per padre, o perfino di più”.

Nulla cambiò davvero nell'espressione della spia, ma qualcosa nelle sue parole doveva averla colpita, perché una tensione palpabile si era inserita in quella che solo un paio di minuti prima era stata una mattina tranquilla come tante altre.

“Cos'altro?”.

“Altra cattiva notizia: arriverà con i Chitauri, ma molti di più rispetto a quelli che abbiamo affrontato noi. Riportando le allegre parole di Rock of Ages, a New York è arrivata solo l'avanguardia del suo esercito”.

Natasha fece una smorfia.

“Sei sicuro che ci siano anche delle buone notizie?”.

“Non così buone come dovrebbero, ma sì”. Non poté evitare di fare una pausa per dare più enfasi alle proprie parole, ma come sempre capitava con lei, la spia si limitò ad attendere in perfetto silenzio senza dargli alcuna soddisfazione. Tony si lasciò sfuggire un leggero sospiro, rimpiangendo in piccola parte l'assenza di Clint come pubblico migliore. “Primo: non ci sarà nessun portale e Thanos non ha maghi che possano teletrasportarlo in giro, quindi arriverà dallo spazio e pare che gli ci vorrà un mese, forse anche due”.

Natasha annuì.

“Abbastanza da pianificare una strategia e mobilitare le forze armate”.

“Sì, se Fury farà la sua parte”.

“Non c'è motivo di dubitarne”.

No, aveva ragione. Fury era un bastardo di cui non fidarsi, e lui non si era dimenticato delle pressioni che aveva esercitato su Pepper e di ciò che aveva cercato di fare a Bruce, ma se si poteva essere sicuri di qualcosa con un uomo senza scrupoli e pronto a tutto per raggiungere i propri obiettivi era che avrebbe sempre cercato di proteggere la Terra.

“Secondo?”.

Tony aggrottò la