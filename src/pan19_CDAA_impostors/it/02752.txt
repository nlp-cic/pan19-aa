Un sorrisino indecifrabile stampato in faccia e i capelli castani. Un bel tipo. Un po' troppo fuori dalla mia portata. Dovevo fargli pena.
Potevo sentire l'odore di bagnoschiuma e pelle e qualcos'altro. Alzai lo sguardo, tentando di dissimulare la sorpresa e la paura. L'odore di metallo che si distingueva tra il resto. Era una punta amara sulla lingua.
Era ovvio, non poteva certo essere lì per lui. Ovviamente. Per qualche assurdo motivo, non riuscii a tirarmi indietro, quando mi baciò. Potevo sentire che era sbagliato. Lo sentivo, ovunque. La sua pelle era fredda, la sua lingua era prepotente e sapeva di succo all'arancia e birra, che mixato al lieve rimasuglio di Jack Daniel's era il colpo finale al sapore di guai che mi pesava addosso. Mi gravava sulle spalle, la consapevolezza, in tanti paletti appuntiti che mi si conficcavano addosso.
Eppure non riuscivo a respingerlo. Non riuscivo ad allontanarmi, a scappare. Stavo cadendo nella tana del lupo, eppure era strano, visto la trappola del cacciatore non era nemmeno così ben congegnata. Avrei potuto correre e correre e correre fino a perdere il fiato e a fargli perdere le mie tracce. Invece me ne stavo lì seduto, senza fare altro che subire il suo bacio, subire la sua lingua, farmi prendere per mano e trascinare in macchina.

 


POV AENEAS


 Dio, vivevo davvero per quello: il brivido di inseguire, raggiungere e piegare al potere dello strozzalupo una creatura della notte. E questo qui, dovetti ammettere, era anche bello. Tanto che picchiarlo era quasi un peccato.
Aveva perso i sensi fin troppo velocemente, vinto dall'aconito. Era debole, un Beta. Uno di quelli nemmeno troppo forti. Contavo che capitolasse presto. Preparai i coltelli, la pistola sempre a portata di mano.
Le catene erano d'argento, fiori di strozzalupo le adornavano come gioielli della morte. Gli elettrodi non erano attivati, mi serviva vigile. Quando si riprese, sembrava spaesato, come se ricordasse appena. Il mio volto dovette dirgli qualcosa, perché puntò lo sguardo altrove e si morse le labbra. Non si era mai trasformato. Avrei detto di essermi sbagliato, se non avessi visto un lampo dorato in quelle iridi azzurre.
« Sei uno di quelli di Hale, vero? » Domandai, sorridendo, falsamente cortese. Lui non sembrò curarsene, sembrava totalmente terrorizzato. Non sarei diventato più gentile, non avrei avuto pietà.
Non rispose, ma il suo sguardo che si sollevava era un'ammissione di colpa. Sorrisi, soddisfatto.
« Potresti dirmi tutto quello che sai, se collaborassi... Potrebbe essere meno doloroso... No? Allora dovrò passare alle maniere forti. » Estrassi il coltellino che portavo sempre con me, lo feci scattare e lo immersi nel veleno estratto dallo strozzalupo. L'aconito era letale, per gli uomini, ma bastava stare attenti. Lo ferii in un taglio veloce e preciso, sullo zigomo. Un rivolo di sangue colò giù, come una lacrima sbagliata.
Ritentai « Dimmi qualcosa e tutto questo finirà subito. » Lui mi rivolse un altro sguardo spaventato, ma non disse nulla.
Gli tirai un calcio, frustrato. Di solito non mi lasciavo andare, ma quei mesi erano stati troppo anche per me. Cominciavo a capire perché gli Argent non riuscissero a tenere a bada tutto quello. Era come dare la caccia al fumo.
Feci scorrere la parte piatta del coltello sulla sua guancia e sul suo collo, giù fino alla maglia bagnata da lacrime che non avevo visto scorrere. Tagliai la stoffa senza alcuna cura. La punta era perpendicolare al corpo del Beta, in quel momento. Disegnai ghirigori strani, sulla sua pelle, senza mai ferirla davvero. Poi gli lasciai un altro taglio, sul fianco e un’altro, ancora, sull'addome, senza andare in profondità.
Presi qualcosa dal tavolo dietro di me, continuando a chiacchierare con il Beta.
« Parla, Douglas, e tutto questo finirà. »
Lui scosse la testa, spaventato, ma deciso. Io risi, amaro « Sai cosa sono questi, Douglas? » Scosse la testa di nuovo, alla vista dei pugnali simili a tridenti. Avevo una passione per le armi, altrimenti sarebbe stato difficile diventare un cacciatore. « Si chiamano "Sai". Davvero non ne hai mai sentito parlare? E' il nome Ryukyu per un'arma tradizionale di Okinawa. Vedi, è piuttosto versatile. Può essere usata in maniera da risultare letale o meno. La trovo molto più elegante e soddisfacente di un banale pugnale. » Mi stavo perdendo in chiacchiere, ma potevo vedere chiaramente cosa stava vedendo Douglas, nella sua testa, mentre gli descrivevo l'uso dell'arma. Vedevo, nei suoi occhi, i due Sai, piantati nella sua carne, il suo sangue che colava fino al manico e poi finiva sul pavimento di pietra, per mischiarsi alla polvere.
Ma, ancora una volta, la sua bocca non si lasciò sfuggire nulla di più di un gemito di paura.

 


POV DOUGLAS


Le lacrime si mischiavano al sangue, sulle mie labbra, e finivano a terra, senza rumore, diluendo in maniera impercettibile la pozza rossa che si era formata ai miei piedi, quando il Sai aveva penetrato la carne, impiantandosi tra