andare a litigare" spiegò, spicciolo. Impostò il navigatore sul cellulare, ordinò al ragazzo di Amelia di prendere la statale per fare prima e contemporaneamente aggiornò Snapchat per ogni evenienza. A quanto pare c'erano tutti, mancava solo lui. Ugh.

"Arrivati" sospirò Amelia, dieci minuti dopo. "Gennà, non farci chiamare dai Carabinieri. Se devi litigare, non uccidere nessuno" ghignò.

"Non prometto niente" fece spallucce e li salutò con un cenno del mento. Entrò in discoteca amalgamandosi in un gruppo di amici e, quando entrò, strizzò gli occhi per le luci e la musica di merda - motivo per cui era sempre fatto, quelle volte che andavano a ballare, tutta quella mediocrità gli rovinava lo status mentale. Si diresse a passo di marcia verso i divanetti, distribuendo gomitate e vaffanculo come se fosse la norma, ma a metà strada venne bloccato da una mano pallida. "Ciao culo" Benedetta lo spinse verso il muro, lontano dalla gente.

"Benedé, vaffanculo pure tu. Che vuoi? Sto cercando Alessio" ringhiò, tentando di scrollarsela di dosso. Ma no, la ragazza non demorse. Gli tirò uno schiaffo sui capelli, poi sulla mano, finché non gli colpì più forte lo stomaco. "Cristo ma che vuoi?!" urlò.

"Sei un culo!"

"E tu sei ubriaca!"

"Non più del solito" borbottò, incrociando le braccia al petto. "Sient, Alessio un altro po' si chiudeva in convento ed è tutta colpa tua. Si 'na facc e' cazz!" e allungò la mano per pizzicargli il fianco. Gennaro trasalì e la allontanò con la mano. "Sta malissimo e si è fatto come la merda stasera perché tu non c'eri. T facess cap'e mur! Ma ce la fai a capire che sei stronzo?!"

"Mi dispiace, ma ci sono adesso" biascicò. "Dimmi solo dov'è. Devo... Benedé, ti prego!"

Benedetta sospirò e restò lì a fissarlo incuriosita. Gennaro non aveva mai fatto la maturità, ma stare davanti alla Commissione doveva essere più o meno in quel modo, fatta eccezione che lei faceva molta più paura. "Seguimi" pigolò, afferrandolo di nuovo. "E se fai cazzate ti lasciamo a piedi"

Gennaro non ne dubitava, perché McFly si era fidanzato con un mostro a tre teste. Nonostante tutto, di quella psicopatica si fidava, così la seguì per tutta la sala. Lo vide subito. Stava ballando (ondeggiando, forse) con le mani sui fianchi morbidi di una ragazza. Lei era carina, maliziosamente gli accarezzava il petto e il collo. Arrivò appena in tempo per vederla allungarsi sui tacchi e leccargli un orecchio.

"Alé"

Alessio scattò sull'attenti, come se l'avessero punto. Le mani scivolarono via dai fianchi della ragazza, che mugolò contrariata. In ogni caso, non si voltò verso di lui - chiuse gli occhi, prese un respiro, si massaggiò le guance.

"Alé"

"Vaffanculo, ti ho sentito" ringhiò, voltandosi di scatto verso Gennaro. "Che vuoi?"

Benedetta ebbe la prontezza di sparire e bloccare i loro amici, che stavano per mettersi in mezzo. Dal canto suo, Gennaro deglutì e fece un passo indietro. "Ma tu sei l'altro?" ridacchiò la ragazza, accarezzando il braccio destro di Alessio. "Che figo, ci facciamo un selfie?"

Alessio la guardò di sbieco e la spostò lontano. "Scusa un attimo" raggiunse Gennaro in due falcate. "Andiamo fuori"

 

 

"Perché sei venuto?" urlò, nel parcheggio della discoteca.

"Io-" boccheggiò. Aprì le braccia e le fece cadere giù, di nuovo. "Sono venuto a riprenderti"

Alessio ebbe un singulto e si piegò sulle ginocchia, la testa tra le mani. "Perché a me? Seriamente, perché a me? Potevo trovare decine di ragazzi con cui suonare, decine. E invece no. No, perché sono uno stupido ananas e volevo te. Ho sempre voluto te"

"Oh, ma mi fai parlare?" strillò Gennaro, calciando una bottiglia di birra vuota.

"Parli troppo!" sbottò Alessio, senza nemmeno guardarlo.

"Tecnicamente, da quando hai fatto il pazzo isterico, hai parlato solo tu" lo accusò. "Non ti vedo da un mese, Alé, un mese! Ti pare bello girarmi le spalle e mandarmi a fanculo, quando abbiamo un album in uscita e mille cose da fare? Non mi hai dato il tempo di dire niente!"

"E parla, ja" Alessio si alzò di scatto e lo guardò con la peggiore occhiata denigratoria del suo repertorio. Perché tanto lo sapeva che Gennaro non c'aveva niente da dire, non l'aveva mai avuto, non sui suoi sentimenti. Aveva messo tutto sotto il tappeto, confidando nel fatto che lui non si sarebbe mai allontanato, aveva sperato che non sarebbero mai arrivati al punto di rottura.

"Ehm" balbettò l'altro, colto alla sprovvista. Si coprì le mani con la felpa e torturò le maniche, cercando qualcosa da dire. "Ti scegli delle ragazze di merda" commentò, dopo un minuto. "Sul serio. Era pure brutta"

Alessio spalancò gli occhi e divenne pericolosamente rosso fuoco