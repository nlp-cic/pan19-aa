orizzonte dalla linea bianca.Fra quell’insieme d’esistenze che s’incrociavano per quelle vie antiche, un bambino dai riccioluti capelli biondi si aggirava con fare sicuro, stringendo stretto fra le mani poggiate contro al petto un piccolo sacchetto di carta colorata. Camminava a passo lesto, sul visetto paffuto il rossore delle gote esposte al vento ed un sorriso di soddisfazione per la riuscita di una piccola impresa, che tanto gli stava a cuore di compiere, nonostante la sicura punizione che l’attendeva per aver trasgredito ad una delle regole più severe del Santuario. Ma non era certo quello il momento di pensare al prezzo che avrebbe pagato per la sua piccola marachella, tutti i suoi pensieri erano concentrati nell’immaginare la reazione del fratello. Aiolia fantasticava già dello stupore con cui Aiolos avrebbe appreso il motivo della sua insolita disobbedienza, ma di certo avrebbe accolto quel piccolo dono con gioia. Anche se avrei voluto donarti qualcosa di più prezioso.L’avrebbe di sicuro rimproverato per aver trasgredito alle regole, per averlo fatto stare in ansia. Ed Aiolia avrebbe semplicemente accettato la punizione decisa dal maestro, conscio che dopotutto se la meritava, ma felice per avere finalmente trovato un modo di dimostrare al fratello più grande il suo affetto. Il rimprovero, la punizione, niente importava ora: per la prima volta sarebbe stato lui ad onorare il compleanno del fratello. Ne sarebbe valsa la pena.

Mentre si faceva strada, oltrepassando la folla concitata, urtò senza volerlo contro la schiena di uno sconosciuto, provocandogli una perdita d’equilibrio che quasi lo fece precipitare su di un gruppetto di ragazzini visibilmente più piccoli di lui. Il bambino scusandosi prontamente fece per riprendere il suo cammino, ma l’altro lo trattenne tirandolo dalla corta mantellina di lana grezza che indossava per ripararsi dal freddo di quella mattina. Senza poterlo evitare, il bambino si ritrovò circondato in mezzo al cerchio che quelli gli avevano prontamente creato attorno per chiudergli ogni via d’uscita. Già pregustavano il diversivo inaspettato in quella mattinata fino ad allora uguale a tante altre.“Potrei passare per favore? Devo andare”, chiese gentilmente il piccolo Aiolia. “Andare?” Il ragazzo più grande, presumibilmente a capo del gruppetto, gli si avvicinò senza preoccuparsi di nascondere l’aria alquanto torva che si era stampato in faccia. “No, tu devi restare un po’ con noi!”“Mi dispiace ma devo tornare a casa. Mio fratello mi sta aspettando” Aiolia cercò di conquistare terreno, ma non gli furono concessi che solo pochi passi, incerti, in avanti.“Sai cosa hai fatto? Mi hai quasi fatto cadere!”“Non ti avevo visto perché ero assorto nei miei pensieri. Ti domando ancora scusa” “Ma come cavolo parli! Sembri uscito da uno di quei libri che ci fanno leggere a scuola!” Lo schernì il ragazzone, tarchiato e con un bel foro in mezzo agli incisivi. Una smorfia a rivestirgli la bocca impiastricciata di cioccolato e briciole di pane. Intanto gli altri avevano iniziato a sghignazzare malignamente, sempre intorno al piccolo che strattonavano con forza, tirandolo ora da una parte ora dall’altra.“Io… devo andare!” Aiolia cercò ancora una volta di farsi largo fra di loro, divincolandosi come meglio poteva. Sapeva di essersi cacciato nei guai, che quelli non l’avrebbero lasciato andare tanto facilmente, ma sapeva anche quanto altrettanto facilmente avrebbe potuto liberarsi di quegli sbruffoni, che ignoravano di avere a che fare con un futuro sacro guerriero della dea Atena.“Che cos’hai lì?” Domandò all’improvviso uno dei bulletti che lo tenevano accerchiato, notando quello che Aiolia tentava di nascondere fra le mani.“Niente!”“Facci vedere!” Tutti cominciarono a farsi più vicini, e minacciosi, allungando le mani verso il sacchetto che il bambino stringeva con forza al petto.“Dai qua!” Approfittando della ressa di mani e braccia protese verso il bambino, il ragazzone riuscì con uno strattone più deciso degli altri ad afferrare il sacchetto, strappandone la carta dal lato superiore.“Ridammelo!” Aiolia allungò prontamente una mano per riacciuffare la sua preziosa busta, ma gli altri dagli spintoni e dalle minacce fino a quel momento solo paventate erano passati a gesti decisamente più concreti, iniziando ad allungargli vari pugni e ceffoni che il piccolo incassava, però, senza reagire.“Ma che cavolo è sta roba?” Strappando completamente il misero involucro di carta, il ragazzone ne tirò fuori una lunga striscia di stoffa rossa. Alla vista del nastro estratto dal sacchetto, finito a terra in mille pezzettini colorati svolazzati di qua e di là dal vento pungente di quel mattino, il piccolo greco si scosse ed infine reagì afferrando con forza una delle mani che lo tenevano fermo, riuscendo così a liberarsi dalla presa. Doveva essere mio fratello il primo ad aprirlo!“Rendimela!” Intimò il bambino, la cui improvvisa e convinta reazione suscitò non poca meraviglia.“E se non volessi?”“Se mi costringerete a farlo, non esiterò a battermi per riavere ciò che è mio!”“Credi forse di poterci spaventare, marmocchietto?”Senza altro dire, il piccolo greco si liberò della morsa di quelli che lo circondavano, mostrandosi incredibilmente agile, e forte. Ad uno ad uno i ragazzi che lo avevano prima percosso con facilità, caddero a terra. Era stato così veloce che quelli capirono di essere stati colpiti solo a causa del dolore che avvertivano propagarsi dalle parti