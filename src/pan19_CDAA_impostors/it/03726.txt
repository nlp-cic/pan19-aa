accanto a me osservavi le nuvole incise nel nero, ed eri felice di quella fuga. 

[500 parole]

 

* 

 

“Quando un padre e un figlio non vanno d’accordo, di solito vuol dire che hanno tutto in comune.”
- Everwood

 

“Mai andati d’accordo? Nemmeno sulle discussioni importanti?”

“A volte capitava. Ma erano momenti sporadici, non accadeva praticamente mai… tanto che non ne ricordo nemmeno uno. Ci credi? Ho solo litigate in mente, nient’altro. E due o tre immagini di un piccolo Ben seduto sulle spalle del papà che va a Disneyland, tutto felice perché finalmente potrà trascorrere una giornata con lui. Per il resto, nulla. Ormai ci ho fatto l’abitudine.”

Rey sposta le foglie cadute col piede e quasi si sente in colpa per quella domanda. Lei un padre non l’ha mai avuto, e se pensa ad una figura genitoriale le viene in mente solo il nonno, la persona che l’ha cresciuta. Voleva provare ad indagare nel passato di Ben, ricavarsi uno spazietto in quella vita che ha imparato a conoscere da poco… perché sente di esserne innamorata, e ogni frammento in più che riesce a scoprire è un regalo per lei. Ogni sorriso che gli strappa dal viso la fa sperare un po’ di più di entrare nel suo mistero, anche se poco per volta.

“Non ho mai avuto bisogno di lui, né lui di me. Forse perché siamo troppo simili, alla fine.”

Anche tu hai sentito il bisogno di fuggire da tutto per ritrovare te stesso? vorrebbe chiedere Rey, ma ha paura di risultare troppo audace. O invadente. Ha il terrore che basti una parola per cancellare quella complicità fragile che si è creata tra loro nel tempo di poche ore, e non vorrebbe mai una cosa simile. Può solo provare a immaginare con la mente un uomo pieno di domande senza risposta, con un figlio da crescere e una moglie che amava tanto da non riuscire più a comprenderla. Un uomo che si allontana sempre più, che lascia casa e affetti per inseguire una stella da solo, ricordando casa solo dopo averla vista riflessa nelle vetrine sporche dei motel lungo la strada. Un’imitazione di realtà troppo debole per dargli la forza di tornare, soprattutto per chi ne ha sprecata tanta in lungo e in largo, di forza. E mai la voglia di riprovare, di riprendere in mano un discorso lasciato a metà col proprio figlio. Chi non sarebbe triste di vivere un epilogo simile?

Rey gli prende una mano e resta in silenzio. Si gode il peso gentile delle dita che si intrecciano e il sospiro di Kylo che si getta in altri pensieri e sincronizza il respiro sul suo, mentre il mondo esterno non significa più nulla e la gentilezza della brezza autunnale punge senza far danni, quasi per scherzo. Le loro dita si scaldano tra loro, e ad entrambi piace quella sensazione. 

[434 parole]

 

*

“Io devo scegliere cosa vale la pena raccontare, se l'orrore o il desiderio. E ho scelto il desiderio... il mio desiderio così impuro, così impossibile, così immorale, ma non importa. Perché è quello che ci rende vivi”
- “Youth – La Giovinezza”, di Paolo Sorrentino

 

Ti ho trascinata su un letto di stracci, rubandoti un bacio con una risata.

Eri tra le mie mani e fuori nevicava: non si vedeva una nevicata così da anni, almeno da quanto dicevano le persone nei locali, per strada. Per quanto da bambino avessi amato il freddo, in quel momento non mi importava nulla. C’eri solo tu, e la luce che i lampioni ti distendevano sul viso, cercando di rubarti un po’ alla mia attenzione. Illusi, pensavo.
Ti ho distesa sul letto cullato dalle tue risatine gentili, ed era la prima volta che lasciavi da parte la tua corazza e mi dedicavi una parte di te che non conoscevo. Ti ho levato il cappotto, tu hai tolto il mio e hai iniziato a cercare la mia pelle, un passo dopo l’altro, senza fretta: semmai ero io quello frettoloso. Perché il desiderio di divorarti, di nutrirmi a sazietà della tua innocenza e di tutto ciò che potevi donarmi da quel momento in poi, era troppo forte per essere soffocato dai baci. Era troppo violento per ridurlo al piacere di un istante, sarebbe continuato a crescere schiacciando ogni altro sentimento, e allora continuavo a sfilarti i vestiti, ti privavo del maglione, dei pantaloni, della seconda pelle che poi era solo una maglietta dolcevita nera che mi impediva di guardarti per intero. E una volta spogliata della crisalide, ho trattenuto il respiro e mi sono riempito gli occhi di te, nuda e bianca, la pelle come neve che per una strana magia si era trasferita nella stanza e gli occhi fissi nei miei, che mostravano qualcosa che non avrei mai, mai pensato di trovarvi. Desiderio. 

Possibile che anche tu lo sentissi? Che provassimo la stessa sensazione, lì, insieme?

Hai aggredito la mia bocca con una foga che non avrei mai creduto parte di te, tanto da farmi quasi scappare una risata, subito trasformata in altri baci, poi in sospiri. Ho unito la mia pelle alla tua e il freddo che provavo è sparito del tutto mentre ti spingevo in basso