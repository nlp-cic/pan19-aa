moro si leccò le labbra.

 

     ☆ Nuca ~ Rin si chiedeva come facesse Haruka ad avere i capelli sempre in perfetto ordine, lisci e pettinati. Poi si accorse che non erano affatto perfetti e di come curvassero leggermente verso l'alto all'attaccatura sul collo; solo ed esclusivamente lì erano quasi mossi, in disordine. Un giorno lo sfiorò per sistemarglieli, senza riflettere, ma appena toccò la sua pelle Haruka sussultò e scattò, voltandosi e coprendosi il collo con una mano. Aveva le gote arrossate.Oh. «R-Rin, cosa stai—» Il rosso ghignò. «Soffri il solletico anche lì, Haru?» Il moro sbiancò, e fece un impercettibile passo indietro— Ma venne comunque catturato.

 

     ☆ Cosce ~ C'era qualcosa nel costume di Rin che non andava, oppure era proprio in Haruka il problema. Di giorno in giorno era sempre più curioso: il tessuto sull'interno coscia era semi-trasparente oppure no? Non riusciva a pensare ad altro e Rin, sedendosi spesso con le gambe larghe, non lo stava aiutando affatto: inevitabilmente il suo sguardo cadeva lì, insistente, facendolo sentire strano. Più del solito. Come in quel momento. Rin se ne accorse. «Che c'è?!» Haruka deglutì e allungò il braccio verso l'altro, verso le cosce. Tirò il tessuto del costume, dove credeva fosse trasparente. Ed effettivamente lo era. «HA—HARU?!» Illegale .

 

     ☆ Labbra ~ Da quando non pensava ad altro se non assaggiare quelle labbra rosee, sottili e piccole? Probabilmente da quando aveva la febbre alta. Quando stava male – così male– Rin tendeva a comportarsi come un bambino e ad esternare con troppa facilità i suoi desideri. Specialmente quelli che da troppo nascondeva dentro di sé. «Haruuu—» «Cosa.» Il rosso brontolò e tentò di mettersi a sedere; seguì un sospiro dal parte del moro, che si riavvicinò a Rin per sistemargli meglio la pezza umida sulla fronte e farlo risdraiare sul letto. «Dovresti dormire.» «Non ho il mio cuscino.» «Non è colpa mia se ti sei fatto venire la febbre a casa mia.» «Allora voglio il bacio della buonanotte.» gli sfuggì, ma la febbre probabilmente contribuì a mascherare il suo imbarazzo. Vide però l'altro sgranare impercettibilmente gli occhi e fissarlo con più attenzione, un lieve rossore sulle sue guance. Raramente riusciva a vederlo così: vicino, piacevolmente vicino, con un'espressione confusa e sincera e fin troppo adorabile. «Sei peggio di un bambino.» Haruka si era arreso. Lo capì dal respiro caldo e dalle labbra sulla sua fronte, seguite da un 'buonanotte' sussurrato con dolcezza. Rin tremò, sorrise e sollevandosi lo baciò veramente.

 

     ☆ Sopracciglia ~Spesso ne alzava una sola, per lo più quando era irritato o confuso riguardo qualcosa. Altre volte invece corrucciava la fronte e allora le sopracciglia si incontravano, dandogli un'aria quasi minacciosa. Quando sorrideva erano rilassate e quando invece piangeva, ovvero spesso, assumevano una strana posizione e tremavano così come il suo mento; in quei momenti Haruka aveva sempre voglia di dirgli di non piangere e di accarezzarlo, e ultimamente aveva iniziato a farlo. Così come aveva anche iniziato a capire e interpretare le sue espressioni. Quel giorno però le sopracciglia di Rin si comportarono diversamente dal solito, confondendo il moro.«D—davvero?» «Sì, Rin.» «Non... insomma, non—» «Mi hai già baciato due volte», sospirò il moro «mi semb—» «DUE VOLTE?!» Haruka arrossì e non ne comprese il motivo. «Quando avevi la febbre, e in Australia mentre credevi dormissi.» Ora Haruka riconobbe la posizione delle sopracciglia: panico ed imbarazzo. Poi però— Lacrime. Si preoccupò e lo avvicinò subito, ancora più perplesso e anche un po' spaventato.Ci ha ripensato? «Rin...?» allungò una mano verso di lui e a quel punto il rosso la afferrò, stringendola e baciandola. «Anche se... staremo lontani, vuoi... con me?» Sorrise, ma nascose quanto fosse triste. «Sì.»

 

      ☆ Voce ~ Con il tempo Rin aveva imparato a cogliere ogni differente intonazione con cui Haruka pronunciava il suo nome, e i suoi sforzi erano stati ripagati. Ora riusciva a capire quando era irritato e quindi lo ammoniva di star zitto o di smettere anche di respirare; comprendeva quando invece lo chiamava solo per sfidarlo, per provocarlo, o quando il suo nome veniva pronunciato con affetto, con una nota di appartenenza. C'erano anche quelle volte in cui le sue labbra si muovevano appena e quindi mormorava soltanto, bisbigliava; faceva così nei momenti di intimità, sia quando erano soli ed occupati a coccolarsi, ma anche quando erano in compagnia degli altri e Haruka voleva che fosse solo lui a sentirlo. Al contrario, c'erano volte in cui il suo nome veniva urlato, ma gli era capitato di sentirlo poche volte, la maggior parte delle quali non allegre: erano tutti quei momenti in cui il moro lo aveva chiamato con disperazione, per non farlo andar via. Ma c'era stato un altro e opposto sentimento, l'ultima volta che Rin aveva sentito Haruka urlare il suo nome, ed era stato quando... beh, era qualcosa di privato. Tra tutti questi toni