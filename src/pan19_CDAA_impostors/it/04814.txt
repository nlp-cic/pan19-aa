le lacrime agli occhi, di essere la fidanzata di Kyle e di dovergli dire di essere incinta, fu lasciata entrare. Kyle sbarrò gli occhi non appena la vide.-Cosa ci fai tu qui?-Oh, pensavo fossi felice di vedermi. Sicuramente se avessi bisogno di steroidi lo saresti, giusto?Il ragazzo deglutì.-E tu che ne sai?-Io so molte cose, ma quello che non so è che genere di rapporto avessi con Caroline Chesters. Le fornivi gli steroidi, è così?Prima che rispondesse passò qualche secondo, Veronica non capì se fosse per riordinare le idee, per trovare un modo di non mettersi nei guai con i suoi traffici o semplicemente per trovare una bugia credibile.-Caroline era una cliente. Una delle migliori. Voleva sempre dare il massimo quando gareggiava, e non fanno i test nelle competizioni studentesche, così è riuscita a cavarsela. Però è un bel po’ che non le vendo nulla, lo giuro! Non aveva più soldi, i suoi iniziavano a sospettare e così non abbiamo più fatto affari.-E non hai avuto nulla da ridire?-Un cliente in più o in meno non fa la differenza, in più Caroline mi stava simpatica, non le avrei mai fatto del male. Ho detto la verità, l’ho trovata sulla mia barca, non so perché fosse lì, e quando si è girata qualcuno le ha sparato.-E non hai visto chi è stato?-No! Mi sono girato ma non c’era nessuno, lo giuro.-E perché non hai chiamato lo sceriffo?-Ma sei matta? Sarei finito comunque qui dentro, i miei vestiti avevano gli schizzi del suo sangue sui vestiti! Almeno spostandola c’era la possibilità che non la collegassero a me.A quanto pareva l’unico sbaglio di Kyle Preston era stato il tentativo di occultamento, oltre allo spaccio di steroidi, certo, ma Veronica aveva bisogno di verificare una cosa prima di dare a Cliff degli elementi per scagionarlo.Era incredibile quanto fossero ingenui gli uomini che lavoravano con lo sceriffo, bastava che una ragazza sbattesse le ciglia affermando di essere una giornalista che fremeva per un intervista, ed ecco che veniva lasciata sola in attesa che le venisse portato un caffè. Appena sola aprì il file dell’autopsia di Caroline Chesters, evitando le foto e passando direttamente al rapporto. Ed eccolo lì, in mezzo a tutti i termini tecnici, quello che stava cercando: lo sparo era partito da una distanza di almeno venti metri. Controllando che non arrivasse nessuno, aprì anche il fascicolo con le prove, dove trovò elencati i vestiti di Kyle, vestiti con schizzi del sangue di Caroline.Ora, a meno che Kyle Preston non avesse il dono dell’ubiquità, era impossibile che si trovasse a venti metri per sparare e contemporaneamente a meno di un metro per ricevere gli schizzi.Che strano, Lamb aveva preso l’uomo sbagliato.

La gioia di Cliff era palpabile, e Veronica non se la sentiva di smorzarla dicendogli che una volta che lo sceriffo avesse trovato un nuovo sospettato, lui avrebbe trovato un nuovo cliente. Probabilmente in cuor suo l'uomo lo sapeva già, ma la soddisfazione di aver evitato la galera ad un innocente se la meritava, la vita era fin troppo ingiusta con lui.

Erano passati ben tre giorni da quando Veronica aveva scoperto che non poteva essere Kyle l'assassino, tre giorni in cui aveva brancolato nel buio, senza la minima idea di cosa fare. Ora era venerdì, e la sua mente faticava a concentrarsi sul caso, perchè i suoi pensieri andavano sempre più spesso a Logan, che avrebbe visto due giorni dopo. Non sapeva come avrebbe reagito rivedendolo, l'ultima volta che si erano visti dopo anni di distanza, aveva semplicemente fatto un commento su quanto gli donasse l'uniforme. Certo, era solo perchè lei stava con Piz, altrimenti era piuttosto sicura che non avrebbe aspettato giorni prima di baciarlo, la loro chimica era rimasta intatta.

Ma accoglierlo con la notizia che aveva risolto un caso di omicidio sarebbe stata una doppia soddisfazione, quindi si impose di rimanere concentrata e di trovare qualcosa, qualunque cosa, che fosse sfuggito alla sua attenzione. Che cosa sapeva di Caroline? La madre le aveva detto che, pur essendo di buona famiglia, non amava la compagnia degli altri 09, perchè li trovava spocchiosi e arroganti, come darle torto. Forse era per questo che si era avvicinata all'anonima Zoey Martins, una ragazza che non sarebbe facilmente saltata all'attenzione di una persona popolare come lei. Non le sembrava che potesse derivarne qualcosa di utile, ma a tempo perso, forse fare un altro paio di domande all'amica non era una cattiva idea.

Guardò l'orologio, erano le quattro di pomeriggio, quindi le lezioni erano finite da un pezzo, ma studiando gli orari di Caroline, le era saltato all'occhio che ogni venerdì si tenevano gli allenamenti della squadra di atletica, quindi la Neptune High l'aspettava.-------------------------------------------------------------------------------------Appena arrivata vide Zoey tagliare il traguardo, e vide un uomo che le si avvicinava, sembrava alterato, e le diceva qualcosa, probabilmente un rimprovero. Quell'uomo doveva essere suo padre, Colin Martins, l'allenatore, quindi Veronica approfittò dell'occasione per parlare con due persone che conoscevano la vittima nello stesso tempo