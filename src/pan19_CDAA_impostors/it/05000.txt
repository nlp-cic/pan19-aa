casa mezzo nudo senza nemmeno rendersi conto dell’effetto che fa alle persone.

Quel giovane uomo che non smetteresti di guardare e che non si rende nemmeno lontanamente conto dell’effetto che fa a te…

Quel giovane uomo per colpa del quale hai passato alcune delle notti più brutte della tua vita, guardando il soffitto in cerca di un perché razionale a quello che provi quando lo vedi…

Quel giovane uomo per il quale saresti pronto a sacrificare la tua stessa vita…

Quel giovane uomo per cui hai sacrificato la tua vita…

Quel giovane uomo che ti fa sentire piccolo e stupido…

Quel giovane uomo che ti fa battere il cuore e ti fa provare sensazioni che non avresti mai creduto di poter sentire per una persona del tuo stesso sesso…

Quel giovane uomo per colpa del quale stai perdendo la ragione…

Quel giovane uomo per colpa del quale finirai direttamente all’inferno…

Quel giovane uomo…

Tuo fratello. Tim.

Continua…

Un altro venerdì è andato, un’altra vittoria dei Panthers. Anche se questa volta un po’ più sofferta, ma non importa perché quello che interessa a tutti è il risultato. Il giovane era convinto che nessuna delle persone sugli spalti si rendesse veramente conto che in campo c’erano dei ragazzi, che giocavano, sudavano e si facevano male.

Mentre con una mano teneva il volante del suo furgoncino, con l’altra si accarezzò la spalla, chiedendosi se avrebbe mai smesso di dargli il problemi. Il dottore gli aveva detto che era normale gli facesse male, la usava spesso e dopo essersi fatto male la prima volta era molto difficile che un trauma del genere scomparisse del tutto per un giocatore di football.

Six, il suo migliore amico, continuava a ripetergli che doveva farsela controllare seriamente ma, come sempre, lui non gli dava retta. Gli stava bene così, del tutto convinto che un po’ di dolore non lo avrebbe certo ucciso. Inoltre poteva giocare tranquillamente e portare la sua squadra alla vittoria.

La sua squadra. Tim Riggins sorrise pensando in quei termini.

Era ancora strano per lui vederla in questo modo, ma ormai era all’ultimo anno e visto che Smash aveva lasciato Dillon per il college era come se tutta la responsabilità ricadesse sulle sue spalle e solo in quell’arco di tempo aveva capito veramente cosa doveva essere stato per Jason quel ruolo così importante prima dell’incidente che lo aveva paralizzato.

Per lo meno però lui aveva Matt a dargli una mano, che nonostante non fosse più il quarterback titolare restava sempre un punto di riferimento per tutti i giocatori. Tim sorrise ripensando a Seven, perché non avrebbe mai scommesso nemmeno un dollaro su di lui.

Né come giocatore, né come persona.

Invece con il tempo aveva imparato a conoscerlo e a farselo piacere. Erano diventati amici e compagni di squadra. Capitani insieme a Smash, affrontando problemi sempre più grandi di loro, sia per il football che nelle loro vite private. Forse era questa la cosa che Tim amava di più del football, la possibilità di avere qualcosa che andava al di là di un semplice rapporto tra compagni di squadra, qualcosa che lo faceva sentire parte di un gruppo.

In questi ultimi tempi il giovane si era spesso chiesto cosa sarebbe successo dopo il liceo. Per il breve periodo in cui era stato fidanzato con Lyla, lasciandola quando aveva capito che aveva qualcosa di meglio da fare che permettere a una ragazzina di decidere della sua vita, si era sentito spesso ripetere che il college era la scelta giusta e sapeva che come giocatore di football avrebbe avuto la possibilità di guadagnarsi una borsa di studio.

L’unico problema era che non era sicuro che questo fosse ciò che voleva. Andarsene, lasciare Dillon… Tim non era certo di essere pronto a compiere quel passo per gettarsi nel mondo reale.

Eppure presto o tardi avrebbe dovuto fare i conti con la realtà, che lo volesse o no. Aveva ricevuto diverse offerte e Billy continuava a ripetergli che doveva pensare al suo futuro. Sapeva che suo fratello voleva che lui avesse dalla vita tutto ciò che si meritava, però il punto non era ciò che voleva Billy, ma quello che voleva lui.

Era come se si sentisse sospeso, in cerca di qualcosa che non voleva arrivare e nel disperato tentativo di dare una svolta alla sua vita. Il punto però era che tutti desideravano qualcosa, tutti i suoi compagni volevano il meglio per il loro futuro: il college e il football come professionisti.

Ma lui si sarebbe accontentato semplicemente della sua vita e della sua città. Non era per niente sicuro che il suo futuro fosse lontano da Dillon… lontano da Billy.

In realtà il suo problema più grande era proprio suo fratello. Aveva pensato notti su notti a lui e all’idea di lasciarlo. Ogni tanto era giunto alla conclusione che andarsene non avrebbe che potuto fargli che bene, cancellandogli quelle strane idee dalla testa, quei pensieri del tutto sbagliati che si agitavano nella sua mente da troppo tempo ormai.

Dall’altro lato però si rendeva perfettamente conto che come lui aveva bisogno di Billy, il fratello aveva bisogno di lui. In che guai sarebbe stato in grado di cacciarsi se non aveva nessuno da cui tornare? Nessuno per il quale fare di tutto per non deluderlo?

In realtà quella era tutta una scusa e Tim lo sapeva bene. Era quel