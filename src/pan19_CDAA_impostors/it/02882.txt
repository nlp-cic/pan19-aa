.
Il cuore del vecchio ubriacone si ferma, e lui crolla a terra.
Ti avvicini a Dean con passi lenti e misurati. Solo quando la stoffa del tuo trench gli sfiora il viso, il ragazzo solleva lo sguardo. Nella tua millenaria esistenza non hai mai visto un odio più profondo di questo. “Coraggio,” ti invita, in un roco sussurro. “Manco soltanto io, facciamola finita, Cas.”
Ti pieghi su di lui, una mano a sfiorare la sua gelida guancia. “Non è ancora il tuo momento, Dean.”
Detto questo, scompari. Hai pesci più grossi di cui occuparti.

 

Le sue grida continuano per ore, prima che la sua mente si lasci andare al torpore dello shock. È in quel momento che torni da lui.
Le dita intrecciate fra i capelli del fratello, una striatura di sangue sul viso, marrone contro la sua pelle livida. Ti inginocchi accanto a lui. Leggera, gli posi una mano sul collo. Il suo cuore è impazzito, il suo corpo madido e freddo.
“Dean,” sussurri, ma il suo capo resta chino, gli occhi persi sul corpo di Sam. “Li ho ammessi nel mio regno, nonostante tutto.”
Col pollice segui il contorno delle sue labbra, costringendolo a schiuderle. “Ho mostrato loro clemenza, come sto facendo ora con te.”
Dean resta in silenzio, e la tua lingua scivola nella sua bocca amara. Quando un primo, timido alito di grazia si protende verso la sua anima, il cacciatore si riscuote. Mani, denti e spirito ti scacciano in un’unica spinta furiosa. “Che succede, Cas?” domanda, sputandoti in faccia il tuo stesso sangue. “Con le smanie di onnipotenza ti è spuntato anche il cazzo?”
Il suo tono è sprezzante, i suoi occhi ti sfidano a farti avanti e a finire il lavoro cominciato con Sam e Bobby.
“Basta,” ordini, prendendogli il viso fra le mani. “Basta, Dean.”
In un istante, cancelli ogni suo ricordo. Tutto brucia: i suoi cari, l’Inferno, la stessa immagine di se stesso. Restano solo i suoi occhi chiari, che riflettono il tuo volto come polle serene e poco profonde.
Cominci a disfarti dei suoi vestiti con lentezza, e lui ti lascia fare, immobile e malleabile.
La giacca gli scivola lungo le spalle, il fruscio della stoffa che copre il suo respiro leggero. Stavolta, quando le tue labbra si posano sulle sue, queste si dipartono per consentirti l’accesso. La tua grazia scivola, densa e calda, nella sua bocca e poi giù, lungo la gola, permeando ogni poro, riempendo i suoi polmoni, dilatando il suo cuore, inturgidendo il suo membro.
Lo distendi gentilmente a terra, gli indumenti che scompaiono poco a poco, inutili, ingombranti.
Riverisci ogni centimetro del suo corpo, benedicendolo con lingua e denti, saliva e fiato. E Dean si inarca sotto di te, sensibile e responsivo come il più splendido degli strumenti.
Un lamento gli sfugge dalle labbra semiaperte, e poi un altro, e un altro ancora. Con delicatezza, lo sposti sul ventre.
Percorri la sua schiena martoriata con impalpabili baci, mitigando in qualche modo il dolore della trasformazione. Dean sospira, e la pelle sotto le tue labbra si schiude come un fresco bocciolo, e le ali, sonnolenti petali, si allungano fra i vostri corpi sudati, sgranchendosi in quell’aria che sa di morte.
Dita invisibili lo preparano, e Dean vi si abbandona con tutta l’innocenza e il trasporto di un bambino. Istintivamente, allarga le gambe e si spinge all’indietro. Gli stringi il bacino, delicato, ma irremovibile. “Dean,” ammonisci, piano. E il cacciatore si ferma. Le membra tremanti, le viscere in fiamme, si ferma.
“Bravo,” mormori, carezzando il piccolo avvallamento alla base della sua schiena. Poi, in un unico movimento, sei dentro di lui.
Affondi per tutta la tua lunghezza, e ti ritrai fin quasi ad uscire. E lo rifai, lentamente, ancora e ancora, assicurandoti di colpire la sua prostata ogni singola volta.
I suoi sospiri si trasformano in ansiti, poi in suppliche, in grida. C’è così vicino, eppure non puoi lasciare che venga. Non ancora.
Lo rimetti sulla schiena e gli prendi il mento fra le dita, costringendolo a guardare il cadavere accanto a voi. Sam.
“Quello,” dici, prendendo un profondo respiro, immobile nel suo calore, “quello è tuo fratello. L’ho ucciso io.”
I suoi occhi tornano al tuo viso, tristi e interrogativi. Dean, però, resta in silenzio.
“Si è macchiato di gravi colpe, ma lo riporterei in vita, se tu lo chiedessi.”
Le labbra di Dean si schiudono, e lo zittisci col più leggero dei baci.
“Lo farei,” prosegui, “ma ogni cosa ha il suo prezzo, Dean, e tu devi operare una scelta. Me o tuo fratello, non puoi avere entrambi.”
La tua voce si spegne in un sussurro, e le mani del cacciatore corrono al tuo viso. “No!” grida, ancorandoti al suo corpo. “No.” Sottili lacrime gli rigano il viso, le gambe che si