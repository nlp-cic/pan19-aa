non ti ho preso in giro.» obiettò stremata.
«Dimostralo.» le ingiunse perentorio, senza darle un segno di consolazione, perché più vulnerabile sarebbe stata più semplice sarebbe stato estrapolare la verità dalle sue mezze affermazioni.
Lei sollevò l'indice destro indicando il computer: «Non troverai le prove.» disse con un sospiro che sembrò svuotarla di ogni emozione.
«Dimostralo.» ripeté Sherlock, anche se era tutt'altro che annoiato, finse il contrario.
«Io sono Dilys Brennan.» affermò decisa, alzando la testa, raddrizzando le spalle con una sorta di orgoglio: «Sono nata il 24 Gennaio 1998 a Wicklow Town, in Irlanda. Sono stata battezzata secondo il rito cattolico il 12 Febbario 1998: la madrina era la migliore amica della mamma e suo marito. Mi sono trasferita a Bristol nel Marzo del 2005. Studio alla  St Bede's CatholicCollege.» concluse senza esitazioni, osservandolo non con sfida ma con dignità.
«Non risulti iscritta, né ritirata alla  St Bede's CatholicCollege.» valutò Sherlock, non aveva ancora controllato gli istituti religiosi ma questo lei non poteva saperlo.
Dilys sbatte le ciglia, per un attimo credette stesse per piangere ma non sembrava avere più lacrime da versare, deglutì come se parlare fosse un impegno superiore alle sue forze: «Ho la testa in fiamme.» sussurrò piano, sfiorandosi la fronte.
Sherlock fu sul punto di offrirle qualcosa di più sostanzioso di un tea, ma Dilys fece ricadere il braccio con un movimento d'abbandono, tornando a lui. 
«Mio padre, David Brennan e mia madre, Karen McBridge Brennan hanno una sola figlia che si chiama Enid Brennan; lei è nata il 5 Aprile del 2000... In piena notte.» mormorò con la medesima sofferta convinzione: «Io non sono nata. Io non esisto più.» finì soffocando un singhiozzo: «Ora, capisci?»

 

Note dell'Autrice: Ringrazio ancora chi ha avuto la pazienza di leggere e la gentilezza di commentare. Non amo i POV ballerini, ma per introdurre personaggi tanto interessanti e carismatici bisogna sapersi adattare, perciò questa è la volta del dottor John Watson.Alcuni diranno indispettiti e a ragione:  'Ma gli altri? Dove sono gli altri?'Ci sono, arriveranno a loro tempo. Un po' alla volta, in fondo, Roma non s'è fatta in un giorno! ^-^



Il Segno



   John Watson emise un profondo respiro mentre infilava la mano sinistra nella tasca del giaccone autunnale; le luci alle finestre non lasciavano alcun dubbio: Mrs.Hudson non era rincasata, quindi sarebbe toccato a lui sistemare la spesa in cucina, nella vana speranza di non trovare arti umani fra la carne bianca. Non che bastassero delle dita amputate a sconvolgerlo ma giudicava questa e altre abitudini del suo amico delle mancanze di rispetto involontarie, dettate da un egoismo troppo radicato nell'animo di Sherlock per essere sradicato. Indugiò sulla soglia per pulire la suola delle scarpe sullo zerbino, sistemò l'ombrello e infine chiuse la porta con il piede sinistro; il tonfo che produsse fu seguito da un gemito di qualcuno, anzi di qualcuna colta alla sprovvista. Il dottore aggrottò le sopracciglia bionde in un'espressione perplessa; non credeva che Sherlock fosse pronto ad accettare un nuovo caso: dopo Irene Adler, la sua già scarsa disponibilità si era notevolmente ridotta sino a limitare i contatti umani a quattro persone, che fra l'altro non era matematicamente tollerate.'Deve aver creduto di potersi avvicinare a questa donna.' valutò fra sé e sé Watson, avanzando lungo lo stretto corridoio: 'Ma lei l'ha deluso. Chiunque lo sarebbe.'Era comunque deciso a non immischiarsi: Sherlock era libero di invitare chi desiderava nell'appartamento, né era un individuo socialmente pericoloso da monitorare mentre interagiva con gli altri; lui aveva altre cose da fare che non riguardavano Holmes. John era risoluto a recarsi direttamente in cucina, senza alcuna deviazione.'Tipico.' arrestandosi nei pressi dello studio, John sbuffò contrariato dalla propria curiosità. Tentò di chinare lo sguardo sui cartoni del latte per non incrociare gli occhi brillanti, il sorriso compiaciuto di Sherlock, ma questi eduto alla scrivania, guardava altrove.«John.» disse Holmes con freddezza, per un attimo parve sul punto di aggiungere qualcosa ma preferì tacere e nella stanza regnava il silenzio da quando aveva udito il singulto trattenuto. Un lasso di tempo notevole, però Watson non vi aveva fatto caso: Holmes sapeva ricavare informazioni dalle domande come dalle pause.Sollevò la testa, accorgendosi della ragazzina appoggiata con le spalle alla mensola del caminetto, aveva le braccia congiunte dietro la schiena nascoste da una cascata di capelli rossi, il suo volto seminascosto dall'ombra era grazioso, giovanissimo, pallido, aveva le palpebre abbassate e il respiro affrettato.'Non è mai stato attratto dai ragazzini scappati di casa.' valutò in fretta John, studiando la figura immobile: 'Può darsi che sia stata lei a venire sin qui, forse non è fuggita di sua spontanea volontà'.Conoscendo la scarsa empatia di Sherlock, John si chiese quanto fosse riuscito a sconvolgere la povera creatura in sua assenza, sospirò preparandosi a parlare ma l'altro lo interruppe.«Io sono stato chiaro.» enunciò l'investigatore, il tono autoritario tradiva rabbia e impazienza per John che ben lo conosceva: «Tu affatto.» proseguì calcando con durezza sulle parole, non