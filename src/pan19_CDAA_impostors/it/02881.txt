gelido gli correva lungo la schiena, la vista gli si era appannata.Quando si portò una mano alle labbra, le scoprì macchiate di sangue. «Almeno so con certezza che non arriverà nessuno a fermarmi, questa volta.»«Io avrei molto piacere che ti fermassi» sorrise Dean, passandosi le dita fra i capelli. Le ritrasse con una smorfia e le ripulì su jeans già rossi. «Diciamo che tutto vada come speri,» proseguì, calciando con la punta dell’indice un frammento d’osso impigliatosi nella stoffa, «porti a termine il tuo bell’esorcismo, chiudi l’Inferno una volta per tutte, risolvi la fame nel mondo. E poi? Vorrei ricordarti che ho ancora un proiettile piantato nel cervello e che tu, in quella chiesa, ti sei liquefatto come l’Omino Marshmallow durante un falò. Nessuno di noi uscirà vivo da questa storia, grokki?»Sam si tirò a sedere. Rimessosi faticosamente in piedi, diede le spalle al fratello e lasciò la stanza. Aveva bisogno di una sbronza colossale. E di una flebo di ibuprofene.Su gambe tremanti, si trascinò nella piccola sagrestia e vomitò sui paramenti sacri, un peccato per il quale nessuna giuria avrebbe più potuto spedirlo all’Inferno: Guantanamo stava per essere chiusa, in accordo con le promesse presidenziali.Poggiata la fronte contro il muro, si ripulì le labbra con la manica della camicia. Era esausto.Sette ore,si disse. Mancano solo sette ore.Si lasciò scivolare contro la parete fino a toccare il pavimento. Da lì poteva scorgere il massiccio crocifisso ligneo che dominava la chiesa. Quello e il corpo spezzato ai piedi dell’altare.Dean canticchiava una canzone blasfema.Ti prego, concedimele, supplicò il cacciatore. Il tempo di salvarlo, non chiedo di più.Il Cielo rimase muto, come sempre in passato. Sam Winchester chiuse gli occhi.

 

 

* * *

 

 

Prima della seconda iniezione, sparò ancora al demone.Un colpo in mezzo allo sterno.Dean gli puntò addosso occhi che non sembravano del tutto a fuoco. «Dove hai preso tutta questa grazia?» chiese, roco. «Hai svaligiato la Pennuti S.p.A.?»«Castiel» ribatté il ragazzo. «Mi ha chiamato dopo che avevi finito con lui. Carino da parte tua lasciargli un telefono e le dita per usarlo.» Scosse la testa, lottando contro un nuovo attacco di nausea. «Quando sono arrivato era conciato da buttar via, ma questo lo sai già.» Prese una sedia e si posizionò davanti al fratello, un sorriso amaro ad arricciargli le labbra. «Non c’era niente da fare, era chiaro a entrambi. Mi ha ordinato allora di prendere quello che rimaneva della sua grazia, di farne qualcosa di buono. Di salvarti.»Il demone fece una smorfia di derisione. «Se non ricordo male, ne avremo per altre sei ore: non è che ci sia un televisore, nel buco consacrato in cui hai pensato di rinchiudermi?»«Perché?» domandò Sam, mettendosi le mani fra i capelli. «Ti chiedo solo questo, perché?»«Andiamo, fratellino,» rise Dean, incredulo, «avevo bisogno del via cavo ancora prima di diventare un demone, quando la mia sopportazione era molto più alta. Adesso fra te e l’HBO non c’è proprio partita.»Sam gli fu addosso in un momento. Al diavolo il sigillo, al diavolo ogni precauzione. Sollevò il fratello di peso. «Perché non l’hai ammazzato?» gridò. «Perché l’hai lasciato lì… sanguinante, irriconoscibile?»Perché hai costretto me a finirlo?Il sorriso di Dean si allargò, gli occhi si trasformarono in due enormi abissi neri. Liberatosi con facilità dalla sua stretta, il maggiore gli chiuse la destra intorno al collo. «Perché era esattamente ciò che voleva quel figlio di puttana» rispose con rabbia. «Si sentiva responsabile, sperava di poter rimediare in qualche modo. Quando ha capito di non poterlo fare, ha deciso che l’alternativa migliore fosse farsi ammazzare. Lavare la sua coscienza del cazzo in un mare di sangue.»Dean stringeva e stringeva, piantandogli a fondo le unghie nella carne. Avvicinò i loro visi, ma il mondo di Sam aveva già perso ogni luce.«Non potevo dargli questa soddisfazione» sussurrò il demone. «E non la lascerò neppure a te.» Lo gettò di malagrazia sul pavimento e si rimise seduto. «Continui con l’esorcismo, Padre Karras.»Sam si portò una mano alla gola. Sentiva le lacrime rigargli il viso, mentre l’ossigeno si faceva dolorosamente strada lungo le vie respiratorie. «Se non chiudi quella boccaccia, ti ritroverai con un crocifisso su per il culo, Regan» gracchiò.Poi chiuse gli occhi, deciso a godersi quei momenti di beato silenzio finché fossero durati.

 

 

* * *

 

 

Erano alla quinta iniezione e Dean non aveva ancora mostrato alcun segno di pentimento.A questo stadio, Crowley aveva già cominciato a cantare Kumbaya,si disse Sam, avvilito. Che il mio sangue non sia abbastanza puro? Che le mie colpe non possano più essere assolte?Si passò uno straccio umido su viso e collo. La pelle sotto le sue dita era bollente, ma asciutta. Il cuore batteva all’impazzata.Fu con grande sforzo che si staccò dalla