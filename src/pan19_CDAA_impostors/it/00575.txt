vita fino ad allora.Con la complicità della sorella era riuscita a incontrare Feliciano sempre più spesso, e lontano da sguardi indiscreti. Non voleva nemmeno sapere come era riuscita Gilberta a trovare tutti quei luoghi riparati. Forse non gliela raccontava giusta quando le diceva che prima di sposarsi non aveva avuto alcuna relazione sentimentale. Ma grazie a lei e alle sue continue fughe, ora aveva diversi luoghi in cui poter incontrare di nascosto il giovane giardiniere.Luoghi in cui veniva rubata qualche carezza e qualche bacio. Luoghi in cui passavano le ore parlando, e Louise adorava ogni giorno sempre di più lo strano accento di Feliciano. E Feliciano che le insegnava qualche parola in italiano, sorridendo a sua volta dell'accento duro della ragazza.Quelle poche ore che riuscivano a rubare alla realtà, erano diventate così preziose che non riusciva più a farne a meno. Sembravano quasi un sogno e aveva troppa paura a risvegliarsi e scontrarsi con la dura e cruda realtà. Il suo cuore sperava di poter passare tutta l'eternità con quel ragazzo. Godere delle sua presenza solare, della sua dolce voce. Poterlo guardare per sempre mentre curava le rose del giardino. E sentirlo cantare quelle canzoni italiane di cui non capiva nemmeno mezza parola. Ma che le sembravano sempre la melodia più dolce che avesse mai sentito.Se avesse potuto, sarebbe rimasta tra quelle braccia giorno e notte.Tutto questo sotto lo sguardo divertito della sorella, sua complice e protettrice. Diceva che lei non era proprio nessuno per vietare a due giovani di amarsi, e vegliava sul suo primo amore da neanche troppa distanza. - E' un bravo ragazzo – le aveva sentito dire un pomeriggio di pioggia, quando impossibilitate ad uscire erano rimaste a giocare a carte. Ivan le aveva soltanto guardate. Altro complice in quella faccenda, e non aveva mai pensato che un giorno gli sarebbe dovuta essere grata in qualcosa – Dai, Ivan! E' un bravo ragazzo!- Sembri soltanto una viziata ragazzina ricca che si annoia e ha trovato un nuovo passatempo – l'uomo aveva studiato attentamente le proprie carte, senza degnare la moglie di uno sguardo. Quella stessa definizione poteva valere anche per lui, pensò Louise osservando la coppia.- Io voglio solo la felicità di mia sorella, e so bene che tu per Natalia faresti anche di più.La ragazza aveva notato gli sguardi che si erano scambiati, e non aveva alcuna intenzione di immischiarsi nei loro problemi di coppia. Che a quanto pare avevano, ma sapevano nascondere alla perfezione.O forse era normale avere qualche problema, per poterli affrontare insieme e poi essere felici.- Penso che prima o poi lui tornerà in Italia – aveva detto Louise, interrompendo la battaglia di sguardi che si lanciavano i coniugi.- Cosa te lo fa pensare? - Gilberta aveva lasciato le carte sul tavolo, annoiata dal gioco.- E' solo una sensazione che ho. Mi parla spesso del posto in cui è nato. E anche dei luoghi che ha visitato.Gilberta aveva sorriso guardandola. Se quello era lo sguardo del primo amore, allora si, lei stava facendo la cosa giusta aiutando la sorella a vivere quel momento in serenità. Louise, la sua piccola Louise, sorrideva dolcemente, con le guance lievemente colorate di rosso. E parlava molto di più, quasi fosse stata contagiata da quello strano italiano. Si rendeva perfettamente conto, non era una stupida, che quella relazione non sarebbe durata per sempre. Come avevano sistemato lei, così avrebbero trovato un ottimo partito anche per la sua sorellina. Desiderava che avesse almeno un bel ricordo di quell'amore giovanile che la faceva brillare a quel modo. Sembrava sempre così radiosa, anche se a modo completamente suo. Sembrava così speranzosa, come solo i giovani sanno essere, ed era questo che lei doveva proteggere con tutte le proprie forze, fin quando avrebbe potuto.

 

Le cose erano degenerate quando una sera, Louise aveva mancato il coprifuoco stabilito con la sorella. La donna era ritornata da una breve passeggiata, convinta di trovare la sorella ad aspettarla nel luogo stabilito, come era successo sempre fino ad allora.Ma di Louise non c'era traccia.Era rimasta ad aspettarla, nel roseto, ma lei non accennava a comparire. Il tramonto era passato, e stavano sicuramente aspettando solo loro due per la cena. Poteva indugiare anche un attimo in quell'attesa, ma poi sarebbe stato un vero problema. Non poteva tornare a casa senza Louise, e non poteva neppure restare li ad aspettarla.Si passò una mano tra i capelli e bestemmiò qualcosa tra i denti, mentre notava una torcia muoversi in giardino. Stavano venendo a cercarle, e lei non aveva alcuna scusa pronta. Non che le fossero mai servite scuse quando si trattava di Louise, sempre così coscienziosa. Ma avrebbe dovuto immaginare che il suo cuore era ora accecato dall'amore che provava per il bel giardiniere. E il tempo era diventato una misura molto relativa quando lo trascorreva con lui. - Gilberta, dov'è tua sorella? - Oh, papà! Abbiamo solo perso la cognizione del tempo – aveva sorriso all'uomo, sfoggiando il migliore dei suoi sorrisi – Stavamo giocando con una palla, e l'ho lanciata troppo distante, così Louise è andata a recuperarla.E quell'uomo rigido e severo che le stava di fronte stava quasi per crederle. Se