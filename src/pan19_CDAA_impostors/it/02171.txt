ma Bucky non si volta, guarda avanti, lungo i corridoi che si snodano nella sezione T, con i muscoli tesi e le gambe pronte allo scatto.

Corri, non fermarti! Svolta uno dei corridoi, serra i denti, mantiene la presa al coltello. Poi, senza alcun preavviso, il suo corpo è a terra e trema in balia di un maremoto fatto di ondate di calore, i muscoli del ventre si contraggono, il sangue affluisce dritto tra le gambe e il proprio sesso pulsa così forte che non riesce a respirare.


Non adesso… non adesso…


 


«Quando uscirò di qui, mi unirò allo S.H.I.E.L.D.»



Bucky aveva ruotato gli occhi al soffitto della Gabbia di Vetro.



«Fatti sentire da Pierce, mi raccomando.»



Steve gli aveva fatto il verso e poi aveva continuato, con la solita risolutezza che mostrava quando parlava di ciò in cui credeva, incurante delle conseguenze «Magari chiederò di entrare nella squadra degli Avengers.»



«A-ah. Solo i Beta entrano nello S.H.I.E.L.D., figurati diventare un Avengers.»



«Ma gli omega sono i più portati per le azioni di combattimento.»



«Così portati che ci siamo estinti.»



«Se così non fosse non ci terrebbero intrappolati qui dentro, aspettando di dare il via al Progetto Omega.»



Ne aveva sentito parlare dal dottor Zola, con quel suo accento pungente e fastidioso. Fin da piccoli gli Omega erano naturalmente predisposti al combattimento; la Natura aveva dato loro un'inferiorità numerica, un periodo in cui il bisogno di accoppiarsi era così feroce da cancellare tutto il resto e un odore afrodisiaco per gli Alfa, ma in cambio li aveva resi perfettamente in grado di difendersi. Ed ora l'HYDRA, con Pierce, desiderava trovare in loro il Soldato Perfetto.


 

La zaffata arriva parecchi secondi prima del corpo di Rollins. È un odore che penetra nel cervello, lo stordisce e non serve a niente trattenere il respiro, perché ogni fibra del proprio corpo risponde alla presenza dell'Alfa.

Si costringe a voltarsi sulla schiena, tira le ginocchia al petto e quando Rollins balza su di lui, Bucky lo calcia allo stomaco, mandandolo contro la parete.

Ansima, come se quell'unico gesto gli fosse costato tutte le energie messe da parte e questa volta è Rumlow ad avanzare, con lo sguardo affamato di un predatore che punta la propria preda. Bucky non ha più la forza di opporre alcuna resistenza, è un concentrato di ormoni allo sbaraglio e ondate di calore, prigioniero del proprio corpo e dei segnali sbagliati che sta lanciando.

«…Steve…»

 


«Steve?»



«Lasciami in pace.»


 

Il pavimento trema poco prima dell'esplosione. Arriva dal nulla, uno scoppio fragoroso concentrato ai piani inferiori che copre la risata affettuosa di un se stesso più giovane.


 



«Eddai, non starai ancora rimuginando su quello che ha detto Rumlow, vero? Lo sai che è un coglione, il cervello ce l'ha nelle mutande.»



 


L'allarme risuona in tutta la struttura, facendo fischiare le sue orecchie e quelle degli Alfa che, dopo Rumlow, lo hanno raggiunto. Dovrebbero mettere mano alle armi, seguire gli ordini della voce metallica vomitata dagli altoparlanti (Gli agenti dello SHIELD si sono inseriti nella struttura! Prendeteli! Uccideteli!) ma il richiamo dell'omega in calore è più forte e ogni neurone, ogni cellula e ogni pensiero ruggisce per la fame.

 


«Però ha ragione…»


 

Rumlow è il primo a raggiungerlo.

 

«…insomma, guardami.»

 

 Rumlow è sempre il primo e ne gode, come se umiliare gli Omega fosse la propria ragione di vita.

 


«Ti sto guardando, Steve, e sei perfetto.»



 


I denti di Brock lo mordono al collo e le sue mani ruvide gli spalancano le cosce.


 



Il biondo si era voltato e aveva incrociato lo sguardo con quello di Bucky, fissandolo con un'espressione torva sulle guance di un rosa più vivo e imbarazzato «Ma finiscila, cretino.»


 

Bucky si morde la lingua, in un debole tentativo di non concedere la soddisfazione di sentirlo gemere, ma quando la mano dell'Alfa si posa pesante e invadente tra le sue gambe, sull'erezione che preme contro la stoffa dei pantaloni, il brivido che lo percorre è tanto violento da scuoterlo fin nelle ossa.

 


«Non finché non mi crederai.» si era chinato su Steve, aveva unito le labbra alle sue e sulla sua bocca aveva parlato: «Non c'è niente di più perfetto di te.»


 

E nelle orecchie rimbomba una voce amica, ovattata, che più e più volte urla il suo nome, mentre intorno a lui il mondo crolla.

 


«Bucky…»



 


«BUCKY!»

 

₪

 

Quando le orecchie smettono di fischiare e i primi suoni tornano ad affacciarsi ai timpani di Bucky, la prima emozione che lo attraversa è la confusione. Non ci sono più corridoi, porte, pareti, soffitti o altoparlanti, non c'è più Rumlow, c'è solo ferro, sedili e aria fresca. Nuova. E qualcuno che lo sta tenendo in braccio – che ha la forza di sostenerlo e tenerselo addosso.

Poi tornano le ondate di calore che tirano ogni muscolo e piegano ogni nervo ed infine, in una cacofonia di voci sconosciute, di mitragliate, spari, ordini e