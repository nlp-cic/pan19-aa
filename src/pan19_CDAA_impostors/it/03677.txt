fare la principessina e farti portare in braccio dal tuo principe azzurro. Ringhi, ma sei un animale ferito per cui per questa volta il pennuto blu avrà ragione su di te e non ti lamenterai per l’idiozia della battuta.
Comunque la vendetta va servita fredda, ti consoli.
Finisci in braccio a lui, la nuca nell'incavo fra il suo avambraccio e il petto e, stai impazzendo sicuramente, perché ti senti fottutamene al sicuro nel calore del suo corpo e, cazzo, non riesci ad evitarti di chiederti se fuori da quella baracca c'è un cavallo bianco ad aspettarvi e a quel punto sai, con assoluta certezza, che hai bisogno di una fottutissima vacanza.
O che il Cappellaio Matto si è messo ad usare una tossina simile a quella dello Spaventapasseri.
Hai quasi paura che sia così quando, oltre la soglia, i tuoi stanchi occhi vengono accecati da un bagliore perlaceo, ma poi, prima del tramonto sulle tue iridi, il metallo di una jeep bianca si forma sull'azzurro dei tuoi cieli lasciandoti il conforto che almeno, anche se da incosciente, starai comodo.
« Lo uccido, appena si sveglia lo uccido. »
Oh, bene formulano i tuoi neuroni appena tornati a far qualcosa, ma non troppo, eh, perché devono ancora collegare la voce con un volto, e di far alzare le palpebre non se ne parla.
« Ehi, calmati, dai. » Grazie, chiunque tu sia, non ho voglia di morire un altra volta.
Almeno non così presto.
« No, no... ho voglia di uccidere qualcuno. » Più che una promessa pare un bisogno, un modo per evitare di farsi vincere dall'angoscia che gli attanaglia la voce e...
« Kori. » rantoli, un fievole respiro lascia le tue labbra ma un acuto dolore t'attanaglia appena ti muovi.
« Cazzo, Jason! » qualcosa si sfracella contro il materasso e manda a quel paese i suoi crucci da vero uomo abbracciandoti. Quando si allontana da te i tuoi neuroni hanno fatto la fatica di aprirti le palpebre e gli occhi di quel arciere da strapazzo che ti porti dietro da più di un anno ti fissano come se fossi il suo migliore amico quasi morto. Forse, ti dici, forse è così anche per te.
Davvero, doveva chiedere a Tim se sapeva di qualche nuova diavoleria del Cappellaio.
« Oh, Jason » le morbide labbra della tua aliena preferita ti accarezzano il collo, mentre le sue braccia ti stringono a sé - non tanto delicatamente, una smorfia di dolore ti scappa - e fra poco un ustione di terzo grado non te la risparmierebbe nessuno se Kori non avesse spostato immediatamente la morbida cascata di fuoco che gli incornicia il viso.
Roy si riavvicina al letto, poggia una mano sulla spalla della bella aliena e sai - lo puoi capire dal respiro che ha preso - sta per iniziare a fare ciò in cui riesce meglio.
Parlare.
« Sei un vero coglione. » Anche tu, gli dici, per poi star lì a sentirti elencare i - recenti - perché di tale affermazione. Ogni tanto gli fai notare che alcune delle sue argomentazioni varrebbero anche per lui - pare però che il solo fatto della presenza della concordia di Kori alle argomentazioni dell'arciere facciano valere di più le tue colpe - l'altra metà del tempo stai ad osservarli, perso nei tuoi pensieri e nella invisibile felicità che illumina i tuoi occhi.
Ti butteresti dalla Wayne Tower piuttosto di spiattellarlo davanti a Roy, ma loro sono le persone che più adori al mondo, la tua squadra.
Pare che i tuoi neuroni abbiano iniziato a lavorare un po' troppo, dato che hanno immediatamente aggiunto un piccolo elenco di altre persone che aggiungeresti nella lista “sono insopportabili, ma non riuscirei a far a meno di loro”. I loro volti ti sono passati velocemente davanti agli occhi, ma questo non è il momento di un esame di coscienza ti dici, e se anche avresti voluto il tuo cervello ha deciso per te, ordinando alle palpebre di cadere e a sé stesso di addormentarsi.
Questa volta non c'è nessuna pupa aliena con desideri assassini al tuo fianco e nemmeno il casino ambulante che è Roy, solo un sottile silenzio frammentato dal ronzio elettronico di qualche diavoleria e la voce della città oltre il vetro.
Mugugni, cercando di inghiottire l'amaro che si è impossessato della tua bocca e ti gratti il contorno del nastro che ferma la farfalla della flebo. Stai per toglierlo, ma una mano schiaffeggia la tua e la sua voce ti dice di star fermo.
Sembra un dannato gatto per quanto i suoi occhi brillano nella penombra.
Cerchi di alzarti, è più forte di te, non riesci ad evitare di fare il contrario di ciò che ti viene imposto, ma da qualche parte nel viaggio fra il cuscino e i novanta gradi del tuo busto un capogiro ti coglie e di nuovo, nel giro di cosa? ventiquattro ore, due giorni, una settimana? sono le braccia di Dick a salvarti.
« Idiota, che ti avevo detto? » ti insulta come da protocollo - fra di voi è d'obbligo l'imprecazione ogni quattro parole - però è delicata la sua presa su di te, è dolce la sua voce e, se non facesse così buio giureresti che ci sia dell'affetto nei