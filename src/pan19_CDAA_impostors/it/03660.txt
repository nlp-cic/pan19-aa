e una risata esplode, talmente improvvisa e imprevista da essere imbarazzante.

All’emittente di quello che si è lentamente trasformato in uno sghignazzare non importa. A Mark Hoppus, 22 anni e single da poche ore, non importa. Sta ridendo perché Scott ha appena preso la patente, e a dimostrazione di ciò lo ha accompagnato fin lì. Il batterista dei blink-182 è piuttosto in imbarazzo, gli occhi sfuggenti, le mani che si agitano senza sosta e le guance appena più rosse del solito - «Mark, dovrei davvero andare, Sheila mi aspetta» - e l’amico scende lento dalla macchina, ancora ansimante dalle risate per la faccenda. Sheila, certo. Come no.

Gli scappa un’ultima risatina nell’osservare il piglio brusco ed affrettato dell’altro nel rimettere in moto l’auto ed andare via da lì.

Pensa che sarebbe molto meglio se ci fosse qualcun altro a dividere il divertimento della situazione con lui, e a quel punto si sfila le scarpe e i calzini, li nasconde in un cespuglio lì accanto - ridendo, ricordando gli aneddoti a cui quell’arbusto è collegato e sentendosi agitato e felice senza un motivo valido - e si ricorda l’attuale motivo per la quale è lì.

Tom non è in casa, gli ha detto Karen, pochi secondi dopo avergli aperto la porta e avergli offerto un pezzo di crostata. Dovrebbe essere in spiaggia, ha poi continuato, dopo avergli chiesto la sua opinione riguardo il nuovo professore di Inglese ed aver sorriso al suo entusiasmo nel descriverlo. La giornata è calda, il sole splende alto nel cielo e la sabbia è bollente, ma lui afferra la zip della sua felpa e la tira su fino al collo, osservando critico le nuvole plumbee che si affiancano l’un l’altra nel cielo di fine Settembre. Il vento ha iniziato a soffiare con intensità, infilandoglisi dappertutto.

Sta infilando un passo dopo l’altro sulla sabbia, stanco e deconcentrato e perso nell’osservare la leggera abbronzatura che ancora scurisce la pelle dei propri polpacci che spuntano da sotto i pantaloni color cachi, quando finalmente scorge Tom; sente i granelli di sabbia mischiarsi col sudore all’altezza delle proprie cosce, mentre procede lento fino ai resti marcescenti del pedalò sopra la quale si è seduto l’amico, torreggiando sulla sua figura e facendo ombra al quaderno su cui sta scrivendo e costringendolo ad alzare la testa, facendogli realizzare dopo appena qualche secondo chi è l’incomoda figura che gli sta oscurando la vista e ricevendo un borbottio che sa di «Sfanculizza altrove», con tanto di pugno alla gamba.

E lui ride, spostandosi dal punto in cui si è piantato, gambe aperte e mani sui fianchi, e lasciandosi cadere sul pezzo di asciugamano dalla fantasia coloratissima non occupato dall’altro. Il DeLonge ha con sé la chitarra, e mentre ci strimpella su un motivetto e si china a scrivere qualcosa il bassista nota il cappello storto sulla testa, il labbro inferiore intrappolato tra i suoi denti, il giacchetto blu che si gonfia ad ogni sbuffo di tramontana proveniente dal mare. Gli ricorda forse un uccello, come l’albatro, o forse la bandiera americana - ma non ha il tempo di rifletterci meglio che il soggetto dei suoi pensieri ha posato la roba a terra e lo sta fissando con aria scocciata.

«Sono stato lasciato» è la prima cosa che dice Mark, festoso, ancorandosi al suo corpo caldo, affondano le mani nella stoffa morbida che gli copre le spalle per calare sul suo petto, roteando e sollevando le gambe e finendo a sedergli in grembo. Chiude gli occhi, e mentre si sente rispondere «Era ora» sa che anche l’altro lo sta facendo, le sue mani che gli sfiorano la colonna vertebrale e scendono sulle sue cosce, in un unico movimento affettuoso, in un veloce tentativo di confortarlo e riscaldarlo, una mossa involontaria di cui si accorge, perché lui si rende sempre conto di qualsiasi cosa riguardi Tom e la cosa non gli ha davvero mai dato problemi o gli ha causato una crisi sulla sua identità sessuale, grazie tante, Abby.

«Ha detto che passavamo troppo tempo assieme» replica invece all’amico, perché sa che in quei secondi di silenzio il motivo, il perché della rottura era sottinteso. In realtà le parole originali della ragazza erano state: Sono okay con il tuo favorire il pene alla vagina, ma non col fatto che illudi le ragazze di essere eterosessuale, e mentre la osservava andare via sbattendo la porta dietro di sé gli era parso davvero assurdo, perché in quel mese aveva visto Tom solo nei pochi momenti di libertà che lo studio gli concedeva.

Avrebbe potuto dire di aver trascurato la sua ex perché non provava interesse verso di lei. In qualche modo suonava falso.

Il chitarrista fa finta di pensarci su. «Io ti avrei suggerito di tatuarti l’intensità della nostra love story sulla caviglia» annuncia, quasi del tutto fuori argomento, e l’altro si volta e lo fissa, aggrottando la fronte e spalancando gli occhi, come se fosse una specie del tutto nuova di imbecille. In risposta riceve una risata che somiglia ad una presa per il culo. «Sì, sai, per dichiarare la tua omosessualità.»

A cui lui reagisce pizzicandogli il braccio. «Grazie, ma… Sulla