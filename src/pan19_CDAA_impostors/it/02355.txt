trovò il coraggio di domandare “Senti…posso farti qualche piccola domanda? Non ti arrabbiare, se non potrai rispondere, semplicemente, non lo farai. Okay?”
Sherlock sciolse quella parvenza di abbraccio per impugnare al meglio il quadernone in caso avesse dovuto elargire risposte lunghe. Gli annuì, dunque, facendogli segno di iniziare.
John si leccò le labbra rese salate dal vento marino e pensò a quale domanda porre per prima. “Dovrebbe essere un segreto il fatto che le sirene esistano, giusto? Ma prima del nostro incontro ne sono avvenuti altri? Nell’antichità o recentemente?”
Sherlock scoccò un’occhiataccia che riuscì a fermare la raffica di domande di John. Poi lo osservò nuovamente di sottecchi, valutando cosa dire e cosa, eventualmente, tralasciare.
“Puoi fidarti di me, Sherlock”, fu il timido e sincero sussurro di John.
Sherlock sospirò ed iniziò a scrivere.
 




Ovviamente è un segreto e dovrai mantenerlo per sempre.
Sì. Sono avvenuti altri incontri.
Sia recentemente che in tempi più antichi.


 
La bocca di John si aprì per lo stupore, “Sì, sì! Non lo dirò a nessuno! Sarai il mio segreto, Sherlock!” e lo sgomento rimase anche quando lesse le risposte successive, “Davvero? Anche recentemente? Ma tipo pochi anni fa?”
 




Sì.


 
“E com’è finita?”
 




Male. Per l’umano.


 
“Per questo hai così tanta paura che io possa farmi del male?”
 




Sì.


 
Poi Sherlock aggiunse:
 




Cambia subito argomento.


 
John annuì e intrecciò preventivamente il braccio destro col sinistro di Sherlock per non farlo scappare. “Avete dei poteri magici?”
Sherlock sorrise divertito e scrisse:
 




Qualcosa del genere.


 
“Puoi mostrarmeli?”
 




No. Sono pericolosi.


 
John annuì e cambiò nuovamente discorso, “Ma tu… davvero non puoi parlare?”
La risposta di Sherlock, tuttavia, non rispondeva alla domanda di John:
 




Gli umani non conoscono nulla della mia razza?
Anatomia? Storiografia? Fossili?


 
John scosse il capo, “Che io sappia no. Ma da quando ho scoperto che sei una sirena non ho più avuto accesso ad una biblioteca. Quando tornerò a Londra controllerò attentamente.”
 




Londra?


 
“Londra è la città in cui abito. Credo che ti piacerebbe!”
 




Perché? Sono tutti come te, laggiù?


 
John rise, “Beh, no! Sai che noia altrimenti? No, dico che ti piacerebbe perché è piena di misteri e cose interessanti da vedere!”
 




Ad esempio?


 
John iniziò ad elencare alcuni dei suoi posti preferiti, come gli stadi di calcio, i parchi, il fascino della metropolitana -e dovette spiegargli cosa fosse ogni cosa elencata- i musei -specificando rigorosamente che non c’era alcun esemplare mummificato della sua razza- i teatri, Trafalgar Square e i suoi giganteschi leoni su cui saliva sempre di straforo.
Sherlock ascoltò rapito tutto ciò che John raccontava e si accorse del tempo trascorso solo quando, nel momento in cui provò a scrivere una domanda, non riuscì a farlo per la sostanziosa assenza di luce. Al che fermò John tappandogli nuovamente la bocca -scoprì che quel metodo era davvero rapido e immediato- e gli indicò il punto in cui il sole stava quasi per scomparire dietro l’orizzonte.
“Oh cavolo! Ma è tardissimo!” mugugnò John “Mia madre mi sgriderà davvero questa volta!” mise il quadernone nella busta di plastica e si tuffò in acqua più presto che poté, “Sherlock, oddio, non lo so se domani riuscirò a tornare, mi metterà sicuramente in punizione e… oh no! Tra due giorni partiamo e torniamo a Londra!”
Anche Sherlock si buttò in acqua e sebbene non parlasse, si intuivano perfettamente la disperazione e l’agitazione che quelle notizie gli portarono. Strinse John fortissimo, come se non volesse lasciarlo andare mai più.
Anche John si agitò, ma capì che, tra i due, era quello più lucido al momento, “Sherlock, Sherlock!” lo chiamò appoggiando la fronte sulla sua, “Cercherò di scappare per salutarti. Non mi importa se mi metterà in punizione a Londra, okay?”
Sherlock annuì lentamente, ma la sua espressione non mutò.
“Sherlock…” John ricambiò la stretta prima di guardarlo di nuovo negli occhi, “io lo so che sei triste, lo sono anche io. Ma tra un anno torneremo qui in vacanza e allora staremo di nuovo assieme, okay? Ti lascio il quaderno, scrivi tutto quello che ti viene in mente e quando tornerò tra nove mesi leggerò tutto, okay?”
Sherlock annuì e dopo aver stretto la busta di plastica al petto, la lanciò sopra lo scoglio: l’avrebbe nascosta meglio il giorno dopo, ora non poteva lasciare John neanche per un istante.
John sospirò triste e gli baciò la guancia affettuosamente, “Non dimenticarti di me, io non mi dimenticherò mai di te.”
Sherlock scosse il capo e ricambiò quel gesto, seppur più timidamente.
“E non fare come gli altri anni che non ti sei più fatto vedere, okay?”
Sherlock annuì.
“Scrivimi, okay?”
Sherlock mimò un Okay col labiale.
John rise, perché sapeva di dire quella parola molto spesso, ma mentre le prese in giro degli altri gli davano fastidio, quel verso di Sherlock lo fece sorridere, “Okay.”
Sherlock lo scortò fino al bagnasciuga perché il sole era ormai