mi farà fustigare per questo… Non riesco a credere che abbiamo dormito per un intero mese! Mi hai per caso fatto un incantesimo, Jötunn?" Gli lancia uno sguardo accusatore, ma Loki è troppo divertito dal panico di Thor per essere offeso dalle sue accuse. "Se la gente di Midgard dovesse aver sofferto di un qualsiasi patimento a causa della mia assenza, mio padre si assicurerà di sapere che non ero là."

 

"Un mese non è un tempo così lungo," dice Loki, roteando i suoi occhi rossi. "Io posso dormire per sei o sette lune se mi va." Ed ha ragione, un mese non è che un battito di ciglia per un essere come Thor, che vivrà fino alla fine dei mondi, ma per i mortali, ai quali è divenuto già così affezionato, è un tempo abbastanza lungo per morire e passare al Valhalla, e abbastanza lungo perché una nuova vita venga data alla luce.

 

"Come sei arrivato qui, comunque?" chiede Loki, sciogliendo i suoi lunghi capelli dalle sue corna.

 

"I vostri confini non sono così ben controllati, di questi tempi. Non è stato difficile intrufolarsi attraverso la catena montuosa che separa questa terra dal mondo degli uomini. Mio padre mi aveva già inviato su Midgard per aiutare le persone nelle regioni orientali a seminare e a costruire nuove fattorie. Il vecchio passaggio verso Jötunheim resta non lontano dal villaggio più ad est di Midgard. E' stato un gioco da ragazzi, a dir la verità."

 

Loki sembra sorpreso che Thor sappia del vecchio passaggio attraverso le montagne, ma non dice niente e lascia che continui.

 

"Sono cresciuto ascoltando storie riguardo la Grande Guerra tra le nostre genti ed è sempre stata considerata una grande impresa tra gli Æsir-"

 

"-trucidare uno degli orrendi Giganti di Ghiaccio," lo interrompe Loki. Gli rivolge un sogghigno triste e Thor non riesce a nascondere il rossore che si fa strada sulla sua faccia per la vergogna che gli divampa nel petto. 

 

"Dimmi, hai ancora intenzione di uccidermi, Ása-Thor? Di portare la mia testa con te come segno di virilità, di inchiodarla in alto sopra la mensola del caminetto nelle tue camere reali?"

 

Thor non riesce a ricambiare lo sguardo di Loki dopo quella frase. Fissa i suoi stivali, invece, spingendo lentamente Mjöllnir sotto le pellicce che coprono il pavimento della caverna. Loki gli lancia uno sguardo raggelante, senza disturbarsi a nascondere il disgusto sulla sua faccia. Chiama la sua piccola donnola e insieme spariscono attraverso il foro che Loki ha creato nel cumulo di neve.

 

Thor raccoglie le sue cose, sentendosi un po' arrabbiato con se stesso, e con Loki, per averlo fatto sentire così in colpa riguardo qualcosa che dovrebbe essere considerata una grande impresa. Sicuramente nemmeno i Giganti di Ghiaccio hanno così a cuore gli Æsir. In effetti, avrebbero un numero di ragioni persino maggiore per odiare gli dei di Asgard, dopo che Odino prese loro lo Scrigno degli Antichi Inverni, lasciando il loro regno e la sua gente a fronteggiare una lenta ma inevitabile condanna.

 

Quando finalmente Thor segue Loki e la sua testa spunta fuori dalla caverna, i suoi occhi sono immediatamente accecati dalla neve luminosa tutta d'intorno. Il cielo è blu come lo è ed Asgard in estate, ma la neve che riflette la luce solare lo rende molto più luminoso. Il gigante-aquila Hæsvelgr alla fine del mondo non sbatte più le sue ali ed i venti che crea in quel modo hanno cessato di soffiare. Tutto attorno a loro il ghiaccio si sta scongelando e lentamente gocciola nella luce del sole. Thor pensa che debba essere primavera a Jötunheim. Cioè, se una cosa del genere fosse perfino possibile.

 

Loki è in piedi nelle vicinanze e Thor è sorpreso di vedere lo Jötunn ancora in giro che, a quanto pare, lo aspetta. Non appena Loki era strisciato fuori dalla caverna aveva pensato che avrebbero preso vie separate. Thor si guarda intorno, cercando di individuare un punto di riferimento o qualsiasi cosa che possa indicargli la strada che lo condurrà a casa, ma ci sono solo neve e catene di alte montagne che si estendono fin dove la vista è capace di arrivare. Thor si chiede se vi sia per lui un modo per chiedere a Loki di indicargli la via giusta senza sentirsi totalmente in imbarazzo. Ha bisogno di tornare su Midgard il prima possibile. Thor è sul punto d’ingoiare il proprio orgoglio e chiedere a Loki di aiutarlo, quando nota che lo Jötunn si è mosso in modo da essere più vicino a lui. Molto vicino. E se Thor non si sbaglia, Loki sta inalando e inspirando a pieno il suo odore.

 

“Mi stavi appena annusando?" ride.

 

Le guance di Loki si colorano di un blu profondo nell’essere colto con le mani nel sacco, e non c’è molto che possa fare per negare che stesse, in effetti, annusando Thor.

 

“Beh, come ho detto prima, puzzi come un troll,” mormora Loki, visibilmente accaldato. “A dire il vero, puzzi peggio di un troll. Hai davvero intenzione di tornare dai tuoi animaletti umani in queste condizioni? Ti rinomineranno il Dio dello Sterco.”

 

Thor vuole essere offeso da quelle parole derisorie, ma Loki ha ragione, non può assolutamente tornare con l’aspetto di chi ha dormito per un mese in una piccola