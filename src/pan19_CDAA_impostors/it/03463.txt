erano distratti dallo sgambettare furioso dei marmocchi che continuamente gli sfuggivano. Milo aveva tacitamente sfidato Aiolia ad un pentathlon improvvisato e dopo la gara di velocità erano passati a quella di destrezza, arrampicandosi sugli alberi per cogliere i frutti succosi. Sotto i rami aspettava ben più composto Camus, ancora stordito dal cambio di lingua e clima, con i ciuffetti rossi che si innalzavano sul capo quasi fieri, nei quali Saga amava passare le dita, era inspiegabilmente l'unico tra i piccoli a riuscire ad arginare gli impeti di Milo con la sua compostezza e solo a lui permetteva di guidarlo per mano durante i percorsi più ripidi; qualcosa suggeriva ad Aiolos che la loro relazione sarebbe evoluta e maturata divenendo qualcosa di più forte di un'amicizia, soprattutto la vista del bambino riccio che saltava giù dal ramo, forte della vittoria, e veniva abbracciato per la vita dal francesino. Sofferente quanto Camus per il caldo, Aprhodite combatteva con i propri lunghi capelli mossi che continuamente gli si appiccicavano sul collo, i suoi languidi occhi svedesi erano contratti per la concentrazione di farsi una coda finché, non appena l'estatico salto via dalle sue dita per la terza volta, non si diresse a passi decisi verso Saga porgendogli il nastro. Il ragazzo intrecciò veloce i suoi capelli lasciandolo libero di correre dietro al piccolo italiano che ambiva all'armatura del Cancro; tra i due sembrava essersi instaurata una certa sintonia, talvolta con l'aggiunta silenziosa di Shura, il futuro Capricorn.

Una volta giunti in una radura abbastanza spaziosa, i due ragazzi spacchettarono le cibarie che si erano portati appresso sui cui i bambini si slanciarono voraci, spazzolandosi via tutto in pochi minuti. Una volta rifocillato, Milo saltò sulle gambette agili e scattò verso il bosco, pieno di energia, tirandosi appresso l'invidia di Aiolia che immediatamente lo seguì. A nulla valsero i richiami del fratello maggiore, il piccolo Leone era troppo preso nell'inseguimento dello Scorpioncino che puntualmente gli sfuggiva; così il Sagittario ne approfittò per stare un poco con il compagno che non vedeva da qualche giorno. Si sedette dietro a Saga e l'abbracciò stretto, posando il mento sulla sua spalla, in quella fossetta che gli era sempre sembrata comodissima.

“Come va?” mormorò piano per non turbare l'aria pregna del frinire degli animali e, quasi in risposta, Saga si piegò in avanti per un conato. Tossì forte ma non vomitò, mentre il corpo era scosso da un brivido, immediatamente fermato da Aiolos, il quale si chinò sull'amico scostandogli la frangetta dalla bocca. Rimasero una manciata di minuti in quella posizione, l'uno per calmarsi l'altro per sostenerlo, finché Gemini non si tirò su decisamente più tranquillo.

“E' passata.” commentò “Sto bene” lo sguardo scettico dell'amico non lo scalfì più di tanto ma lo fece la domanda che in quel momento fu posta loro.

“Avrete un bambino?” Aphrodite si teneva con forza ad un albero qualche passo più in su di loro e li spiava con le labbra contratte.

“Di cosa parli Aphrodite?” trasecolò Aiolos tenendo sempre tra le braccia il compagno. In risposta il bambino gli puntò contro il mento con fare di sfida.

“Saga ha capogiri e mal di pancia da tanto tempo. Quando è così arriva sempre un bambino” i suoi occhi lanciavano sguardi traditi e indignati gli uni verso il saint dei Gemelli gli altri rivolti al Sagittario e, prima ancora che uno dei due potesse spiegare l'esatta differenza che intercorreva tra un'innocente influenza e una vera gravidanza -soprattutto chi potesse davvero portare avanti una gravidanza- lo svedese era fuggito, correndo veloce verso l'abbraccio rozzo e soffocante di quell'italiano sfrontato ma rassicurante. Saga, attonito, guardò Aiolos, prima che un urlo soffocasse la sua voce.

“Era Aiolia” veloce il Sagittario scattò in piedi “Vado a vedere cosa sia successo” e si tuffò nel fogliame. Gemini lo guardò correre via prima di alzarsi in piedi lentamente e tornare nella radura dove avevano pranzato, certo che fossero ancora tutti fermi lì, dove infatti li trovò.

Con le ginocchia al petto il piccolo svedese continuava a rimuginare sulla visione di Aiolos di Sagitter avvolto intorno a Saga di Gemini, il suo Saga di Gemini. Immaginò per un breve secondo il saint dal ventre dilatato e teso, riempito dalla stretta soffocante di quel greco dai capelli castani e il sorriso buono, poi provò a figurarsi in mente le calde braccia di Saga che si aprivano per fargli spazio e renderlo partecipe della sua divinità, che accoglievano la stretta di Aphrodite nel suo grembo accogliente. Gli piacque tanto l'immagine che immediatamente smaniò in lui la brama di abbracciare stretto il cavaliere, lo stesso che a passi lenti tornava nella radura, da lui.

Milo aveva fatto il giro intero del boschetto, infilandosi a forza tra i cespugli e lasciando ciocche intere di riccioli neri tra le spine pur di arrivare prima di Aiolia alla radura, senza tenere conto che il compagno non aveva la minima idea di quale fosse la metà della corsa e lo seguiva a vista. Non appena gli sfuggì dallo sguardo, il bambino si sentì perduto, solo in mezzo al bosco e molto lontano da suo fratello e gli altri. Ricordava qualcosa detto da Saga a proposito del cosmo e della possibilità di percepire quelli altrui ma in quel momento