devono essere sempre pronti a uscire di casa al minimo problema ma credo che stasera siano liberi entrambi. Ah, beh, comunque divertitevi!» Stiles, appoggiato sul banco, stava giocando con il cellulare, in attesa dell’arrivo dell’insegnante. Il pack attorno a lui chiacchierava amabilmente: Scott, però, fissò l’amico, ormai fratello a tutti gli effetti, un po’ stupito. 

«Perché dici divertitevi?  Tu dove sarai, scusa?» 

«Ehm, credo che avrò un altro impegno…». 

Per quanto la promessa che il pack si era fatto, fosse quella di non avere troppi segreti, Stiles aveva confidato la sua storia con Derek solo a Scott. Non voleva che lo sapesse Malia, per una questione puramente personale.

Scott colse l’occhiata dell’amico, annuendo. « Ok, fratello, sarà per un’altra volta…».

Malia, lì accanto, si voltò verso Kira e Lydia. 

«Ragazze, questo pomeriggio facciamo un giro? Ho visto un paio di scarpe mica male, al negozio vicino casa tua, Kira, potremmo dare un’occhiata…» Kira annuì convinta ma Lydia la fermò: «Scusa, vorrei tanto ma devo prepararmi, ho un impegno importante e vorrei essere al meglio…». 

«Oh davvero? Beh, ok, se vuoi usciamo solo noi?» chiese Kira, impaziente, in direzione della Hale. 

«Mmm, sì. Anche perché poi dovrò sorbirmi una cena con “i nuovi amori” di mio padre e mio cugino. Vorrei sapere chi sono quelle due pazze che si sono innamorate di loro. Passi il fatto che sono attraenti entrambi…ma poi? Mio padre è psicopatico, e Derek è sempre taciturno. Bah, saranno sante donne quelle che incontrerò stasera. E’ probabile che le abbiano ripescate dall’Echo House». 

Stiles sgranò gli occhi, tentando di cambiare discorso, venendo però anticipato da Lydia, che stranamente sembrava nervosa. 

«Malia, non mi sembra il momento di tirare fuori vecchie situazioni e soprattutto certi luoghi che non voglio ricordare. Pensiamo al fatto che abbiamo un test tra qualche minuto e nessuno di voi ha ripassato nulla… ». 

Il cambiamento repentino di discorso insospettì il solo Stiles, più arguto degli altri. Il ragazzo, però, pensò alle parole della Hale e al riferimento poco educato che aveva rivolto alla Echo House: vecchie cicatrici ritornarono per un attimo a galla, prima che Stiles immaginasse in fretta il volto di Derek, metodo che usava per calmarsi durante i momenti di sconforto. 

Si era innamorato di quel ragazzo che, una sera di qualche mese prima, gli aveva sciolto il cuore semplicemente con una frase: «Sei la mia ancora, Stiles, tengo a te più della mia stessa vita, e ho lasciato Braeden perché, da quando mi hai chiesto scusa per esserti introdotto nella mia proprietà per cercare l’inalatore di Scott, non ho mai smesso di pensare a te» .Per quanto lo Stilinski lo avesse negato a sé stesso e al mondo intero, il ragazzo aveva trovato da sempre interessante Derek. Interessante, misterioso e decisamente sexy. Da quando l’aveva conosciuto sul serio, lentamente si era affezionato a lui sempre più profondamente senza mai rivelarsi, per paura e per vergogna. 

Da qualche mese a quella parte, però, la paura e la vergogna erano state sostituite da amore e complicità: la storia con Malia era stata archiviata, perché Stiles sapeva di non amarla, ed era conscio che la ragazza avesse una simpatia nascosta per il proprio Alpha, ovvero Scott. Quindi i due avevano deciso di essere semplicemente amici, senza che Stiles avesse ancora rivelato il vero motivo della rottura.Lo stesso era accaduto tra Braeden e Derek, con la ragazza che si era dimostrata matura abbastanza da rispettare la scelta dell’Hale. E poi la giovane era così carina con Parrish. Era lui la sua anima gemella, perché Derek apparteneva a Stiles. Per quanto fossero melensi e zuccherosi quei concetti, erano la verità. 

Derek apparteneva a Stiles, e Stiles a quel ragazzo che da “Sourwolf” era diventato “Derbear”. 

Un rumore di tacchi interruppe il vociare della classe. La professoressa entrò con una risma di fogli in mano, facendo sbuffare i ragazzi tranne Lydia, che ridacchiò fiera: amava i test, amava studiare e ne andava davvero orgogliosa. 

…….

Il cielo azzurro cambiò d’abito, decidendo di indossarne uno più scuro, disseminato da puntini luminosi, famosi per essere il riferimento dei marinai quando essi si perdevano. La sera era calata, fresca e piacevole, su Beacon Hills e le luci della città che iniziava la propria “movida” si mescolarono a quelle dei fari di una macchina abbastanza datata, di un color azzurro pastello. La Jeep di Stiles parcheggiò esattamente accanto alla Camaro di Derek: le stesse macchine, così vicine, rispecchiavano il rapporto stretto di chi le possedeva. 

Il ragazzo scese dall’auto divertito e un po’ emozionato. Lo faceva ridere soprattutto il pensiero di vedere i volti stupiti di Malia e Peter, quando lui si sarebbe presentato come “ragazzo di Derek”. Era disposto a sopportare le frecciatine dell’Hale maggiore, che sarebbero arrivate sicuramente, se accanto a lui c’era quel “Derbear” che tanto amava.Avrebbe sopportato qualsiasi cosa, con Derek di fianco, ora che ci pensava.