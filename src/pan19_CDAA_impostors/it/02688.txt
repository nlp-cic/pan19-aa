clienti.” Spiegò, senza nemmeno far finta di essere imbarazzato e Maria Hill, che sbucò come una pantera da una delle tende e agguantò il malcapitato biondo urlandogli qualcosa che sembrava “Steve, pezzo di idiota, dobbiamo ripassare la coreografia e, per Diana, cosa ti sei messo!?”, salvò Loki dall'imbarazzo della risposta. Il moro vide Tony bestemmiare con lo stesso tono di un bambino che fa la conta, mentre cercava di ripescare una palla finita nel secchio dell'acqua piovana, e decise che, almeno fino all'inizio dello spettacolo, si sarebbe rintanato nella roulotte.

Le luci soffuse del tendone centrale elettrizzavano l'aria, rendendo tutti irrequieti e desiderosi di salire sul palco. Tony, con un ridicolo cilindro in testa che sarebbe stato meglio a Loki, visto che era lui il prestigiatore, palleggiò ancora le quattro sfere.
“Sono pronto.” disse soddisfatto, e Steve, al suo fianco, gli strinse una spalla. “Bravo amore.” squittì in un tono che fece venire il voltastomaco a tutti -persino a Thor, Steve era veramente letale quando parlava con il ragazzo- e Maria Hill pensò che fosse un buon pretesto per rifilargli la ventesima o trentesima gomitata della serata.
“Rimani concentrato.” disse acida, e si aggiustò la tutina aderente. Aveva il suo fascino, era da ammetterlo, ma non batteva di certo Natasha, che sfilava con la mercanzia in bella mostra. Steve, a quell'imperativo, impallidì, quasi si fosse reso conto solo in quel momento che stava per entrare in scena, e divenne di un lieve color pistacchio. Loki, accartocciato tra le scale e il palco, si picchiettava sugli stivali, lunghi fino a metà coscia (nulla aveva potuto contro l'ira funesta di Fury che sceglieva i loro costumi) e provava ad ignorare lo sguardo ardente di Thor. Lo scandivano (compaesano di Loki, come amava ripetere) era a penzoloni sul palco, con i tacchi a sfiorare debolmente le spalle del moro, e lo fissava senza pudore da … da quando Loki si ricordava, a dire il vero. Gli faceva la corte da quando era entrato in quel circo, all'età di sette, otto anni massimo, e non aveva più smesso. Al moro nemmeno dispiaceva quel biondo un po' tardo (forse aveva preso un paio di pesi da cento chili in testa, mentre li lanciava in aria) ma gentile, ma rifiutava per puro dispetto. E poi, ad essere sinceri, aveva altro a cui pensare, come a quegli orrendi stivali che gli stavano facendo sudare i polpacci e alla vittima che non aveva ancora trovato. Clinton si aggiustò l'arco.
“Hey Loki.” lo richiamò inquisitorio “Mi manca una freccia, ne sai qualcosa?”
“No.” disse perfettamente controllato l'altro, cercando di evitare che il suo elmo cornuto (sì, aveva lottato pure contro quello ma si era dovuto arrendere all'evidenza che non avrebbe convinto il nero a cambiare nulla) si impigliasse nei lacci di cuoio di Thor sopra di lui.
"Sarà...” Burton non era convinto, ma sbuffando rivolse l'attenzione a Coulson. “Dove trovo la concentrazione per tirarti addosso dei coltelli se sei vestito come la versione ubriaca e pestata di Joker?” gli chiese, mentre il pover uomo cercava di restare in equilibrio sulle scarpe da pagliaccio, lunghe cinquanta centimetri, che indossava, evitando di far colare il cerone.
"Sì, sei orrendo.” aiutò la situazione Tony, facendo rimbalzare tutte e quattro le palle sulla testa del fidanzato Steve, ormai tendente al verde bottiglia.  “Rilassati Cap.” gli sorrise, usando il nomignolo che aveva coniato per il fidanzato (ovviamente ne aveva uno per tutti) nel tentativo di aiutarlo a distrarsi, ma ottenne solo un potente ululato da parte del biondo e la sua immediata fuga.
“Sono un fallito!” abbaiò contro la collega Maria, e sparì, inseguito da Tony (che in arte Fury aveva fatto chiamare l'Uomo di Ferro, ovviamente senza un motivo specifico), che per poco non rimise la pelle sui fili delle luci gettati a terra. Natasha entrò tutta tranquilla dentro il tendone.
“Allora, branco di incapaci.” li salutò con la sua solita gentilezza. “Come va?” Steve le passò di fronte urlando, inseguito da Tony, e la ragazza, quasi abituata a quegli scatti improvvisi da donna mestruata del biondo, si tirò la frangetta. “Ok, qual'è il suo problema?” chiese, molto vicina ad una crisi, a Maria, ma la ragazza la ignorò, andando a cercare Bruce per sedare il biondo. La rossa guardò i due ragazzi scandinavi rimasti, insieme all'arciere e alla sua vittima.
“Senti, sladost (dolcezza)” disse, con voce bassa e sensuale, a Burton. “Il vecchio è un riccone che può sganciare una cifra esorbitante per questo spettacolo, quindi vedi di non far sì che delle frecce vaganti ‘per caso’ gli si ficchino in un occhio, intesi?” baciò il ragazzo sulle labbra con delicatezza; poi, data una pacca sulla spalla a Coulson, mandandolo gambe all'aria, si dileguò.
“Andiamo di là, ti devi togliere queste scarpe da cretino.” intimò l'arciere, e portò via di peso il malcapitato. Rimasti soli, i due