sussultare e Keith alzò la testa di scatto. Lance era di fronte a lui, con un'espressione preoccupata sul volto.Aveva ancora la camicia aperta, notò indugiandovi un attimo di troppo, e i capelli bagnati tirati indietro sulla fronte: probabilmente era andato a rinfrescarsi prima di raggiungerlo.« É tutto a posto? » chiese ancora. « Qualche... problema? »Keith impiegò un istante a capire a cosa si riferisse, poi scosse la testa. Ci mancava solo quello.Però doveva ammettere che Lance era stato gentile a preoccuparsene. Già, anche se pochi minuti prima gli si stava strusciando addosso e lo stava... baciando...Keith si passò una mano sulla faccia, sperando di dissimulare il rossore e il disagio con un sospiro.« Ho solo bisogno di un po' d'aria. » rispose alzando la voce per farsi sentire. « Qui dentro si muore di caldo. »Lance gli rivolse un sorrisetto allusivo.« Posso capirlo, ho visto come la guardavi. È bella mia sorella, eh? »Colto alla sprovvista dalla domanda inaspettata, Keith assunse un’espressione stupita.« Tua sorella…? Beh, sì, è bella… »Non era esattamente il tipo di discorso che si era aspettato. Alla sua risposta, Lance si accigliò.« Ehi! Non guardarla troppo, è pur sempre mia sorella! » esclamò.« Veramente non è che la stessi proprio guardando… »« Ah, no? Allora cos’è quell’espressione? »Keith non ci capiva più niente, non riusciva a distinguere se fosse Lance a sprofondare nel baratro dell’incoerenza o lui stesso. Quel discorso era totalmente privo di senso, non era da Michelle che si era voluto allontanare.« Senti, ho davvero bisogno d’aria. » insisté Keith, sperando che questa volta il messaggio giungesse a destinazione. Fortunatamente, Lance non proseguì lo spinoso discorso: annuì, indicando una porta laterale.« C'è una pista all'aperto con dei divanetti un po' più appartati, andiamo a sederci là. Tra poco ci raggiungerà anche Michelle, in pausa. »

Lance scrutò Keith, seduto nell'angolo più esterno del divanetto e sospirò.Probabilmente non se ne rendeva neanche conto, ma era chiaro che stesse cercando di stare il più lontano possibile da lui.Aveva fatto una stupidaggine, non avrebbe dovuto lasciarsi trascinare dalla musica, dall'atmosfera e... da tutto il dannatissimo rum che c'era in quel Cuba Libre.Perché, parliamoci chiaro: in barba a quello che aveva detto Michelle, lui aveva capito al primo sorso che quella roba era all'80% alcool. E andava bene, davvero, ma forse non era stato correttissimo non dire nulla a Keith.Gli lanciò un'occhiata di sottecchi e si rese conto che aveva ancora le guance leggermente arrossate.Teneva una mano appoggiata sul collo, come se niente fosse, proprio nel punto in cui lo aveva baciato. A ripensarci sentiva caldo.C'era davvero troppo rum in quei cocktail. Avrebbe dovuto chiedergli scusa. Avrebbe dovuto dirgli anche qualcos'altro.« Boooys~ »L'esclamazione di Michelle, che si avvicinava con due bicchieri in mano, lo strappò da quelle considerazioni.« Oh, non fate quelle facce! » continuò la ragazza. « É tè freddo, semplicemente tè freddo, per rinfrescarvi un po'. Offre la casa. »Lance la guardò di traverso, poi accettò il bicchiere e fece per passare l'altro a Keith.Il compagno gli lanciò un'occhiata che avrebbe incenerito un sasso, degna della sua fama di Paladino Rosso, e Lance capì che prima ci metteva una pezza e meglio sarebbe stato.« Mi stai davvero tenendo il muso? » provò a chiedere e, non ottenendo risposta, si sentì quasi in dovere di stuzzicarlo. « Keeeeeiiith~ Kitty-boy~ »A quel punto Keith si voltò di scatto, con aria tempestosa, e lo fissò dritto negli occhi.« Smettila, Lance! Estoy embarazado de ti! »A quelle parole, Lance sbiancò, gelandosi sul posto.I suoi processi mentali, ancora rallentati dall'alcool, impiegarono qualche secondo di troppo a capire e a realizzare che Michelle, seduta di fronte a loro, era crollata con la testa sul tavolo e stava ridendo in modo incontrollabile.Dai tavolini a fianco provenivano altrettante risatine e alcuni degli avventori li indicarono parlottando tra di loro.« Sei stata tu, lo sapevo! Sei... sei orribile! Keith, sai almeno cos'hai appena detto? » esclamò, non credendo alle proprie orecchie.L'amico gli rivolse uno sguardo confuso.« Certo, ho detto che sono... »« No! Non lo sai! » lo interruppe Lance, strillando. « Altrimenti, fidati che non l'avresti detto. Non ripeterlo mai più a nessuno. E tu smettila di ridere, sorella degenere! Se l'avesse detto a chiunque altro... »« Gli ho spiegato che doveva dirlo solo a te. » rispose Michelle, prendendo fiato a stento tra una risata e l'altra, e Lance desiderò affogarsi in quel bicchiere di tè freddo quando Keith iniziò a insistere per avere l'esatta traduzione di quelle parole.

Il giorno dopo, Lance aveva fatto di tutto per comportarsi come se niente fosse: alla fine era stato solo un ballo e, anche se la situazione