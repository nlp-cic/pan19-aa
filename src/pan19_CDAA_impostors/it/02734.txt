natura aveva smesso di preoccuparsi per lui.

Perché gli Omega non si curano degli Alfa, ma sono gli Alfa a occuparsi degli Omega, incapaci di badare a se stessi.Eppure lui aveva trovato l’eccezione alla regola. Un Alfa psichicamente debole, che aveva bisogno di un appoggio. Rudy sapeva che il suo altruismo non era incondizionato, ma la verità era molto più difficile da ammettere: aveva tanta, tanta voglia di essere curato da qualcuno, ma questo qualcuno non arrivava. E allora aveva notato che dare le stesse attenzioni che cercava lo faceva sentire meglio, perché immaginava che quelle stesse attenzioni fossero rivolte a lui. Immaginare di avere quello che si desiderava, donandolo il frutto proibito ad altri. Più lo avrebbe distribuito, e più si sarebbe sentito completo. Ma erano assai magre consolazioni, quando l’Alfa ferito rispondeva mediamente con un colpo in fronte. Per quante volte ci provasse, da lupo Rudy veniva sempre “incluso” automaticamente tra le proprietà di John, senza la normale baruffa che precedeva lo stabilire di dominante e dominato. Rudy abbassava le orecchie e uggiolava, cercando di mostrarsi territoriale, ma i suoi ringhi non avevano molto effetto. John si limitava a muovere un orecchio scuro, guardandolo con evidente noia prima di sbadigliare e pensare ad altro. Considerava l’Omega tutto tranne che una minaccia per il suo comando. Ogni qualvolta che Rudy tentasse un approccio fisico al lupo grigio, questo ricordava mostrando i denti quale fosse il suo posto, ricacciandolo nel buio angolino in cui si relegava nei momenti di sottomissione massima.  Poi, però, le cose andarono meglio. Una lappata sul capo, solo per lasciargli addosso il proprio odore, e renderlo - finalmente! - un suo subordinato in maniera ufficiale. Almeno in mezzo agli altri. John lo invitò anche in Centrale, per farsi aiutare in un caso. Rudy avanzò a testa alta, orgoglioso del lievissimo odore che si portava addosso. Qualcuno si girò, sentendo un odore rassicurante - per alcuni, mentre altri lo definivano… fastidiosamente familiare - addosso a quello acidulo di Rudy. Vide la Sthal scuotere la testa con un sorriso, mentre Paul ridere di come il menomato avesse fatto coppia con l’altro sfigato. Il tempo passò ancora, e John si accorse con i suoi tempi che Rudy forse non badava a sé perfettamente. Ogni tanto, da lupo, si fermava a sistemargli il pelo, o ad offrirgli del caffè da umano. Si sentiva al settimo cielo. Fino a quando non arrivò Dorian.  L’assegnazione di un compagno a John era prevista. Un androide che era quasi del tutto un mannaro. Più capace di provare sentimenti di molti, lì dentro. Rudy lo sapeva bene, era stato lui a spegnere Dorian, ed era stato sempre lui a tenerlo in perfetto stato durante quegli anni. Quando lo aveva riattivato per il suo Alfa, per John, si sentiva elettrizzato. Come se stesse per dare vita all’ultimo tassello del loro branco, quello mancante. Tutti e tre assieme sarebbero stati un’ottimo branco, un ottimo gruppo. Con John alla guida, sarebbe stato tutto perfetto. Solo loro tre, amici, compagni, fratelli, uniti sotto Kennex, il loro Alfa. Oh, quante cose meravigliose sarebbero accadute!

 Ci mise parecchio, a capire. Che l’odore di John addosso a Dorian era stato messo praticamente durante il loro secondo giorno assieme. Che l’ammontare di odori, addosso a Dorian, fosse del 99% di provenienza esclusiva di John. Così forte da far urlare “John” molto prima di “Dorian”. Rudy stava parlando delle analisi di quella testa, come sempre, quando aveva notato Dorian sistemare il colletto della giacca di Kennex con una naturalezza e con una tranquillità che non avrebbe ritenuto possibili. E John, Kennex, non si era mosso di un centimetro. L’odore dell’Alfa riferiva che quell’azione non solo non era sbagliata o vietata dalle sue rigidissime norme sullo spazio fisico, ma addirittura normale e benvenuta. Rudy dovette recuperare il filo del discorso due volte, distratto da quella scena che non avrebbe mai ritenuto possibile applicata a sé e John. John, il quale non gli aveva concesso più di un paio di lappate sul capo a settimana.

Un paio? In effetti, da quando era arrivato Dorian, il tempo che lui e il poliziotto stavano assieme si era assottigliato sempre più. Un leggero guaito di saluto, poi una spinta affettuosa del muso nel collo del compagno color cioccolata e via, verso i loro casi e le loro mille avventure. Il suo odore, in pochi giorni, si era fatto nuovamente neutro. Acqua tonica, dove l’acidulo aveva preso il sopravvento. Un acidulo che piaceva ancora di meno ai pochi. Tutto questo, fino all’arrivo dell’Embolo.  Non l’aveva vista arrivare, Rudy. L’aria di fregatura, di manipolazione, che c’era dietro tutto quel dolce e croccante odore di torta che aveva addosso quel giorno John. Inebriato dal suo odore, si era lasciato avvicinare - anche troppo - dall’Alfa, che voleva proporgli una missione sotto copertura. “Di certo non puoi presentarti così” gli aveva detto, prima di iniziare a lappargli il pelo una, due, tre volte. Rudy era rimasto fulminato. Dopo