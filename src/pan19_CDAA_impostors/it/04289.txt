, vividi come la luce di un mattino d’estate. Così anche la voce, che talora risuonava limpida, talaltra ovattata come da una grande distanza. Soprattutto, per quanto si sforzasse, non riusciva mai a ricordarne il nome, il cui suono le scivolava attraverso la mente come sabbia attraverso un setaccio. Solo l’iniziale permaneva, come ricamata a mano, in lettere volanti, eleganti. Una elle.Aveva cercato il suo volto ovunque, in ogni tempo, senza mai trovarlo. Fra gli invitati al gran ballo dei suoi diciott’anni, trovando la morte al suo posto. Fra le popolane delle calli di Venezia e dei vicoli di Parigi; fra le ragazze della buona società, le più audaci e le più timide; in tutte le sue vittime.Aveva creduto che fosse L, per un certo periodo. L’oro nei capelli, un’iniziale: tanto era bastato - nonostante i mille dettagli impossibili - a volersene convincere.Ma non era mai stata L.L’aveva cercata ovunque, in ogni tempo, con quella nostalgia struggente che si prova soltanto per qualcuno o qualcosa che non hai mai incontrato. Finché Laura non aveva trovato lei.Era incredibile, pensò Carmilla, come le uniche ferite che mai guarissero quand’era un vampiro fossero quelle esterne.Ogni danno fisico al suo involucro, per quanto spaventoso, si rimarginava a velocità innaturale. Le ferite interne, invece, non l’abbandonavano mai. Mai. Nemmeno ora, che la vita era tornata ad abitare il suo corpo. Tutt’al più si sommavano.Quanto sarebbe stato più semplice poter dare tutta la colpa a lei, alla piccola Mircalla! Le fragilità ritrovate. Goffaggini dimenticate. Paure ripide e scivolose come scogliere in inverno. Il senso di solitudine. Ma chi voleva prendere in giro? La piccola Mircalla non c’entrava nulla, come sempre. Era innocente, come era stata fino alla sua morte. Le paure, gli incubi, li aveva collezionati lei stessa come souvenir dai secoli. La solitudine che si era raccontata di prediligere, vasta e fredda come gli spazi fra le stelle. Nuove ferite a sommarsi alle altre.Cic. Ciac.Era cominciato con gli incubi, nel buio della notte, in quel buio protetto accanto a Laura che non era mai del tutto tranquillo, ora, per lei. Perché le mancava il suono del suo cuore.Nel suo incubo peggiore Carmilla è completamente coperta di sangue. Questa cosa la confonde ogni volta. Non riesce a capire, non riesce a collocarsi nel tempo e nello spazio. Dov’è? Quando? Perché tutto quel sangue?È appena risorta dalla bara che l’imprigionava - quel ventre gonfio di sangue che non l’avrebbe mai partorita - per essere scaraventata nei giorni più bui del ventesimo secolo? No, c’è qualcosa che non va. C’è qualcosa di molto sbagliato nel sangue che le cola lungo tutto il corpo, gocciando copioso sul pavimento. Una sensazione di panico sottile comincia a farsi strada in lei, strisciandole dentro, invadendola, lasciando una scia appiccicosa sulla superficie delle emozioni. Guastandole. Dov’è? Cos’ha fatto?“Cos’hai fatto?!” le chiede Laura urlando roca, d’un tratto di fronte a lei. Sgomenta, disgustata, con uno sguardo che non le ha mai visto, ma che Carmilla ha già visto, ha già visto da qualche… “Sei un mostro!” urla, indietreggiando. Orrore puro negli occhi di Laura che non le permette nemmeno di darle le spalle, mentre passo dopo passo si allontana da lei, camminando all’indietro.“No!” cerca di urlare Carmilla, ma al posto delle parole un fiotto di sangue le sgorga dalla gola. Ora è tutto chiaro. Non è il sangue di qualcun altro. È il suo sangue, il sangue della piccola Mircalla. Sgorga a fiotti, come nella notte in cui l’hanno assassinata. Ricoprendola. Colandole fin sulle dita. Portandosi via l’unica vita che avrebbe conosciuto, pensa.“Laura!” riesce a dire, in mezzo al terrore montante. “Non te ne andare, Laura aiutami!”Laura sta scuotendo la testa, con quel suo modo di fare che ha quando qualcosa è sbagliato, troppo sbagliato, e sì, accidenti se è sbagliato, ma non come pensa lei.“Aiuto!” - ma non è che un gorgoglìo. “Assassina,” bisbiglia Laura accusandola con la voce del suo stesso inconscio. “Assassina.”“Laura, non mi lasciare!” riesce finalmente ad urlare, ed è a quel punto che in genere si sveglia. In genere.BOOM.Un terzo botto.Non mi lasciare.Gelo dentro di sé, immobilità. Laura le era accanto nel buio, reale come nulla era mai stato prima o sarebbe potuto essere dopo.“Non ti lascio,” le diceva, stringendole il braccio, facendo scorrere la stretta giù fino alla mano, intrecciando le dita alle sue. “Non ti lascio. Sono qui, Carm.”Oh mio dio. L’aveva detto ad alta voce. Come… Oh mio dio.“Non ti lascio.”E improvvisamente non era più mortificante, solo incredibilmente doloroso e al tempo stesso un sollievo indicibile: lacrime silenziose le scorrevano lungo le guance.“Vieni.” Le stava dicendo Laura fra le