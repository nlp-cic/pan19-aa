I just don’t believe 



Maybe you’re the same as me 



We see things they’ll never see 



You and I are gonna live forever 


Si voltò per vedere da dove provenisse, e scoprì con sorpresa che era Jonny la fonte di quella canzone che era uscita tre anni prima. Il chitarrista stava infatti canticchiando Live Forever degli Oasis come se non gli importasse che qualcuno potesse sentirlo. Forse era in uno di quei momenti di astrazione che ogni tanto coglievano anche Chris, pensò il cantante, che lo guardò ed ascoltò per qualche secondo. Non aveva la voce decisa di un cantante, certo, però era piacevole. Il chitarrista, sentendosi forse osservato, smise di pulire e di canticchiare e si voltò verso l’amico. Quando si accorse che Chris lo stava ascoltando, e anche attentamente avrebbe detto, sentì le guance tingersi di rosso.

-Scusami, ogni tanto lo faccio senza accorgermene. - disse timidamente.

-Nessun problema Jonnyboy, stavi andando bene. - replicò il cantante sorridendo, tentando di fargli capire che non era per niente fastidioso. Avrebbe voluto invitarlo a continuare, a canticchiare qualsiasi cosa, ma d’altra parte non voleva disturbare l’amico più di tanto. Optò perciò per far finta che nulla fosse successo e sperò in cuor suo che quella non fosse l’ultima volta che sentiva Jonny cantare.

 

Fortunatamente per Chris non passò troppo tempo da quella volta, anche se nel frattempo la band si era completata con l’arrivo di WIll e l’episodio era andato dimenticato. Successe una sera al loro appartamento. Chris era sul divano, davanti alla tv accesa, su un canale a caso ad un volume basso, in modo tale da non disturbare il flusso di pensieri del cantante. Fu quando sentì una melodia canticchiata spensieratamente dalla cucina che riprese contatto col mondo che lo circondava e ascoltò attentamente. Era Jonny, ma non era una canzone che conosceva. Strano. Provò a concentrarsi. Nulla.

-Jay? - disse, alzandosi dal divano e prendendo la chitarra acustica.

-Sì? - replicò Jonny, smettendo l’attività che aveva catturato l’attenzione dell’amico.

-E’ una canzone di qualcun altro quella che stavi canticchiando?

-No, è… una melodia che mi è venuta in mente l’altro giorno.

-Potresti ricanticchiarla? Se ti va. - chiese Chris, puntando gli occhi azzurri in quelli verdi del chitarrista.

-Va… bene. - rispose Jonny, che tossicchiò e riprese l’attività, tentando di farlo il più accuratamente possibile. Chris ascoltò con molta attenzione, pensando a come tradurre quella melodia in note da suonare alla chitarra. Jonny si fermò e guardò l’amico, in attesa. Il cantante prese coraggio e suonò quello che Jonny aveva canticchiato ed il risultato inizialmente non fu dei migliori, ma con l’aiuto dell’ ispiratore di quella melodia, alla fine della serata avevano una nuova canzone da presentare al resto della band. -Grazie Jay, davvero, ne avevo bisogno. - disse calorosamente Chris, rimettendo al suo posto la chitarra acustica. - Sarà una hit, te lo garantisco! - aggiunse con ilarità, battendo una mano sulla spalla dell’altro, che rise e regalò all’amico un sorriso luminoso.

 

Da quella volta Jonny canticchiò in presenza di Chris con meno timidezza di prima, e Chris gliene fu segretamente - o almeno così credeva - grato. In men che non si dica la versione cantante inedita di Jonny apparì anche negli album della band, anche se limitata inizialmente al coro di Yellow. Arrivarono poi i suoi timidi ma importanti interventi durante i concerti. Arrivò Fix You, il cui coro coinvolgeva tutti i membri, rendendo il messaggio della canzone ancora più simile ad una promessa che sarebbe stata mantenuta. Arrivò Viva la Vida or Death and All His Friends, traboccante di interventi vocali di tutti i membri.

 

La timidezza di Jonny, però, non scomparve mai del tutto, e Chris lo notò. Il cantante, un po’ per piacere personale, un po’ per stuzzicare il migliore amico sapendo che non l’avrebbe fatto arrabbiare, un po’ per mostrare che non era l’unico a saper cantare, cercò allora di coinvolgerlo.

Successe una volta in Giappone, mentre stavano cantando e suonando in mezzo alla folla I’m a believer dei The Monkees. Notando che al primo coro Jonny non aveva cantato, appena iniziò il secondo Chris attirò la sua attenzione toccandogli la spalla, facendo sorridere il chitarrista che però continuò iperterrito a non cantare. Al suo “Jonny! I’m in love”, che suscitò le risa del pubblico - finalmente! - l’amico partecipò al coro.

 

La volta in Giappone non fu l’ultima, anzi, fu solo l’inizio. Innumerevoli sono, infatti le volte che Chris interrompe Don’t Panic quando si accorge che il timido chitarrista canta con o senza di lui, e ogni volta il pubblico e i loro amici accolgono l’interruzione e la strofa cantata due o tre volte con sorrisi e applausi. Ciò che più interessa a Chris, però, è che Jonny riceva i complimenti che si merita e che si senta incoraggiato a cantare, nonostante non sia una cosa che ama fare. E’ per questo che mantiene il contatto visivo