. Se non fosse successo tu saresti andato avanti con la tua vita e, forse, tra vent'anni lui sarebbe venuto a cercarti, se lo avesse desiderato. Forse non sono la madre migliore del mondo, ma sono in grado di occuparmi di lui da sola. Come mi ha giustamente ricordato quando mi hai lasciato a Melbourne, io non ho bisogno di te.” Ho annuito ignorando la fitta di senso di colpa al mio stomaco e sono uscito dalla stanza raggiungendo John che chiudeva in quel momento la cornetta del telefono. “Andiamo.” l'ho invitato cercando di spingerlo verso l'uscita. “Devo esaminare i filmati delle telecamere.”“E Irene? Vuoi lasciarla sola in quello stato?”“Lei se la caverà.” “No, Sherlock. Io non la lascio sola così. Sono un dottore e non posso semplicemente far finta di niente. Se vuoi vai pure, ma io resto ancora sino a che non va a riposare.” “Sempre pronto a fare la cosa giusta, vero, dottore?” “E tu sempre pronto a fare lo stronzo, vero?” Abbiamo sorriso entrambi. I nostri battibecchi sono sempre l'ideale per smorzare la tensione. “D'accordo. D'altra parte io non potrei aiutarla, tu invece sei la persona adatta. Grazie, John.” Lui ha annuito ed è tornato nella stanza in cui Irene era rimasta a fissare il vuoto. Ho fatto un sospiro e sono uscito dalla suite e dall'hotel.

3 Sono rientrato a Baker Street e mi sono precipitato al piano di sopra ad analizzare i video. Ci è voluta un'ora per trovare qualcosa ma, finalmente, nel video di sicurezza della banca si intravede una macchina scura entrare nel vicolo. Prendo nota mentale della targa e osservo l'auto con lo zoom. Ha le gomme nuove e con uno spesso strato di una strana sostanza bianca. I vetri sono oscurati quindi non è visibile chi è all'interno. Faccio dei fermo immagine che salvo e poi passo al video successivo. In quello dell'hotel riesco persino a intravedere il momento in cui il bambino viene preso in consegna dall'autista. Anche la sua faccia viene immortalata e salvata nel mio computer. Purtroppo non riesco a vedere chi è seduto nel sedile posteriore e prende il bambino. Quando l'auto riparte solleva una nuvola di polvere bianca, la stessa che ho trovato sugli abiti della baby-sitter e della guardia del corpo. Quando controllo l'ultimo video ottengo un altro pezzo del puzzle. Una mano. La mano di chi prende il bambino è una mano femminile. Con lunghe unghie smaltate di blu e un elegante quanto costoso braccialetto al polso. Quella donna, chiunque sia, è la colpevole del rapimento. Ora mi mancava capire dove lo tenevano. Dovevo analizzare quella polvere bianca, mi serviva il laboratorio. Mi serviva Molly. Ho preso in mano il telefono trovandoci un messaggio appena ricevuto da John. Irene Adler sta riposando. Torno a casa. Aggiornami se ci sono sviluppi. JW Grazie. Possibili sviluppi, ma per stasera ho già abusato troppo della pazienza di Mary. Domani ti aggiornerò. SH Dopodiché ho scritto a Molly. Ero restio a coinvolgerla, ma avevo bisogno di lei per entrare al Barth's. Ho bisogno di te. Campione importante da analizzare. Ci vediamo al Barth's? SH Sono quasi a casa. Tengo il taxi e ci andiamo assieme. MHo sorriso. Amo quando Molly riesce a sorprendermi, e quella volta è riuscita a farlo. Senza attendere sono sceso in strada e ho atteso. Dopo appena un minuto, il taxi si è accostato. Ho aperto la portiera e il viso di Molly al suo interno mi ha accolto. “Stai cominciando a prevedere le mie mosse. Non so se esserne felice o preoccupato.” ho detto sorridendole. “Perché preoccupato?” “Perché significherebbe che sto diventando banale.”“Non lo sarai mai, Sherlock. O almeno non per me.”“Sapevi che ti avrei chiesto di raggiungermi al laboratorio, vero?”“Ma non sapevo quanto ci avresti messo.” “Mi farò perdonare per questa notte in bianco, promesso.”“Sherlock, ormai dovresti sapere che puoi farmi passare tutte le notti in bianco che vuoi.” ha replicato lei con tono malizioso. Ho sospirato e l'ho attirata a me, senza preoccuparmi di quello che il tassista poteva pensare, e l'ho baciata avvolgendole il viso fra le mani. “Molly Hooper, cosa farei senza di te?”“Saresti costretto a forzare l'ingresso del laboratorio del Barth's.” “Ovviamente.” ho replicato ridendo. “E soprattutto mi sentirei molto solo.” “Hai sempre detto che la solitudine non era così male.”“Mentivo. E lo sai bene.” Lei ha riso e mi ha baciato sul naso affondando le mani fra i miei capelli. Oh, Molly. Siamo arrivati al Barth's più velocemente del solito. A quell'ora non c'era molto traffico. Senza perdere tempo, ci siamo diretti subito in laboratorio e abbiamo iniziato ad analizzare i due campioni di polvere bianca. Ci siamo immersi entrambi nel lavoro e quando finalmente abbiamo avuto dei risultati era l'alba. Si trattava di Silicio di Grado Solare, utilizzato negli impianti fotovoltaici. Per averne una quantità simile da ricoprire le gomme di quell'auto