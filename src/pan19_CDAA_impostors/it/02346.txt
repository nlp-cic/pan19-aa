quindi si dedica completamente al proprio dono: quando finisce di aprirlo, si lascia invadere dal profumo di mela e cannella proveniente dalla scatola.  

“Crumble di mele? Il mio preferito!”

“Lo so.”

“Non te l’ho mai detto… ah,” ridacchia Chris, “ovviamente l’hai dedotto.”

Sherlock gonfia il petto, inorgoglito e lusingato da quel complimento. “Ovviamente.”

Chris ridacchia e dopo aver cercato alcune posate di plastica in uno degli scatoloni, sistema al meglio la confezione del dolce tra sé e Sherlock. “Diamoci dentro: non sarò bravo come te a dedurre, ma so bene che l’abbinamento mele e cannella piace anche a te.”

“Ma è per te!”

“Non smonterò questo benedetto banchetto finché non finiremo questo crumble insieme!”

Sherlock ride di gusto. “Okay.”

 


6 GENNAIO 199923 anni


Quell’anno, Sherlock è a Winter Wonderland fin dalla mattina. Mentre aspetta che Chris finisca di servire una cliente, giochicchia con un riccio di pezza finito nella pila degli scarti a causa di una zampa cucita male. È cresciuto, Sherlock, il cui sguardo è quasi sempre accigliato e il malumore riesce a dissiparsi solo in pochissime circostanze, una delle quali è proprio il giorno del suo compleanno.

“Vecchia spilorcia, avrebbe anche potuto lasciarti quel pound in più,” dice, finalmente, quando la cliente si è allontanata: non che si sia trattenuto per evitare di mancarle di rispetto, bensì per non far perdere a Chris quella già piccola fonte guadagno.

“Sherlock!” Chris vorrebbe riprenderlo, ma la verità è che scoppia a ridere subito dopo.

Sherlock, d’altro canto, insiste su quella linea, “Naviga ampiamente nei soldi della pensione di reversibilità di suo marito.”

Chris prende un sorso di tea dal suo solito thermos: iniziano a girare i primi bicchieri d’asporto, ma è troppo affezionato a quell’abitudine per rinunciarvi. “Da cosa l’avresti intuito?”

“Aveva due fedi identiche all’anulare sinistro, quindi suo marito è mancato. E se una vecchia mummia come lei vive nel caos del centro di Londra, significa che è abituata a vivere nella ricchezza, con tanto di autista personale, donna delle pulizie e maggiordomo. E tre cani corgi.”

Il giocattolaio, seppur sorpreso dall’acuto spirito di osservazione del suo giovane amico, scoppia a ridere. “Sherlock, me ne sarei accorto se avessimo avuto davanti la Regina Elisabetta.”

Sherlock, d’altro canto, non coglie alcun riferimento nelle parole di Chris. “La Regina? Perché?”

“Oh, sei irrecuperabile. A volte mi dimentico quanto tu sia incredibilmente ignorante di cultura generale,” lo punzecchia, per poi indicargli con lo sguardo gli oggetti esposti sul proprio banchetto, “Ah, e ricordati di scegliere qualcosa.”

“Chris, non sono più un bambino,” dice Sherlock, che sta sistemando il maglione del riccio di pezza che ha ancora in mano.

“Nulla mi impedirà di fare un regalo di compleanno al mio figlioccio,” sorride Chris con un pizzico di malinconia: ora che John è maggiorenne, in verità, lo vede molto più spesso rispetto a prima, ma le vacanze di Natale sembrano essere avvolte da una sorta di maledizione per quanto riguarda i loro incontri.

Sherlock, d’altro canto, per quanto sia dispiaciuto di non aver ancora conosciuto il fantomatico John, è altrettanto contento di avere Chris come sorta di padre in affitto. Per quanto riguarda la richiesta di Chris, non deve neanche cercare tra gli oggetti in vendita, tenendo per sé il giocattolo che ha già in mano. “Okay, allora prendo il riccio azzoppato.”

Chris storce il naso: non vorrebbe regalargli qualcosa che considera uno scarto. “Con tutto quello che c’è?”

Sherlock, tuttavia, lo sorprende con la propria risposta “Solo perché è diverso non significa che si non meriti qualcuno che si prenda cura di lui.”

Ed è lì che Chris vede in maniera tangibile la solitudine di quel ragazzo: vede il disagio nascosto dietro a quel carattere turbolento e a quell’intelligenza sovraumana e si trova a desiderare di potersi prendere cura di lui non solo il 6 gennaio, ma tutto l’anno. Ma non può avanzare quella richiesta: Sherlock ha una famiglia e lui sa bene quanto sia ingiusto strappare un figlio al proprio genitore naturale.

“Sono gli unici oggetti a cui tenga sul serio. Insieme al mio violino.” È la piccola aggiunta di Sherlock: vuole che Chris sappia di essere importante per lui, un surrogato del figlio che vorrebbe avere sempre con sé.

“Davvero? I miei giocattoli e il violino?” Chris è rincuorato dal sapere che Sherlock dimostri apertamente di tenere almeno a suo fratello Mycroft, “E il microscopio?”

Sherlock fa spallucce “Rimpiazzabile con uno nuovo. Non ho un legame affettivo con quello che posseggo attualmente.”

“Questo mi rende speciale?” Chris gongola perché sa già la risposta.

Sherlock, infatti, gli scocca un’occhiata fintamente spazientita prima di sorridergli. “Sai bene di esserlo.”

 


6 GENNAIO 200125 anni


Sherlock, uno Sherlock il cui viso è segnato da profonde occhiaie e i cui vestiti sono decisamente abbondanti attorno al corpo sempre più magro, si decide a parlare dopo almeno mezz’ora che si è seduto accanto a Chris. “Sei silenzioso quest’anno.”

Chris