vita si ravvivò nell'istante in cui vide l'uomo in piedi sulla soglia della sala studio con un Ipad in mano.



L'uomo aveva dita lunghe e le sue unghie erano decorate come la tavola periodica degli elementi. Indossava degli occhiali neri e i suoi capelli erano pettinati come se avesse passato tutta la mattin a perfezionare un look alla sono appena uscito dal letto. La sua pelle ricordava ad Alec il caldo e l'estate. Indossava una camicia tutta colorata dalle tonalità sgargianti, con i primi due bottoni slacciati e le maniche arrotolate sugli avambracci - che esponevano più muscoli di quanti Alec ne avrebbe attribuiti ad un esperto di chimica.



L'uomo alzò lo sguardo e il ragazzo ebbe modo di vedere il colore giallo-verde dei suoi occhi, semi-nascosti dalla montatura nera da hipster e incorniciati da una sfumatura di kajal che aveva un effetto devastante.



 "Sei Alexander Lightwood?"



Alec giocò nervosamente con la cinghia della sua borsa e provò a dire qualcosa, ma emise solo una sorta di semi-lamento e arrossì, cercando di ritrovare un po' di compostezza. Un po' sarebbe stata fantastica, in quel momento. "Cos...Chi...Già...Uh...Ciao. Sì. Sono, um, Alec."



Le labbra dell'uomo guizzarono, come se stesse cercando di trattenere un sorriso. "Sei in ritardo, Alexander."



"Mi dispiace. Sono venuto via prima dall'allenamento" - indicò la sua divisa per provare il punto e, questa volta, l'uomo sorrise, facendo pensare ad Alec che non fosse affatto giusto che il suo tutor fosse così bello - "e ho cercato di arrivare in tempo. Ma non ci sono riuscito. E mi dispiace. Mi dispiace davvero. Scusa se ti ho fatto aspettare. Ecco."



 "Nessun problema." disse lui, lasciando vagare lo sguardo sul ragazzo. "Sono Magnus Bane, dottorando in chimica teorica. Sarò il tuo tutor."



Alec aprì la bocca per rispondere, ma semplicemente non riuscì. Magnus stava provocando qualsiasi tipo di reazione possibile nel suo corpo. Se pensava che essere bocciato in chimica fosse pericoloso, avere lui come tutor lo sarebbe stato ancora di più. 



"Tu puoi insegnarmi tutto quello che vuoi" disse improvvisamente, bisognoso di riempire il silenzio teso che aleggiava nell'aria. Rimpianse subito di essere nato.



Le sopracciglia di Magnus si sollevarono. "Buono a sapersi." Digitò qualcosa sull'Ipad, poi indicò la porta. "Cominciamo."



***



Magnus sapeva che Alec era agitato. Lo sguardo del ragazzo continuava a passare sulle sue labbra e seguiva ogni movimento delle sue mani. Era seduto sull'orlo della sedia e si sporgeva verso di lui, rapito. L'uomo era sicuro che non fosse il libro di testo che aveva davanti a catturare la sua attenzione. Sapeva riconoscere l'attrazione, quando la vedeva.



Ma era raro che la percepisse anche da parte sua.



Per quanto potesse apparire tranquillo, spontaneo e distaccatao, in quel momento non lo era affatto. Di solito non gli piacevano i tipi sportivi - troppo testosterone e troppo poco cervello - ma Alec non rientrava in quella categoria.



Dalle domande che faceva, sembrava sorprendentemente intelligente e riusciva a vedere i collegamenti tra concetti che altri ragazzi impiegavano anni per notare. Semplicemente, il suo cervello non era portato per l'algebra. Così Magnus cambiò approccio, usando più spunti visivi del solito, e il ragazzo iniziò a rilassarsi. Rise persino, quando Magnus fece un gioco di parole particolarmente brutto su acidi e basi.



Nessuno rideva mai ai suoi brillanti giochi di parole - soprattutto non Catarina e Ragnor - ma Alec si comportava come se riconoscesse le sue capacità comiche. E questo era allo stesso tempo dolcissimo e eccitante.



Magnus non era fiero del modo in cui il suo ego era alimentato da quella risata.



Ma la felicità di Alec durò poco e il ragazzo tornò a corrugare le sopracciglia, con la mascella tesa. Magnus mise una mano sulla sua e la testa del moro si sollevò di scatto.



"Alexander" disse Magnus "questi concetti non sono semplici."



"Lo sono per te!"



Lui allontanò la mano. L'aveva lasciata su quella dell'altro per più tempo di quanto fosse necessario. "Ognuno di noi ha qualcosa in cui eccelle. Per me è la chimica. Per te credo siano... gli sport?"



"Rugby" chiarì Alec e un'espressione beata gli si dipinse sul viso. Era esilarante.



"Non sono in questa squadra" continuò il ragazzo, arrossendo. "All'università, intendo, sai. Qui."



"L'avevo capito. Immagino questo voglia anche dire che sei bravo ad usare le mani."



Alec si fissò le mani, come se lì avrebbe potuto trovare la risposta. "Um, sì. È importante per il mio corso?"



Era effettivamente importante per la chimica, solo non per il tipo che Alec stava cercando di imparare in quel momento. "Era solo un'osservazione." Magnus alzò le mani per chiarire il punto. "Dovremmo smettere di divagare, visto che abbiamo ancora poco tempo. Ma, prima, vuoi sentire altri giochi di parole?"



Alec sorrise e si sporse verso di lui "Um, forse?"



"Non preoccuparti. Te li dirò solo... periodicamente."



Alec