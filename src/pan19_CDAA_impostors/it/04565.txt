e allora si erano alzati di malavoglia, sfoderando i loro migliori diti medi. «Io inizio ad avere dei sospetti, eh, andrete pure a vivere insieme.» aveva continuato a ridere.

«Sì Antò, siamo gay e scopiamo tutti i giorni, hai qualcosa in contrario?» aveva detto Gennaro, guardandolo annoiato, e per un momento ad Alessio era preso il panico che lo prendesse per vero.

«No, niente, niente. Solo, niente scene sdolcinate in pubblico, per favore.» aveva sorriso alzando le mani.

***

Erano andati a mangiare l'anguria, e Alex ricorda ancora di Genn tutto concentrato, seduto da solo sotto l'ombrellone a togliere i semi dalla sua fetta sporcandosi tutte le dita, e a succhiare e mordere con le sopracciglia corrucciate e l'espressione da bambino.

Appena aveva alzato lo sguardo, aveva trovato Alessio, a pochi metri da sé, a guardarlo sorridendo con il labbro inferiore tra i denti.

«Hai voglia Alè?» gli aveva chiesto strizzando gli occhi per il sole e porgendogli la fetta d'anguria.

«Tantissima.» e Gennaro era arrossito, mentre l'altro gli si sedeva accanto. «Ma questa l'hai tutta rovinata.» aveva detto respingendo la sua mano.

«Sei una persona squallida.» aveva detto scuotendo la testa.

«Cos'ho fatto adesso?»

«Hai detto che hai tantissima voglia.»

«E quindi? A vederti mangiare così è ovvio che mi venga voglia.» e Gennaro l'aveva fulminato con lo sguardo. C'era voluto un po' perchè Alessio capisse. «Voglia di mangiare anguria, scemo.» aveva sbottato. «Sei pessimo.» e si era allontanato da lui, lasciandolo interdetto per un po'.

«Vaffanculo!» gli aveva gridato poi il biondo, e sì, poi era intenzionato ad andarci.

***

La sera si erano seduti distanti, per compensare le cose "fraintendibili" di poco prima.

Non avevano portato nemmeno una chitarra, quella volta, e cosa avrebbero potuto fare allora intorno al falò? Dopo che Alessio aveva bocciato l'idea delle storie dell'orrore per volere delle occhiate di Gennaro, si erano ritrovati tutti a giocare ad "obbligo o verità". Ad Alex non piaceva, soprattutto adesso che aveva qualcosa di grande da nascondere, ma non era riuscito a deviare anche questa proposta.

Era andato tutto bene all'inizio, a parte un "Hai mai baciato qualcuno del tuo stesso sesso?" di Antonio, che era stato risolto con un "Ma per chi mi hai preso?" - seguito da uno sguardo furioso di Genn.

Le cose si erano fatte problematiche dopo, quando a Gennaro era stato ordinato di fare il bagno nudo.

«Così si ammala!» aveva protestato Alessio. Non aveva scatenato tanto stupore, perchè era noto a tutti il suo essere protettivo - soprattutto nei confronti del biondo - e avevano rinunciato già da un pezzo a capirne il motivo.

«Dai Alè, solo qualche secondo, e poi lo copriamo subito!» e non aveva trovato nulla da protestare.

Così Genn non li aveva neanche degnati di uno sguardo, e si era allontanato, perchè se al suo ragazzo andava bene allora non doveva essere così male. Gennaro si fidava di lui, era completamente nelle sue mani, consapevole che Alessio non gli avrebbe mai fatto del male.

E poi voleva vendicarsi e farlo preoccupare.

Quando il biondo aveva raggiunto una distanza sufficiente perchè gli altri lo vedessero come una sola piccola figura nera, si era tolto il costume ed era entrato nell'acqua ghiacciata, imprecando.

Cesare e Antonio erano corsi verso di lui con un asciugamano urlando «Devi immergere anche la testa!» mentre gli altri ridevano.

«Siete delle teste di cazzo!» aveva ringhiato Alessio, mentre vedeva chiaramente il piccolo omino nero rabbrividire piegando le gambe e accucciandosi sotto l'acqua, per poi saltare fuori immediatamente.

Gli avevano lanciato l'asciugamano, che si era subito avvolto addosso, tremando.

Gennaro era tornato ridendo apertamente e battendo i denti e, cazzo, era bellissimo così, con i capelli bagnati e infagottato nel tessuto spugnoso. E ovviamente se ne erano accorte anche le ragazze.

Già ad Alessio non andava giù che i suoi amici avessero rischiato di vedergli un lembo di pelle di troppo, figuriamoci loro.

Due di loro gli avevano fatto spazio, e lui si era seduto in mezzo.

«Gennà, ma il costume?» aveva chiesto Alessio infastidito.

«'Sti stronzi non me lo vogliono ridare.» aveva sbuffato - o almeno ci aveva provato, facendo ridere un po' tutti.

La ragazza alla destra di Gennaro gli aveva posato una mano sul ginocchio, e aveva cominciato a parlargli, facendolo sorridere. Successivamente gli aveva appoggiato la testa sulla spalla, e piano piano si era avvicinato a lui, provando a far combaciare le loro labbra. A quel punto Alex era saltato in piedi, e con un "Io vado a casa" se ne era andato via, senza dare spiegazioni a nessuno e evitando ogni sguardo.

Aveva stretto i pugni ed era corso fino al parcheggio poco distante, dove aveva cominciato a prendere a pugni i piccoli cespugli e i mucchietti di sabbia che si erano formati sul pavimento, temendo il peggio. E se Gennaro fosse tornato etero? Se non gli piacesse più? Se l'avesse perso. No,