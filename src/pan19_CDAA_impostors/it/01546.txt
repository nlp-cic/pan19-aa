mai il giapponese sia ancora così a disagio in sua presenza.

La sera del banchetto era apparso così diverso, così... sicuro.

Viktor si era sentito amato veramente e involontariamente aveva coltivato quel sentimento fino a renderlo proprio.

Quando poi aveva visto il video Di Katsuki, ricreare così perfettamente la sua routine, il cuore aveva vinto la ragione e si era ritrovato su un aereo diretto per il Giappone.

 Dopotutto non era mai stato una persona riflessiva, anzi...

Per tutta la sua vita aveva preso decisioni piuttosto azzardate e personalmente non dava conto al parere degli altri.

Eppure, arrivato ad Hasetsu, pensava di poter essere ricambiato, pensava di aver trovato realmente qualcosa per cui vivere al di fuori del pattinaggio e di Makkachin.


Che stolto


Con il passare dei giorni, infatti, il torbido pensiero che Yuuri considerasse il loro rapporto solo come una profonda amicizia , aveva iniziato ad affiorare dai meandri più oscuri della sua mente.

Così ogni sera si era ritrovato a fissare il soffitto, cercando una nuova strategia, riflettendo su cosa fare e come agire il giorno seguente così da conquistare il giapponese.

Ed ogni mattina si era ritrovato a sorridere, ad innamorarsi sempre più di quel ragazzo tanto ansioso quanto pieno di talento, a sognare di baciare le sue labbre o anche più semplicemente di stringergli le mani.

Era stato tutto inutile. Ad ogni suo più piccolo gesto Yuuri si era ritirato imbarazzato e la convinzione densa e sporca di non essere ricambiato aveva conquistato l'animo di Viktor.

Aveva iniziato a tossire, prima sporadicamente, poi sempre più spesso fino a quella sera in cui svegliatosi non aveva avuto la forza di fermarsi.

Da quel giorno appena sveglio il suo primo pensiero era quello di nascondere i petali che ricoprivano il suo cuscino: perchè nessuno deve sapere, questa e l'unica sua certezza.

Se mai qualcuno dovesse scoprirlo, infatti,  lo costringerebbe a guarire, lo obbligherebbe a sottoporsi all'operazione.

E Viktor non vuole.


Vale la pena morire continuando ad amare o continuare a vivere dimenticando di aver mai amato?


Molti non ci penserebbero due volte.

Ma Viktor no; lui sa di non poter tornare indietro, sa di non poter dimenticare quegli occhi nocciola, il rossore delle sue guance od il modo in cui rideva...Viktor non potrebbe mai perdonarselo.

 Anche se non dimenticare significa morire.

 

"Bene Yuuri! Adesso ripetiamo l'intera routine con la musica~"

 Viktor osserva la figura snella del giapponese pattinare verso il centro della pista.

Si stanno allenando da molte ore ormai e la stanchezza è palese sul volto di entrambi; Yuuri però sembra deciso a perfezionare la sua nuova routine ed il russo non ha il coraggio di negargli quell'opportunità.


D'altronde quante altre volte gli sarà concesso vederlo pattinare?


Gli occhi di Viktor si fanno tristi, l'unica cosa che rimpiange davvero è che presto non potrà più ammirarlo sul ghiaccio. Così quando la musica parte è completamente assorbito dall'esibizione.

Spera davvero di resistere fino alla finale del Gran Prix, lo desidera con tutto sè stesso, anche se ormai non ci spera molto.

I sintomi sono peggiorati con il passare del tempo, petalo dopo petalo fino a tossire intere ortensie, di un blu pallido, talmente belle da togliergli il fiato.

Ha iniziato a scrivere la sera, sfruttando il tempo che ancora gli rimane.

Lunghe lettere destinate a chi in quegli anni gli è stato accanto, una in particolare a colui che nel suo cuore occupa un posto più speciale, confessandosi senza filtri e senza rimorsi.

Adesso non potrebbe mai farlo, non sopporterebbe un rifiuto diretto, nè vorrebbe mai incrinare il rapporto con il giovane pupillo in vista di importanti competizioni.

Per il giovane russo, Yuuri è ciò che di più importante ha al mondo, la vita del ragazzo, la sua felicità viene prima di tutto e Viktor è disposto a negarsi il respiro piuttosto che vederlo soffrire.

Quando l'ultima nota si dissipa nell'aria della pista, Yuuri gli sorride ansimando.

 

 

È notte fonda quando sente il suo cellulare squillare, si alza di colpo facendo cadere i fiori che nel sonno ha sputato sul lenzuolo, cercando disperatamente la fonte del rumore.

A quel punto probabilmente mezza Yu-topia si sarà svegliata.

"Pronto!" Urla esasperato quando finalmente riesce a rispondere.

"Oi vecchiaccio, che cavolo urli"

La voce che dall'altro capo della linea è quasi un sibilo di rabbia.

"Yurio, sai cosa sono i fusi orari? Mhh~?"

Lo dice in tono provocatorio, anche se non è realmente arrabbiato, sorridendo nell'oscurità della camera.

"...Certo che lo so ... per chi mi hai preso?"

Yuri mormora nel suo orecchio con una nota più insicura del solito e Viktor sa che sta mentendo.

Non riesce a soffocare una risata che ben presto si trasforma in un colpo di tosse... poi in due... in tre.

Porta una mano alla bocca cercando di celare il rumore e il cellulare gli cade per terra.

Gli è difficile respirare e la sente risalire su per la gola fino a trovarsela sul fondo della lingua. 

Quando poi la sputa tra le mani, l'ortensia non è del pallido blu che si aspettava ma alla luce fioca nella stanza appare scarlatta.

Viscida e rossa del suo sangue.

Gli occhi gli si aprono per la sorpresa e le mani che tengono il