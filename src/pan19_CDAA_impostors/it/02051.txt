
 




 




 




 


 


Il
suo viso è pallido,
più del solito, e smunto. Le sue labbra sono blu per il
freddo, quando le
socchiude appena per rilasciare un’esile voluta di fumo. I
suoi occhi violacei
fissano un punto lontano, perso nel bianco.




Oh,
non che lui non
sia abituato al freddo, sarebbe ridicolo anche solo pensarlo - ma non
lo sono i
suoi soldati, giovani del sud scaraventati senza troppe cerimonie
nell’inverno
più duro delle loro vite. Si sente un po’ offeso,
in effetti - crede davvero
che sia troppo insignificante per sprecare energie combattendo
seriamente
contro di lui?




Beh,
non c’è problema:
lo farà ricredere. Se non è cambiato troppo dai
vecchi tempi, probabilmente si
starà già ricredendo - ha troppa esperienza in
questo genere di cose per non
capire.




-
Non eri felice, con
me? - chiede Russia all’improvviso, riportando il suo sguardo
su di lui,
fissandolo con occhi larghi e confusi e paradossalmente innocenti, da
bambino.
Finlandia sbatte le palpebre, e apre la bocca e la richiude, e pensa -
spera -
di aver sentito male. Russia continua a fissarlo.




Poi
Finlandia guarda il
fucile abbandonato ai suoi piedi, pronto ad essere ripreso in mano
subito in
caso di bisogno, e poi ritorna a guardare Russia. Come risposta,
dovrebbe
bastargli.




Ma
Russia scuote la
testa, l’ombra di un sorriso sulle labbra pallide - come a
ricordargli che
Finlandia è qui seduto sulla neve accanto a lui, al nemico,
a
parlare tranquillamente sotto un cielo nero e freddo cosparso di stelle
congelate. E Finlandia non può ribattere nulla,
né può - vuole - provare a
giustificare questo momento. Allora, rimane in silenzio e scrolla le
spalle.




Russia
gli porge una
sigaretta, e lui la prende dalla sua mano cercando di non sfiorare le
sue dita
paffute e gelide - quelle dita che senza alcuno sforzo può
immaginare macchiate
del sangue dei suoi uomini. Lo sguardo che l’altro gli
riserva dopo quel gesto
è seccato e, anche se è difficile dirlo, forse
persino ferito. - Ti ho dato
tutta l’autonomia di cui avevi bisogno, me lo ricordo bene -
gli dice,
risentimento nella sua voce e un broncio da bambino capriccioso sul
volto: - Il
mio regalo per il nuovo Granducato. Ma nemmeno quello ti è
bastato.




Oh,
beh, guarda che
bell’argomento ha tirato fuori adesso. Titoli. Per
Finlandia
non hanno mai avuto molta importanza: sono solo parole vuote, piccole
concessioni frivole che in realtà non determinano le azioni
di nessuno. - Non è
un regalo se poi te lo riprendi - ribatte, cercando
l’accendino nella tasca del
cappotto bianco. Lo trova, e accendere la sigaretta tra le sue dita
è una buona
scusa per distogliere lo sguardo, almeno per un po’.




Non
gli dirà quanto sia
umiliante, ripensandoci ora, il fatto di aver avuto per la prima volta
la sua
libertà come regalo,
sottoforma di un breve, inconsistente guizzo
di clemenza di un padrone nei confronti di un sottoposto. Non gli
dirà quanto
sia stato bello allora,
quando era così ingenuo e disorientato
e il suo mondo era appena cambiato per sempre - di quanto
all’inizio avesse
avuto paura di Russia e del futuro, e di quanto si fosse sentito felice
quando
i suoi timori si erano rivelati vani.




La
notte scivola via,
nel silenzio e nel gelo e nel sapore amaro del fumo sulla lingua. Poi
… - Ti
trattavo meglio di lui. Lo sai, Tino - dice Russia, e il suo tono
è sicuro e le
sue labbra tese in una linea dura. La cenere cade piano dalla sua
sigaretta,
grigia sulla neve candida.




Russia
gli ha dato il
suo primo assaggio di autonomia, di dignità. Russia
non l’ha
mai chiamato moglie per
poi ignorare il suo disagio e le sue
proteste, non l’ha mai paragonato a una donna e per un
po’ non l’ha nemmeno
trattato come un servo, e c’è stato un tempo in
cui Finlandia ha davvero
creduto che non avrebbe mai preteso nulla da lui. Ma, in fondo, non
è mai stato
abbastanza - nemmeno prima che le cose cambiassero.




-
Lo so, Ivan - mormora
Tino, prima di alzarsi in un movimento lento e stanco e buttare per
terra la
sigaretta. La spegne sotto la suola di uno stivale.




-
Ma lo amavi - ribatte
Ivan, e poi si alza anche lui. Lo guarda dritto negli occhi, quando
chiede: -
Amavi anche me? - Tino non risponde. Non ce n’è
bisogno.




Quando
si salutano - per
l’ultima volta, forse - le labbra di Russia sono fredde sulle
sue, e la sua
bocca sa di fumo. E Finlandia sa che hanno lo stesso sapore.




 




 


 



 


 