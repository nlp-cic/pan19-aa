così la possibilità della sua morte.
"Potrebbe funzionare, come tutti i tuoi piani quasi impossibili, ma è pericoloso, potresti avvelenare il tempo di tutto il pianeta con un paradosso di tale potenza," intervenne.
"È un rischio calcolato," ribatté lui. "Be', forse, non proprio calcolato con precisione, ma qualcosa che vale la pena tentare. Il tempo cercherà di riparare la frattura creata dal paradosso: nella migliore delle ipotesi, la timeline dell'intero pianeta verrà riattivata, l'energia temporale si fonderà con quella del computer e col tempo delle persone racchiuse al suo interno, questo fermerà l'autodistruzione e riporterà indietro tutti; nella peggiore... be', il paradosso avvelenerà il pianeta, ma la buona notizia è che le nostre timeline verrebbero riavviate e riportate in sicurezza - sarà come se non fossimo mai stati qui - e io dovrei mantenere sufficienti ricordi dell'accaduto da tornare su questo pianeta in tempo per salvarlo senza incrociare la mia timeline, anche se questo particolare periodo potrebbe diventare inaccessibile per sempre".
"Sembra plausibile," convenne lei. "A meno che, ovviamente, le nostre esistenze non vengano entrambe cancellate".
"Io mi sono fidato di te. La domanda è: tu ti fidi di me?", le chiese.
"Non immagini quanto!", gli rispose, con un sorriso.
"Allora, professoressa Song, facciamo questa pazzia!", esclamò, battendo le mani. "Allons-y!".
"Questo è il mio Dottore!", disse lei, allargando il sorriso.
"Ehi, spoiler!", la rimproverò bonariamente lui.
"Oh, sta zitto, bocconcino!", rimbeccò River.
"Mi chiamerai spesso così, nel futuro?", chiese, voltandosi a guardarla e arricciando il naso.
"No, bocconcino è solo per questo te, dolcezza!", lo rassicurò lei. "Ora aiutami coi cavi," aggiunse, avvicinandosi al pannello dicontrollo, "stiamo perdendo tempo che non abbiamo. Ah, se qualcosa va storto e tu muori, giuro che ti ammazzo!".
"Credo che per oggi basti un solo paradosso, grazie", la schernì lui.
"Oh, credimi, io sono una donna piena di paradossi. Ti ci dovrai abituare," gli disse all'orecchio, in tono malizioso.
"Perché sento che mi piacerà più di quanto dovrebbe?", chiese, con un sorriso.
"Perché tu sei peggio di me, dolcezza," rispose lei, strizzando l'occhio.

*

Il Dottore era ormai collegato ai cavi, a pochi secondi dalla fine del conto alla rovescia.
"Ci siamo," disse River, guardando i numeri sul monitor. "Ora, per favore, per favore, non morire".
"E tu continua ad esistere, non mi hai ancora detto chi sei," disse lui.
"Spoiler," replicò. "Se tutto andrà secondo i piani, lo scoprirai. Sarebbe crudele rovinarti il mistero più di quanto non abbia già fatto. Ti annoieresti, se ti rendessi le cose troppo facili!".
"Oh, ho l'impressione che in te non ci sia nulla di lontanamente facile, River Song. A proposito, che razza di nome è River song?".
"Spoiler," rispose nuovamente lei.
"Cosa?!", protestò lui. "Cosa c'è di così importante anche sul tuo nome?".
"Oh, i nomi sono molto importanti, Dottore. E ho già detto troppo!".
"Allora, ci vediamo, professoressa Song," disse.
"Io ricordo tutto molto bene," gli disse, le labbra increspate in un sorriso.

*

Quando il lampo di luce scomparve, il Dottore si trovava nel TARDIS, circondato da suoni e luci familiari.
Estrasse la carta psichica dalla tasca: non recava alcun messaggio.
"Allora, spiaggia?", chiese Donna, alle sue spalle. "Ho bisogno di rilassarmi dopo la vista di quell'ape gigante!".
Il Dottore si riscosse e, in un balzo, aveva raggiunto i comandi e iniziato a premere pulsanti e tirare leve.
"Oh, sì, certo, Donna, certo," esclamò. "Le spiagge azzurre di Neptune X123 sono uno spettacolo!". Era così felice che Donna fosse con lui. Lei era salva, ma cosa era accaduto alle altre persone che si trovavano nella biblioteca? Cosa era accaduto alle persone salvate nel computer, a CAL, al team di archeologi? Dov'era la professoressa Song?
"E spera solo che non veniamo attaccati da un calamaro gigante o da qualche specie di squalo alieno o giuro - uomo spaziale - che ti farò fare il giro del TARDIS a calci!", aggiunse Donna. Lui sorrise.
"Non essere sciocca," rispose, "non esistono squali e calamari su Neptune X123! Sono le meduse di cui devi avere paura!".
"COSA?!", strillò lei, fissandolo con aria minacciosa.
"Ah, non preoccuparti!", rise lui. "Le meduse si trovano solo in acque profonde, credi che ti metterei volontariamente in pericolo?".
"Non lo fai sempre?", ribatté lei.
"Ma mai volontariamente," rispose, con un sorriso beffardo dipinto in volto, mentre faceva atterrare il TARDIS e andava verso la porta.
Donna alzò gli occhi al cielo e lo seguì.

*

Donna e il Dottore avevano occupato un tavolo ad un bar sulla spiaggia. Donna si era offerta di andare a prendere da bere, anche se non era abituata ai frequentatori