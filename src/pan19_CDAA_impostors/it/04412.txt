è stata solo un bel singolo.”

“Hide, vedi forse altre alternative?”

Hide-zou spostò lo sguardo verso Hiroki, che poco più in là ascoltava silenziosamente la conversazione con interesse, e replicò: “Potremmo usare quella cosa delle lettere d’amore finte…”

Ruiza scosse energicamente il capo: “L’ultima volta Tsune ti ha scoperto subito, ricordi?”

“Mi avete preso in giro per due mesi, pensi che possa dimenticarlo?”

I tre risero al ricordo, prendendosi un attimo di pausa.

“Tu cosa ne pensi, Hiro-chan?”

Hiroki scrutò Ruiza, ostentando un’espressione saggia che cozzava non poco con il piccolo sorrisetto che gli incurvava le labbra al pensiero della terribile lettera d’amore scritta da Hide-zou. “Penso che le lettere d’amore di Hide-chan siano pessime. Comunque, ieri Asagi-kun sembrava molto preso dai fuochi d’artificio… insomma, abbiamo fallito tante volte, una in più non potrebbe far differenza!”

“Beh, allora per te niente lettere d’amore da parte del sottoscritto!”

“Aaah, che ingiustizia!”

Ruiza scrutò divertito Hiroki e Hide-zou rimbeccarsi giocosamente, pensando a come curarsi dei dettagli di quello che sperava essere l’ultimo di una lunga serie di piani.

 

 

Asagi era arrivato al luogo di ritrovo da qualche minuto, stupito di non trovare nemmeno i soliti venditori alle bancarelle. La mancanza di persone e di elementi tradizionali era terribilmente insolita, ed Asagi si chiese se Ruiza non avesse sbagliato a comunicare al gruppo il giorno esatto – poco male, un’uscita tra amici sarebbe stata divertente con o senza fuochi d’artificio.

Sebbene perplesso, si sedette su una panchina poco distante e si guardò attorno: l’aria serale era fresca ed il parchetto era pacifico, le fronde degli alberi curati erano scosse appena da una dolce brezza. La dolce illuminazione calda del viottolo dava un tono romantico ed intimo all’atmosfera, mentre gli unici rumori che spezzavano un rilassato silenzio erano quelli del frinire dei grilli e del frusciare delle foglie; persino il rumore del traffico cittadino, in un luogo di periferia così sereno, riusciva a confondersi in sottofondo.

Il cantante pensò che avrebbe potuto portare Lobo ed i suoi fratelli a fare una passeggiata lì prima dell’arrivo dell’autunno, lasciandoli liberi di godersi la pace ed il piacevole angolo di verde dove avrebbero potuto conoscere altri cuccioli adorabili come loro.

“Buonasera! Sei da solo?”

Non aveva sentito Tsunehito arrivare, ma gli fece decisamente piacere quando l’altro si accomodò sulla stessa panchina, poco più in là; ciò che, invece, gli faceva poco piacere era ritrovarsi da solo con lui: Asagi aveva il terrore di fare qualcosa che avrebbe potuto spingere l’altro ad interrogarlo su ciò che provava per lui o, peggio, che avrebbe spinto Hide-zou ad affrontarlo in un brutto moto di gelosia.

“Buonasera a te. Non lo sono più, a quanto pare! E tu?”

“Sono da solo.” Tsunehito rivolse all’altro un sorriso stiracchiato e si voltò a scrutare il verde del parchetto, aggiungendo: “Intendo, a parte te.”

“E Hide-zou?”

In quel momento, mentre il bassista si voltava una seconda volta verso di lui, il cantante sentì il telefono vibrare nella tasca della giacca.

“Hide-zou?”

“Pensavo veniste assieme…” rispose Asagi, distratto mentre leggeva il messaggio che Ruiza gli aveva appena inviato e rispondeva brevemente, rimettendosi poi il piccolo apparecchio in tasca.

“Avremmo dovuto?”

Il cantante non avvertì la nota curiosa e sbigottita nella domanda che gli era stata posta, anzi: leggere che il resto della band non sarebbe stato con loro per il resto della serata l’aveva emozionato e contemporaneamente agitato: era impreparato alla prospettiva di passare una serata soltanto con Tsunehito, come se fosse un appuntamento, eppure sentiva una certa contentezza in sé – puntualmente affossata dal senso di colpa provato nei confronti di Hide-zou.

“Credevo che tu e lui foste una coppia e quindi… beh…” Asagi scoprì di essersi tradito solo quando non trovò le parole per spiegarsi.

Comprese di essersi spiegato fin troppo bene quando Tsunehito gli lanciò uno sguardo incredulo per poi concedersi una gran risata.

“Io e lui?! Ma sei serio?!” il bassista rise di cuore, guardando l’altro da dietro gli occhiali da vista. “Pensi che possa avere una storia con qualcuno che esordisce offrendomi del formaggio fritto in una padella usata il giorno prima e non lavata?”

“Quindi tu e lui…”

“Siamo ottimi amici… e basta.”

Con un cenno del capo, il cantante ne prese atto e tornò a scrutare altrove, cercando di non far trasparire la felicità che sentiva espandergli il petto, riscaldandolo. Non sapeva che il ragazzo accanto a lui provava la stessa sensazione.

Tsunehito, dal canto suo, aveva compreso solo in quel momento perché l’altro continuava a lanciargli segnali contrastanti e, in certi casi, tendeva persino ad evitarlo, arrossendo quelle rare volte in cui si ritrovavano soli. Pur capendo perché il cantante fosse così incostante, il bassista continuava a chiedersi se fosse il caso di essere sincero e confidargli i propri sentimenti… eppure non voleva rovinare il loro rapporto e spingere l’altro a distaccarsi ancora, la sola idea lo