che avrebbe voluto dimenticare per sempre. L'odore del tradimento.

Del tradimento di un amico.

Un ringhio basso e sordo fuoriuscì dalla sua possente gola mentre digrignava i denti lunghi come coltelli.

Il topo.

Quel fottutissimo dannato topo era lì.

Lì, a qualche corridoio da lui, insieme a due soli, miseri uomini... solo in tre... in tre contro la sua furia... solo contro tre e avrebbe finalmente assaporato la sua vendetta.

Mosse un passo verso il corridoio quando l'odore di fiori di loto arrivò flebile al suo olfatto.

Narcissa.

Era qui per lei, non per Peter.

Fece scattare le mascelle contro il nulla e ricominciò a salire le scale. Alla quinta rampa scartò a destra, intrufolandosi in un minuscolo passaggio che l'avrebbe portato direttamente nella camera della cugina.

Narcissa.

I ricordi tornarono prepotentemente ad un'altra vita, al giorno del suo matrimonio con quell'uomo che lui sapeva non essere degno di lei, ma che le aveva ammaliato il cuore. S'era sposata a fine Agosto, appena finita la scuola, nello splendido giardino del Malfoy Manor tirato a festa, straripante di rose, bianche e rosa, e di gigli.

Il giorno del suo matrimonio Narcissa l'aveva voluto accanto a sé. Quel giorno lei era bellissima.

Gli aveva chiesto di fargli da testimone, ma lui aveva dovuto rifiutare, per il suo bene: sapeva che era già uno sgarro che lui, un rinnegato, partecipasse ad un simile evento, e lei non aveva potuto far altro che annuire dispiaciuta e chiederlo a sua sorella e al marito. Ma la cosa non le aveva impedito di trascinarselo dietro per tutto il castello, già dal giorno prima, durante le prove della cerimonia, mentre ispezionavano insieme quella che sarebbe stata la sua nuova casa, trovando  interessanti passaggi, come quello che stava percorrendo in quel momento.

Vide la sua chioma bionda nella biblioteca privata, spiando da un fitta grata barocca e rassicurato procedette fino al passaggio segreto dietro il grande arazzo nella camera di lei. Il grande specchio della toilette gli restituì l'immagine inquietante di un uomo alto dalle gambe lunghe e le spalle larghe, completamente vestito di scuro, col triste mantello dei Mangiamorte buttato a coprirgli il volto ed una ciocca di candidi capelli a sottolineare morbidamente i fianchi sottili delineando il petto ampio. I suoi occhi erano solo una luce intermittente oltre il cappuccio. Sfoderò la bacchetta e insonorizzò la stanza prima di richiamare a sé una valigia e riempirla con vestiti presi a caso dall'armadio e con tutto ciò che era presente sulla toilette. Quando ebbe finito, rimpicciolì la borsa e la fece scivolare in una tasca del mantello.

Si avvicinò alla porta e l'aprì silenziosamente, trovandosi nel disimpegno su cui si aprivano le porte delle stanze di Narcissa. Chiuse gli occhi, tornando con la mente indietro a quel giorno di quasi vent'anni prima, la vide nel vestito di taffetà ed organza bianco pesca, la coroncina di rose di lucida porcellana e brillanti diamanti tra quei capelli d'oro a reggere il velo che le volava morbido oltre le spalle nude mentre, tirandolo per un polso gli faceva fare un tour nella sua nuova abitazione. Sirius si lasciò guidare dal ricordo verso la biblioteca quando s'accorse che un uomo era appena entrato dalla porta opposta. Prima che questi potesse reagire, Sirius lo zittì mandandolo poi a sbattere contro la porta da cui era entrato con uno schiantesimo che non si sarebbe mai più dimenticato. Il rimbombo delle ossa contro il legno s'infranse nel silenzio di quelle stanze e, prima che Sirius riuscisse a girarsi, sentì una bacchetta piantarsi tra le scapole.

«Fai cadere la bacchetta.»

Sirius ghignò: dannata strega.

Aprì la mano, la bacchetta oscillò un attimo prima di iniziare a cadere di punta.

Meno di un battito di ciglia dopo, Sirius era inginocchiato di fronte alla strega, le puntava la bacchetta contro, impugnandola con la mano sinistra, il cappuccio sceso a liberare la folta chioma bianca, gli occhi grigi fissi in quelli di poco più azzurri della cugina.

Passò un lunghissimo momento, mentre gli occhi di lei si riempivano di stupore, prima che abbassasse la bacchetta e si portasse le lunghe dita laccate di rosa contro le labbra pallide.

Sirius si rialzò, abbassando anche lui l'arma.

«Sei vivo...» sussurrò lei a mezza voce.

Sirius ghignò scoprendo appena i denti «Severus e tuo figlio sono venuti a tirarmi fuori dall'Inferno.»

«Draco... come sta? Cos'è successo?»

«Cissa, non sono la persona più indicata a darti informazioni. Sono appena tornato dal Regno dei Morti, non sono molto stabile e so solo che Severus sta malissimo e che Draco vuole che tu te ne vada da qui e lo raggiunga al rifugio. Possibilmente con qualche pozione ricostituente al seguito.»

«Non mi stai mentendo vero?»

«Cissa... ti pare che me ne tornerei dall'Inferno solo per prenderti in giro?» gli occhi di lei si riempirono di lacrime e gli gettò e braccia al collo. «Ti ho già preso un cambio. Dobbiamo prendere le pozioni e trovare un modo per andarcene senza che il tuo sgradito ospite lo scopra.» lei annuì ancora stretta nel suo abbraccio.

«Vieni con me.» il vestito blu notte le oscillò addosso mentre rientrava nella biblioteca