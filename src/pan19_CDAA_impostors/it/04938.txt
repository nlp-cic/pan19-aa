occhi sorridono, quante volte le rughe sulla sua fronte si distendono, quante lentiggini ci sono sul suo naso.Minho sa che Thomas si è accorto del suo sguardo. Sa anche che non gli dà fastidio e che spesso, quando i loro sguardi s’incrociano, vede riflessa la sua stessa curiosità.

 



*

 

Minho nota il tatuaggio di Thomas durante uno dei pomeriggi in cui aspettano Newt nel parcheggio.

  -2.  “Scacco matto,” annuncia Thomas incrociando le braccia al petto e appoggiandosi alla spalliera del letto con un ghigno stampato in faccia.“Odio questo gioco,” mugugna Minho.Frustrato afferra la scacchiera e la rivolta, facendo cadere tutti i pezzi sul letto.Thomas sorride, divertito da quel gesto infantile.Minho mette il broncio, cambiando posizione alla gamba ingessata.“Devi sempre pensare due mosse nel futuro,” spiega Thomas rimettendo a posto gli scacchi nella scatola. “Entrare nella mente dell’avversario e capire cosa farà.”Minho non riesce a trattenere una risata. Raccoglie la Torre nera e se la rigira tra le dita.“Non riesco mai a capire cosa pensi tu,” dice, lanciando a Thomas l’ennesimo sguardo frustrato.Thomas ridacchia senza alzare gli occhi dai pezzi che sta rimettendo in ordine.“Allora vuol dire che sto facendo un buon lavoro a nasconderlo.”Tende la mano e Minho gli porge la Torre. “Ma tu sai sempre quello che penso io,” risponde Minho con leggerezza. Thomas sistema l’ultimo pezzo dentro la scatola e chiude il coperchio. “Stiamo ancora parlando di scacchi?”, chiede, stavolta guardando Minho negli occhi.“Forse,” risponde senza distogliere lo sguardo.“A cosa sto pensando ora,” chiede Minho dopo una pausa. Lo domanda a bassa voce, le parole che tremano e il cuore che cerca di scappare.Thomas distoglie per un attimo lo sguardo.Si lecca le labbra.“Non lo so,” risponde dopo un po’, tornando a guardare Minho.Continuano ad aspettarsi senza dire una parola,  a leggersi senza respirare.Il primo a distogliere lo sguardo è Minho, e il momento si spezza.Ridacchia. “Già, nemmeno io lo so,” dice, grattandosi la nuca imbarazzato e abbassando lo sguardo.Thomas allora si alza senza dire una parola. Ripone la scacchiera e la scatola nell’armadio. Chiude l’anta e ci si appoggia.Minho si sta ancora guardando le mani, alla ricerca di qualcosa da dire.“Se potessi correre, ora, subito, in questo momento, dove correresti?” domanda improvvisamente Thomas.Minho alza lo sguardo.Forse da te. Non dice niente.In realtà non sa dove correrebbe, perché lui ha sempre corso avanti, senza una meta. Ha sempre corso per respirare, per non sentirsi morire.“Allora?” lo incalza Thomas, staccandosi dall’armadio e avvicinandosi al letto.Si ferma davanti a Minho, ancora seduto, ancora alla ricerca di una posizione comoda per la gamba. Lo guarda dall’alto, aspettando una risposta.Poi allunga una mano e l’appoggia sulla guancia di Minho.Minho chiude gli occhi, sospira, e quando li riapre Thomas è ancora lì che lo guarda con la luce di mille stelle negli occhi[2].Minho gli prende con gentilezza la mano e se la porta alla bocca, senza distogliere lo sguardo da quello di Thomas.Bacia il palmo della sua mano ghiacciata e “Correrei da te,” confessa in un sussurro.Thomas chiude gli occhi e sorride. “Lo sapevo,” risponde facendo un passo avanti.“Tu sai sempre tutto,” bisbiglia Minho con affetto.Thomas appoggia le mani sulle spalle di Minho e si abbassa, respirando a pochi centimetri dalla sua bocca.“Io so sempre tutto di te.”Le parole rimbalzano sulle labbra di Minho e finiscono per incastrarsi dentro il suo cuore.“Odio questo gioco,” dice divertito prima di attirare Thomas a sé e baciarlo come corre, come respira, come vive.

  -1.5.  “Mi sono così tanto abituato a zoppicare che ormai ho paura a tornare a camminare come prima.”Newt è un tipo strano ed è l’unica persona per cui Minho smetterebbe di correre.Perché lui c’è stato all’inizio di tutto e perché ci sarà anche quando Minho tornerà a correre e perché Newt respira l’aria della gente dai sogni infranti. Soprattutto per questo. Specialmente per questo.“Io non zoppico,” replica Minho aggrottando le sopracciglia, “quindi non posso capirti.”Newt ridacchia. “Ma lo sai come si dice, no?”Si volta verso Minho con gli occhi accesi di divertimento. “Chi sta con lo zoppo impara a zoppicare.”Minho scoppia a ridere. Afferra una stampella di Newt e la lancia lontano, ignorando le lamentele dell’amico.“Quelle non ti serviranno,” gli dice senza smettere di sorridere, “io sarò lì accanto a te a sorreggerti.”Newt lo guarda in silenzio con occhi colmi di gratitudine e affetto.“Sì, ok. È tutto molto romantico,” sbuffa dopo qualche minuto, sventolando una mano per scacciare l’imbarazzo come farebbe con una mosca, “ma ora vai a riprendermi la maledetta stampella!”

   -1.   Da che ha memoria, Minho è sempre stato il primo a tagliare il traguardo. I trofei che sua madre si ostina a tenere esposti in salotto – ordinati in ordine cronologico e