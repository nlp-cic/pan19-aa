petto per pochi secondi. Cas rise, annuendo soddisfatto, riempiendo nuovamente i bicchieri. «Sai, è buffo. Tutto è iniziato più o meno così. Solo che nel mio caso avevo a disposizione solo una bottiglia di vino scadente.» «Tutto questo non deve succedere per forza» obiettò l'angelo. «Oh sì. I Winchester uccideranno il diavolo con una pistola e saremo salvi. Non dirmi che ci credi davvero, Castiel.» «Io ho fiducia in loro, perché tu no?» «Perché non sei l'unico ad essere cambiato, maledizione!» ringhiò, esasperato. «Volevi sapere cosa mi ha ridotto così? Non è stato qualcosa, stupido idiota che non sei altro, è stato qualcuno. E se davvero volete usare quella pistola per cambiare il futuro, il mio futuro, fate pure. Non sono nelle condizioni per impedirlo, ma devi prima riportarmi indietro.» «Perché?» Cas serrò le palpebre per pochi secondi, e l'angelo vide tutta la rabbia scemare, lasciando spazio a qualcosa simile alla nostalgia ma non avrebbe saputo dirlo con certezza. «Se intendete cambiarlo voglio dire addio al quel futuro prima di vederlo scomparire.» rivelò, e Castiel si chiese se quel qualcuno a cui l'altro avrebbe voluto dire addio fosse chi immaginava. Forse, per quanto malsane e autodistruttive, certe abitudini non sarebbero cambiate. «Ti riporterò indietro in tempo» gli promise e questi annuì, convinto. «Allora, credo di aver trovato la scorta segreta di alcolici di Sam e Dean» annunciò, cambiando argomento e tirando fuori dalla sacca di poco prima due bottiglie di rum. «Vediamo se riesci a starmi dietro.»  


2 agosto 2014


  Dean sospirò quando l'odore di chiuso e alcol gli invase le narici. Castiel non aveva ancora imparato ad aprire le finestre dopo... dopo qualsiasi cosa facesse per intrattenersi. Sembrava di stare dentro una fogna poco illuminata piena di ragazzini con la mania degli spinelli. Il ragazzo si grattò la nuca e si diresse verso la camera da letto, certo che quell'idiota si fosse rimesso a letto dopo la sua visita quella mattina. «Cas? Non ti sembra un po' tardi per dormire? Dannazione, devi smetterla con tutta questa merda» urlò, raccogliendo lungo la strada un flacone di pillole e gettandolo lontano, disgustato. «Cas! Andiamo, non voglio tirarti giù dal letto, muovi il culo, mi serve la pistola.» aggiunse, affacciandosi oltre la porta e notando solo il corpo sinuoso di una donna, coperta - si fa per dire- solo dall'intimo. «Susanne?» La ragazza si stiracchiò e gli gettò le braccia al collo, dondolandosi sul posto. «Buongiorno leader.» cinguettò, con la vocetta acuta di chi non è ancora venuto a capo del proprio stato psicofisico. Dean la scostò da sé con gentilezza, trattenendola però per le braccia. «Sì, buongiorno Susanne. Dov'è Castiel?» Susanne sorrise, e Dean notò distrattamente lo sguardo annebbiato, le occhiaie sotto gli occhi e alcuni marchi rossi impressi sul collo bianco. «Se n'è andato.» rispose, traballando, prima di cadere sul materasso. «Dove?» «Con Castiel.» Dean assottigliò le palpebre, confuso. Non aveva voglia né tempo di discutere con una delle dubbie conquiste dell'amico ancora non perfettamente lucida. «Ascolta, concentrati solo per un secondo. Puoi dirmi dove è andato Castiel?» «Non mi ascolti?» si lamentò la ragazza. «Ho detto che se n'è andato... con Castiel.» Dean sospirò stancamente e si arrese, dirigendosi verso l'uscita. «Va bene. Riposati adesso.» le consigliò, ma Susanne richiamò la sua attenzione. «Sì ma non mi piaceva quello lì: sembrava un idiota con quell'impermeabile e Cas gliel'aveva detto, Dean. Gli aveva detto che la pistola serviva a lui e che non gliel'avrebbe mai data. Ma il Castiel con l'impermeabile poi è sparito e dopo anche Cas non c'era più.» spiegò, chiudendo gli occhi. Dean rimase immobile in mezzo al piccolo soggiorno, notando sul pavimento una di quelle pallottole che avrebbe riconosciuto tra mille. «Figlio di puttana» mormorò. A quanto sembrava nel passato si erano fatti davvero più furbi, anche se non come il ragazzo sperava.  


14 novembre 2009


  «E poi... e poi Chuck dice: "scusate ma quelli non sono i miei boxer?"» finì di raccontare, tra una risata e l'altra, mentre il vecchio sé si lasciava finalmente andare. L'angelo infatti rideva senza sosta, singhiozzando di tanto in tanto. Aveva le gote leggermente arrossate e la fronte imperlata di sudore. Cas capì che, se non fosse stata per la sua debolezza temporanea, non si sarebbe mai ubriacato con tre sole bottiglie di alcol. Nonostante tutto però era esilarante vederlo in quelle condizioni, con il trench storto e la cravatta allentata: erano più simili di quanto immaginasse. «Credevo che la biancheria intima fosse personale» osservò, liberandosi una volta per tutte del trench e raggiungendo il letto con non poche difficoltà, sul quale si fece cadere con un tonfo sommesso. Cas svuotò ciò che restava della bottiglia di whisky prima di rispondere. «Certo, ma non mi perderei per nulla al mondo le scenate di Chuck