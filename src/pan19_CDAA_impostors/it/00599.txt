, apri gli occhi, Annie. Ho tante cose da raccontarti e da dirti. Ci sono cose importanti che devo dirti, ma non lo posso fare se non ti risvegli.” Aveva continuato a guardarla, ben sapendo che non avrebbe avuto alcuna risposta dalla bella addormentata.

“Se non ti svegli non ti posso dire quanto mi manchi e che ti perdono. Ora capisco bene che avevi i tuoi motivi per agire in determinati modi.” Aveva mosso qualche passo per avvicinarsi al cristallo. Vi aveva appoggiato sopra una mano, continuando a guardare il viso di Annie. “Ti prego, Annie. Svegliati. Apri gli occhi e così possiamo andare avanti. Ho bisogno che tu lo faccia.”

Una volta sveglia avrebbe potuto dirle tutto ciò che provava per lei. Avrebbe potuto renderla felice, o almeno cercare di farlo. Poteva dirle che non la odiava, che la perdonava, che la amava. Annie doveva solo aprire gli occhi.

 

Sfida: Aruani WeekPrompt: Day 2 - accident (21st) / You rear-ended my car and I got out ready to start screaming but you burst into tears. Uh, crap, are you okay (from All of the prompts)Fandom: Shingeki no KyojinPersonaggi: Armin Arlert, Annie LeonhardtPair: Armin/AnnieNumero capitoli: 2/7Generi: slice of life, sentimentaleAvvertimenti: AU, doctor!AnnieRating: verdeNumero parole: 502

Per Annie Leonhart quella mattinata era iniziata nel peggiore dei modi. Si era svegliata in ritardo. Era uscita in fretta e furia di casa, senza neppure fare colazione. Era arrivata in ritardo al lavoro. Al lavoro era andata anche peggio. Un paziente le era morto sotto gli occhi. E un caso molto grave era arrivato in ospedale poco prima dell'agognata pausa pranzo. Aveva saltato il pranzo. E quando finalmente il suo turno all'ospedale era finito, aveva iniziato a piovere. Ovviamente non aveva con sé un ombrello e si era bagnata completamente per raggiungere la macchina.

La giornata non poteva continuare in modo peggiore.

Il traffico completamente congestionato, molto probabilmente da uno o più incidenti sul tragitto che la separava dalla sua umile dimora, dove avrebbe finalmente messo qualcosa nello stomaco e si sarebbe fatta una lunghissima doccia calda.

Solo che non c'era mai un limite al peggio che una giornata poteva raggiungere, e mentre era ferma nella interminabile fila di macchine, qualcuno aveva molto poco gentilmente inculato la sua macchina.

Era calma, di solito. Cercava di ragionare lucidamente, di solito. Ma quella era una giornata che aveva messo a durissima prova la sua pazienza dal solo principio.

Con un diavolo per capello era scesa dalla propria vettura, sbattendo con violenza la portiera e camminando sotto la pioggia per urlargliene quattro a quel coglione che non guardava la strada.

“Potresti anche togliere la testa dal culo prima di guidare, idiota!” Aveva urlato non appena la porta dell'altra macchina si era aperta. Ne era uscito un giovane uomo, più o meno della sua età, e con dei capelli biondi tenuti stretti in una coda che aveva visto giorni migliori.

“Scusami. Non stavo attento. Ora compilo tutti i moduli dell'assicurazione e ti ripago tutti i danni.”

Solo allora Annie si era accorta che l'uomo aveva gli occhi rossi e sembrava sul punto di piangere di nuovo.

“Ehi, è tutto a posto? Hai sbattuto la testa da qualche parte nell'impatto? Sono un medico, se ti sei fatto male in qualche modo posso dare un'occhiata.” Deformazione professionale. Era solo quella. Non erano gli occhi azzurri in cui si era imbambolata a farla improvvisamente calmare.

“Un medico? Sono appena uscito da un ospedale, perché un mio amico è stato ricoverato d'urgenza.” Aveva visto l'uomo passarsi una mano sugli occhi, prima di iniziare a compilare i moduli. “Se non ti dispiace, contatto un mio amico meccanico. Farà un ottimo lavoro sulla carrozzeria e non chiederà troppi soldi.”

“In che ospedale è ricoverato il tuo amico?” Non doveva interessarsi. Non era una cosa che le competeva.

“Al St.Maria.”

“Dove lavoro io.” Aveva tirato fuori un biglietto da visita, un po' umido a causa della pioggia. “Se domani vai a trovare il tuo amico, puoi venire a cercarmi. Così sistemiamo tutte le cose per l'assicurazione, magari davanti ad una tazza di caffè.”

Che scusa patetica. Ma non aveva saputo trovare una motivazione migliore per poterlo rivedere. E senza dargli modo di dire altro, era risalita in macchina per tornare a casa.

 

Sfida: Aruani WeekPrompt: Day 3 - Dream (22nd)Fandom: Shingeki no KyojinPersonaggi: Armin Arlert, Annie LeonhardtPair: Armin/AnnieNumero capitoli: 3/7Generi: sentimentale, introspettivoAvvertimenti: canonverseRating: verdeNumero parole: 215

Quando era solo una bambina, aveva avuto molti sogni. Riguardavano tutti il suo futuro e ciò che avrebbe voluto fare una volta diventata adulta. C'erano delle cose a cui sperava di riuscire ad arrivare.

Soprattutto, nonostante tutto, sperava che un giorno sarebbe arrivato un principe azzurro sul proprio destriero bianco e l'avrebbe portata da qualche parte al sicuro. Da qualche parte dove non doveva combattere per sopravvivere.

Solo che era appunto un sogno, perché non esisteva una persona che poteva salvarti come