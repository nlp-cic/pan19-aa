a cercarsi e allontanarsi, a giocare ora nella bocca di uno, ora in quella dell’altro, disinteressandosi ai polmoni che urlavano per il disperato bisogno di aria, perse solo nel proprio piacere, quel piacere che stava facendo impazzire sia Charlie che Don, quel piacere che non volevano finisse perché, una volta finito, con ogni probabilità non si sarebbe più ripetuto.

Alla fine, però, dovettero cedere entrambi. Le loro bocche si staccarono, ma i loro corpi no. Restarono stretti uno all’altro, senza trovare il coraggio di allontanarsi, con la paura di non poter mai più sentire quel calore una volta che tutto fosse finito. 

Dopo qualche minuto, a malincuore, fu Don ad allontanare piano Charlie da sé. Non lo guardò in faccia, non ce la faceva, non riusciva a capire come doveva sentirsi. Razionalmente sapeva di doversi sentire in colpa, per l’amor del cielo aveva appena baciato suo fratello, ma d’altra parte quel senso di colpa non voleva arrivare e l’unica cosa che sentiva era l’irresistibile voglia di stringerlo di nuovo a sé, baciarlo di nuovo, provare di nuovo la sensazione di appartenere a qualcuno.

Il più giovane rimase fermo a osservare la schiena di suo fratello. Quando si riprese si passò le dita sulle labbra, un’espressione incredula sul viso. Era appena stato baciato da Don e quello non era normale. Non c’era una spiegazione razionale a quel bacio. Il bisogno non si poteva spiegare con la matematica. Ecco, in quel momento Charlie non lo sapeva, in quel momento non c’era niente che aveva più senso per lui, solo quel bacio, solo il sapore di suo fratello ancora sulle sue labbra.

“Don…” mormorò piano.

L’uomo sussultò quando sentì il suo nome pronunciato in quel modo. Charlie aveva parlato a bassa voce, quasi non volesse farsi veramente sentire da lui. Don strinse i pugni, facendo violenza su se stesso per ritrovare la calma che aveva perso e per girarsi verso di lui cercando di sorridergli, ma fallendo miseramente.

“Andiamo,” deglutì appena passandosi nervoso una mano tra i capelli, “andiamo a casa Charlie e portiamo papà fuori a cena.”

“Don…” disse ancora Charlie facendo un passo verso di lui.

“Questo,” mormorò Don guardandolo e facendo un gesto plateale con la mano, “non è mai successo Charlie.”

Non aspettò la risposta del più giovane, semplicemente gli girò le spalle, andando verso la porta dell’ufficio. Poco dopo essere uscito, mentre percorreva il corridoio che lo avrebbe portato fuori dall’università, sentì semplicemente la presenza di Charlie al suo fianco. 

Quando Charlie fu salito in macchina, Don si prese un attimo di tempo per cercare di respirare normalmente, per permettere ai suoi polmoni di rinfrescarsi con la leggera brezza serale. Alzò per un attimo gli occhi al cielo, osservando le stelle luminose e sospirò. “Non è mai successo,” mormorò prima di salire in macchina e partire.

Ed era ormai una settimana che, come un mantra, Don si ripeteva quelle parole.

“Non è mai successo.”

Al contrario di quello che Don pensava, Charlie sapeva perfettamente da quanto tempo il fratello lo stava osservando. Sentiva da trentadue minuti e venti secondi gli occhi dell’altro puntati sulla sua schiena. Eppure non si era ancora girato.

Perché? Semplice. Charlie era arrabbiato, furioso… Se si fosse girato niente gli avrebbe impedito di lanciare il gesso dritto contro la testa di Don.

Era una settimana che Don cercava di evitarlo. Non lo aveva più interpellato per nessun caso e anche se questo era giusto perché era stato lui a dirgli che non sapeva se poteva continuare ad aiutarlo, gli dava fastidio, gli piaceva sapere di essere indispensabile per lui, mentre ora si sentiva inutile.

E odiava sentirsi così. Odiava sentire inutili quelle equazioni alla lavagna. Odiava Don. Odiava le parole che gli aveva detto. Odiava che suo fratello volesse pensare che quel bacio non fosse mai esistito. Per l’amor del cielo, per chi lo aveva preso? Per un idiota? Per un bambino da proteggere? Lui non lo era… non completamente almeno. Era cresciuto e sapeva prendersi le sue responsabilità, anche quelle che riguardavano l’amare il proprio fratello.

“Ragazzi la cena è… Don che stai facendo appoggiato alla porta?” La voce del padre distolse Don dai suoi pensieri e lo fece sobbalzare.

“Papà sono un agente dell’FBI, non arrivarmi all’improvviso alle spalle se non vuoi un proiettile in fronte,” sibilò prima di girarsi e andare verso la cucina.

Alan restò impietrito a guardare il figlio andarsene e poi si rivolse a Charlie che lo guardava scuotendo la testa, “che accidenti succede a tuo fratello?”

Il giovane gli si avvicinò, un sorriso tirato sulle bocca, “lascialo perdere. Avrà avuto una brutta giornata,” mormorò avviandosi a sua volta verso la cucina, “senza contare che è un coglione,” finì camminando.

L’uomo restò fermo a fissare il punto vuoto dove pochi secondi prima c’era Charlie. Cosa accidenti stava succedendo ai suoi figli?

Adesso era il turno di Alan di sopprimere la voglia di mettersi a urlare. Non era mai successo, mai ad una cena, di sentire i propri figli rispondere