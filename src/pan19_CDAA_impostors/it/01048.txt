si mette a sedere, imprecando malamente (con tutte tranne che la sua divinità, ovviamente: con uno come Sherlock intorno, John ha bisogno di quando più favore riesca a racimolare).
«Hai fatto esplodere tutto quanto! Due passi più vicino e saremmo stati colpiti dalla dannata valanga che hai creato. Perché l’hai fatto, eh?»


In risposta riceve un sopracciglio alzato ed uno sguardo glaciale.
«Non eravamo due passi più vicini.»
«Non è questo il punto!»
L’espressione di Sherlock sembra suggerire che, invece, è proprio quello il punto.


«Potevamo rimanerci comunque-» John interrompe la propria tirata ai suoi albori, accigliato.
«Stai sanguinando. Ti senti bene?»
La punta dell’orecchio non-proprio-del-tutto-a-punta di Sherlock è visibile tra il nido di riccioli neri che compone la sua testa (ancora appoggiata sul terreno), e c’è chiaramente del sangue sia sulla pelle che nei capelli.


«Non è niente.»


«Non è…!»
John si interrompe ancora. Il suo amico suona perfettamente normale, il sangue non è tanto e sembra aver smesso di uscire, e il chierico guerriero è perfettamente consapevole di quali siano le battaglie che si può permettere.
«..e va bene, facciamo finta che non sia niente, d’accordo…  allora rispondimi! Come la ritroviamo quella pergamena adesso, eh?»
Gli occhi chiari del mago ladro rimangono fissi sulle stelle.
«Oh…» Il suo tono è contemporaneamente sovrappensiero ed euforico. «Mycroft sarà estremamente irritato.»
«Cosa?»
John si acciglia. Si alza in piedi e porge la mano al mezz’elfo, l’espressione impaziente.
«Che…»
Sherlock balza in piedi agilmente (senza usufruire dell’aiuto del compagno d’armi) e risponde alla domanda prima che John possa porla.

«È uno dei suoi laboratori, ovviamente. Uno di quelli minori, certo…»

«E tu l’hai fatto esplodere? Solo perché è di tuo fratello? Sei…»
Il chierico guerriero scuote la testa e si china per raccogliere la mazza ferrata, e per controllare che i loro zaini siano ancora intatti dopo l’esplosione.
Per fortuna è così.
«Non so nemmeno io più se sei solo infantile o anche masochista.» Continua infine.
Sherlock gli lancia un’altra occhiata penetrante.

«Mycroft non è mio fratello»
Dopo la correzione in tono gelido, prende il suo zaino e si avvicina alle macerie della grotta con aria interessata.
«Fratellastro, d’accordo, che c’entra ora? Sai che ci può ammazzare con uno sguardo!»
«Mycroft è un mago, ed è la persona più pericolosa che tu abbia mai incontrato, ma non è uno psionico… non è con uno sguardo che ci ammazzerebbe in un istante.»
John da un calcio ad un albero lì vicino, frustrato, e raggiunge a passi decisi il mago ladro impegnato a ispezionare qualcosa di interessante solo per lui in una delle rocce cadute dal soffitto della grotta.
«E che mi dici della pergamena, eh? Lestrade ci metterà in prigione stavolta!»
«Oh, quella?»
Sherlock scuote una mano nella sua direzione senza nemmeno guardarlo.
«L’ho presa di tasca a uno dei ladri due giorni fa, ero annoiato.»
«Co-» John scuote la testa e stringe il pugno attorno alla mazza finché le nocche della sua mano sinistra non sono sbiancate.
Sfortunatamente non sembra aiutarlo con la sua irritazione.
«Sei… sai cosa, curatela da solo quella ferita!»
Così si volta, mette il proprio zaino in spalla e si incammina per la strada da cui sono arrivati.
«John? Dove vai, John?»
«Vado via! Sei insopportabile!»
Per la seconda volta in pochi minuti, una mano lo afferra sul braccio. Stavola invece di trascinarlo, però, lo fa voltare di 180 gradi.
«Oh andiamo, John! Lo so che diverte anche te.»
John fissa l’amico negli occhi per qualche secondo, le sopracciglia alzate, e poi scuote le spalle sconfitto.
È vero che irritare Mycroft Holmes lo diverte immensamente, dopotutto.
Sua sorella (non che lei, una chierica di Sharess, possa dire qualcosa sullo stile di vita altrui) gli ha sempre detto che prima o poi il suo umorismo e la propensione per  le cose pericolose lo faranno ammazzare.
«Si, beh, è vero…» John concede finalmente e Sherlock alza l’angolo della bocca in un mezzo sorriso. 

«Questo non significa che tu debba far esplodere le cose a caso!»
«Non era a caso, era per far irritare Mycroft e andare a dare un’occhiata a cosa tiene lì dentro... anche se temo che quest’ultima sia ormai una possibilità sfumata.»
Sherlock sospira e lancia un’occhiata verso quella che era una caverna ben protetta, prima del suo intervento.
«Perché? Che succede adesso?»
Proprio in quel momento il mago ladro si tende appena, come in ascolto, e poi si sente il lievissimo fruscio di lunghe vesti sull’erba.
Una voce fin troppo pacata raggiunge i due.
«Sherlock. So che sei tu.»
Il mago ladro in questione sorride leggermente e stringe la presa sul braccio dell’amico.
«Ecco come mai. Pronto, John?»
Il chierico si acciglia, poi annuisce e