. Si è lasciato alle spalle un rapporto insofferente con una ragazza, per poi scoprire, da animale, di essere diverso. Ma nessun essere animale si unisce ad un altro per puro sentimento, e Louis sa che questa regola vale anche per lui. Agli animali del bosco non importa della bellezza dell’altro, della sua bontà, del suo carattere; loro non provano attrazione, loro non si innamorano. È per questo che Louis non si domanda mai se troverà mai l’amore: è un concetto fin troppo distante dalla sua vita, non lo tiene nemmeno in considerazione. Anche se… Una mattinata afosa Zayn raggiunse Louis in quell’angolo buio di Camden dove erano dipinti i suoi alberi della vita. Aveva lo zaino che portava sempre nelle giornate d’artista, quello sempre pieno di bombolette spray. Non si premurò di svegliare Louis che dormiva ad un angolo, sistemandosi silenziosamente dove la parete era ancora vuota. E lì un altro albero iniziò a prendere vita. Era chiaro, quasi bianco, candido e puro. Inclinato verso sinistra, i rami si arricciavano sulla destra. Quando Louis si svegliò, qualche decina di minuti più tardi, anche la folta chioma era quasi completa. Le foglie assumevano colori freddi, inconsueti, partendo da un azzurro pastello fino a concludere in un lilla intenso. Non proferì parola, Louis, perché sapeva quanto Zayn tenesse al silenzio durante la produzione. Perciò lo vide mentre dipingeva un altro albero, speculare. I rami, stavolta color caffellatte, si incastravano perfettamente a quelli dell’altro, formando uno spazio vuoto fra i due tronchi molto simile ad un cuore stilizzato. Le foglie di questo secondo albero erano scure, quasi nere, con qualche eccezione di doratura. Quando l’artista compì un paio di passi all’indietro, per rimirare la propria arte, Louis capì che l’opera era completa. “Chi è lei?” chiese, potendo finalmente parlare. Zayn sobbalzò appena, ma poi sorrise a fior di labbra e si voltò verso l’amico. “Non ti si può proprio nascondere nulla, eh?”. E fu così che Zayn e Louis parlarono per la prima volta di amore. Quel dipinto era per Perrie, una cliente abituale del salone che aveva da poco iniziato a frequentarsi con Zayn. Lei era “una meraviglia della natura” a sua detta. Louis probabilmente non aveva mai visto l’amico così preso da qualcuna, e rimase ad ascoltarlo, attento, felice per tutta quella felicità. “Amo l’amore” aveva detto in un sospiro, a compimento di quel discorso sconclusionato, pieno di aneddoti e di dettagli di situazioni inutili agli occhi di molti, indispensabili agli occhi di un innamorato. Louis si era leggermente spento, a quelle parole: lui non poteva farlo, e mai avrebbe saputo cosa volesse dire. “Nel tuo mondo non c’è spazio per queste cose?” lo interrogò Zayn, fissandolo negli occhi. Louis aveva sorriso, per poi negare col capo. “Gli animali non si innamorano. Non so nemmeno cosa sia quello che tu chiami amore” sospirò. Zayn gli diede una pacca su una spalla, alzando gli occhi verso i due alberi di vernice fresca. “Amore è sentirsi grandi, pieni, ricchi. Amore è sentirsi minuscoli di fronte all’immensità del mondo” “E’ un’incoerenza” “L’amore è incoerenza” gli fece l’occhiolino. “La realtà è che non esiste una vera definizione, Lou. Ognuno vive questo sentimento a modo suo. Non è come nei libri e nelle poesie, piene di cliché. È un’esperienza unica ed irripetibile per ciascuno di noi”. Louis rimase in silenzio, pensando alle parole dell’amico. Gli venne in mente una persona, l’unica in grado di farlo sentire diverso rispetto a chiunque altro. Era forse amore, quello? “Sentirsi nudi ed impotenti di fronte alla bellezza d’animo di qualcuno è amore?” chiese infine, affrontando di petto i propri dubbi. “Sei innamorato di me, per caso?” sdrammatizzò Zayn, scoppiando a ridere e facendo ridere l’amico. “Comunque sì, Lou. Anche quello può essere amore”. Louis si morse il labbro. Lui era un animale, non poteva e non doveva cedere ai sentimenti. “Chi è lui?” proseguì Zayn, ripetendo la domanda che gli era stata posta qualche decina di minuti prima. E Louis, per la prima volta in vita sua, si ritrovò a parlare di Harry non solo nella sua testa. Era assurdo quanto avesse da dire su quel ragazzino riccio in giacca e cravatta, quanti dettagli e aneddoti avesse immagazzinato nella propria mente, quante situazioni inutili a tutti ma fondamentali per lui. Zayn lo aveva ascoltato, sorridendo appena, per poi concludere il discorso con un lapidario “Sei cotto a puntino, amico”. Louis ha smesso di interagire con Harry dopo quelle parole di Zayn. Non gli risponde più, non gli sorride più. Accetta i suoi soldi con amara indifferenza, e muore un po' dentro quando lo vede allontanarsi con un'espressione triste sulla faccia. Harry si chiede sicuramente cosa possa aver fatto di male a Louis, cosa possa aver provocato un distaccamento così improvviso. La realtà è che, di male, non ha fatto proprio nulla. È