, Sherlock.»

 Sherlock sorrise e sollevò una mano, sfiorando la guancia di John con il pollice, per spazzare via una goccia di pioggia che la stava percorrendo. «Grazie a te per avermi insegnato a riconoscere le stelle.»

 «In questo modo non rischierai mai di perderti.»

 «Se ci sei tu non mi sento perso.» sfuggì dalle labbra di Sherlock, prima che potesse fermarlo. I suoi occhi si spalancarono e le guance si colorarono di un lieve rossore.

 John sollevò le sopracciglia, colto alla sprovvista da quelle parole, ma proprio mentre stava per replicare, la porta si aprì e la luce proveniente dall’atrio illuminò il marciapiede, facendoli voltare entrambi.

 «Ragazzi, siete bagnati fradici, entrate!» esclamò la signora Hudson. «Voi e il vostro vizio di dimenticare le chiavi. Ma guadatevi, poveri cari. Andate ad asciugarvi prima di prendervi una polmonite.»

 «Andiamo subito, non si preoccupi.» disse Sherlock e varcò la soglia. «E scusi il disturbo.»

 John sospirò e lo seguì, maledicendo il pessimo tempismo della padrona di casa.

 

 

 John non poteva credere che Sherlock avesse potuto agire in maniera così sconsiderata e soprattutto senza prima parlarne con lui, spiegandogli cosa aveva in mente di fare. Sparare a Magnussen era stata la mossa più avventata e folle che il consulente investigativo avesse mai messo in atto e John non l’avrebbe mai creduto capace di uccidere un uomo. Ma quella sera, alla villa, quando Sherlock aveva preso la pistola dal suo cappotto e aveva fatto fuoco, sparando alla testa al giornalista, senza tracce di rimorso.

 Cosa poteva averlo spinto ad un gesto del genere? Quella domanda aveva tormentato Watson giorno e notte e quando Watson aveva poi raccontato a Mycroft ciò che era successo, il politico gli aveva spiegato che Sherlock aveva scelto di uccidere Magnussen perché aveva capito che non ci sarebbe stato altro modo per salvare lui e sua moglie. John aveva obiettato dicendo che non aveva chiesto all’amico di fare nulla per salvare Mary, considerando che con lei aveva già deciso di chiudere mesi addietro, e il maggiore degli Holmes si era limitato a sospirare.

 «L’unica cosa che a Sherlock importa è la tua felicità.» aveva risposto Mycroft. «Non c’è nulla che gli stia più cuore di vedere te al sicuro. E sapeva che uccidere Magnussen era l’unico modo per assicurarti un futuro privo di minacce.»

 John aveva abbassato lo sguardo, consapevole che, come sempre, il consulente investigativo aveva rinunciato a tutto per permettere a lui di avere tutto. Ma in quel caso, si ritrovò a pensare il medico, quella decisione presa d’istinto e quell’omicidio a sangue freddo, avevano tolto tutto ad entrambi. 

 

 

 John non aveva mai sostenuto una conversazione più complicata di quella. Da quando era sceso dall’auto, aveva sentito il suo cuore sprofondare nel petto, all’idea di dover dire addio a Sherlock, anche se sapeva bene che sarebbe accaduto, prima o poi. Mycroft l’aveva informato la settimana precedente, quando il governo aveva emesso la sua condanna, ma fin all’ultimo, John aveva sperato che venisse revocata e che Sherlock fosse rimesso in liberà, considerando che Magnussen aveva minacciato sia lui che la sua famiglia e che l’azione compiuta dal consulente investigativo era stata messa in atto per proteggerlo. Ma non era stato così.

 John avanzò e raggiunse Sherlock, immobile accanto a suo fratello. Si fermò di fronte a lui e attese che fosse l’altro a fare il primo passo e parlare, considerando che, in ogni caso, non avrebbe saputo da che parte cominciare.

 Sherlock si volse verso Mycroft. «Dato che questa sembra essere l’ultima conversazione che avrò con John Watson, ti dispiacerebbe concederci qualche minuto?»

 Il maggiore lo osservò per qualche secondo, poi si sporse oltre la sua spalla, rivolse un cenno ai suoi uomini e insieme si allontanarono, lasciando soli i due coinquilini per un’ultima volta.

 «Dov’è Mary?» chiese Sherlock, immediatamente.

 «Se n’è andata. Né io né lei potevamo continuare con questa relazione sapendo che non sarebbe arrivata da nessuna parte. Abbiamo deciso di porre fine alla nostra relazione di comune accordo.» rispose John, con un sospiro. «Lei sapeva che non avrebbe funzionato, dopo tutto ciò che era successo e io ho capito che avevo già tutto ciò che volevo e tutto ciò di cui avevo bisogno. Era sempre stato sotto il mio naso, anche se non me ne ero mai reso conto.»

 Sherlock annuì e abbassò lo sguardo.

 «Dove andrai, adesso?» domandò ancora Watson.

 «In missione sotto copertura nell’Europa dell’Est.» rispose il consulente investigativo.

 «Per quanto tempo?»

 Sherlock sospirò. «Sei mesi, secondo mio fratello.» dichiarò. «E lui non sbaglia mai.»

 «E poi?» lo incalzò John.

 I loro sguardi si incontrarono per qualche secondo.

 Il moro fu il primo a distoglierlo. «Chi lo sa?» disse, puntando gli occhi verso l’orizzonte.

 Il silenzio li avvolse nuovamente.

 Dopo un momento, Watson, sospirò. «Dimmi solo perché l’hai fatto, Sherlock.»

 Non ci fu bisogno di ulteriori spiegazioni, il consulente investigativo sapeva bene di cosa il suo amico stesse parlando. «Ucciderlo