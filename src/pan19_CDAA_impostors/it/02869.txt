direzione in cui si aspettava l'altro, era una questione di principio.
Il più giovane si volse di scatto con tutto il corpo, rigido sul posto e con le gote appena rosee. Aveva un'espressione indecifrabile, di quelle che Oikawa più detestava in passato.
«O-Oikawa-senpai!» Balbettò, le braccia immobili ai lati del corpo. Tooru si perse qualche momento per osservarne i vestiti, che aveva solamente adocchiato mentre lo guardava dal bar.
Era in abbigliamento sportivo, ma meno trasandato del solito, con pantaloncini grigio scuro corti, adatti alla giornata calda e una felpa nera aperta che lasciava intravedere la maglietta blu. Storse il naso, consapevole di avere addosso una maglia con un colore quasi uguale. Non indossava accessori e le scarpe erano semplicemente da ginnastica, come le sue del resto – la mania per certe cose, tra gli sportivi, non passava neppure nei giorni liberi.
«Tobio-chan.» Lo salutò a propria volta, notando come il viso del ragazzo, al sentire la sua voce chiamarlo, si fece più luminoso, meno scuro. Aveva quegli occhi blu che, forse per una volta, non erano così pessimi da guardare, mentre lasciava trasparire la soddisfazione su tutto il suo viso, senza preoccuparsi di quanto fosse assurda la sua espressione.
«Che c'è, pensavi che non venissi?»
Non fu difficile cogliere il sottinteso, visto che l'espressione del moretto si fece leggermente più corrucciata, prima di scuotere rapidamente la testa, in modo da non fargli capire – secondo il suo assurdo modo di vedere le cose – che era esattamente quello che aveva pensato finché non lo aveva avuto davanti. La tentazione di lasciarlo lì, su due piedi, proprio perché punto nel vivo, dato che era esattamente quello che avrebbe voluto fare all'effettivo, era talmente forte che, per un attimo, pensò seriamente di farlo solo per quel motivo. Poi la ragione e la maturità – quella che aveva, al contrario del poppante egoista che aveva di fronte – prevalsero sul suo ego e dunque tacque, in attesa.
«Allora, dove volevi andare?» la domanda non era stata posta in modo gentile, tuttavia Tobio parve non farci troppo caso, presumibilmente ancora esaltato all'idea di avere il senpai tutto per sé; che animo semplice e innocente. Fastidioso.
Tuttavia, quando lo vide rimanere immobile e sbattere più volte le palpebre, preso di sorpresa, Oikawa si portò una mano sulla faccia, colpendosi leggermente in modo del tutto naturale: quell'idiota aveva dato talmente per scontato che non lo avrebbe visto, che non avrebbe rispettato l'impegno, che non aveva la minima idea di dove andare, lo avrebbe potuto giurare!
«... Non ci ho pensato.» ammise infine la sua disgrazia, mentre Oikawa apriva appena le dita della mano, ancora stampata sulla propria faccia, e lo guardava con gli occhi assottigliati, per nulla solidale.
«Chiedi al ragazzo che ti piace di uscire e non pensi a un posto dove andare insieme? Sei veramente il peggio.» Tobio avvampò, più per la prima parte della frase che non per l'insulto, nemmeno tanto velato, che Tooru gli fece. Lo guardava ancora male, ma la mano scivolò via dalla propria faccia, prima che si lasciasse scappare un sospiro rassegnato: perché diamine aveva accettato di uscire con lui? Cosa accidenti gli si era formato nel cervello, in quel momento?
«Facciamo una passeggiata sulla spiaggia!» esclamò il giocatore della Karasuno alla fine, nuovamente tutto rigido e con la faccia impresentabile, in attesa di una sua risposta. Oikawa ci rifletté qualche istante – o almeno fece finta di farlo – chiudendo brevemente gli occhi e incrociando le braccia al petto per interminabili secondi. Quando poi li riaprì, li fissò sull'altro. «Se non hai idee migliori.»

Il mare era calmo e, sebbene fossero alla fine della primavera, c'era già qualche bagnante temerario che tentava la sorte in acqua o steso sulla sabbia. Tooru non era mai stato troppo fanatico della spiaggia; non gli piacevano le pietraie, gli scogli o la fastidiosissima sabbia che entrava e si appiccicava ovunque. Sua madre amava andare in vacanza in zone di villeggiatura vicino al mare, dunque era sempre stato costretto a seguirla da moccioso e ciò, probabilmente, gli aveva creato diversi scompensi nei riguardi della suddetta, tanto da cercare – ogni anno – di boicottare eventuali gite o campi di allenamento con la squadra se si tenevano nei pressi dell'oceano.
Passeggiare con le scarpe – o a piedi nudi – però non gli creava alcun problema: poteva fuggire quando voleva, quello era di certo il punto fondamentale.
Tobio gli camminava di fianco, tesissimo e silenzioso, cercando di sbirciare nella sua direzione senza farsi notare, cosa che fece voltare di scatto Tooru diverse volte, solo per vederlo sbarrare gli occhi e distogliere lo sguardo, come se avesse compiuto chissà quale crimine contro l'umanità.
Sospirò nuovamente: non si aspettava alcuna presa di posizione da parte dell'altro, visto come stava messo normalmente; tuttavia una parte di sé aveva sperato si facesse crescere quelle dannate palle che sapeva di avere solo quando stavano in un campo e prendesse il controllo della situazione – o quantomeno ci provasse.
Kageyama dovette accorgersi del suo stato d'animo e, presumibilmente, andò nel panico