POTREBBE ESSERE PERICOLOSO – SH.


Forse non riesce a dormire perché non c'è il lamento di un violino a tenerlo sveglio.



Passa al pub più sere di quanto sarebbe sano ammettere. Beve per il momento in cui non sente niente, solo il torpore denso dell'alcol. Per sentire la mente galleggiare in un denso liquido che gli sciaborda nel cranio. Per crollare addormentato senza neanche accorgersene. Le sere migliori sono quelle di cui non ricorda niente. La mattina si sveglia esausto. Spesso il sale secco sulle guance gli ricorda che si è addormentato piangendo, seduto sulla sua poltrona davanti al camino.



Qualche volta, quando non riesce a prendere sonno, i sui pensieri si soffermano su Sherlock. Non solo sui casi e sul campo di battaglia, ma sul ricordo del suo viso. Sulla sua pelle, che immagina di seta. Forse sarebbe strano accarezzarlo. John immagina gli occhi di nessun colore, i capelli arruffati. Immagina di sfiorare con le dita quelle labbra dalla forma assurda. Di toccarle con i polpastrelli e poi di aprirle con le sue.



Non si sente più in colpa per questi pensieri. Sempre più spesso il corpo lo tradisce, e non può evitare di scivolare una mano sotto le lenzuola.



Anche se gli pesano questi pensieri, e di certo non lo aiutano a uscire dalla prigione in cui vive, cerca di addormentarsi pensando a lui perché spera di trascinarlo a forza nei suoi sogni. Ma sono troppo rare le volte in cui si sveglia con un senso di pace e di eccitazione e un ricordo indefinito di una scena del crimine che esiste solo nella sua fase REM. Qualche volta i frammenti del sogno interrotto dalla sveglia non sono di una scena del crimine, ma di un letto sfatto che odora di tabacco e di adrenalina. Quelle sono giornate buone. Non ce ne sono abbastanza.

C'è una casa dall'altro lato del 221 di Baker Street. È una casa vuota. Solo che se ci andassimo troveremmo la serratura forzata. Una figura scura è seduta al buio davanti alla finestra. Il colonnello Sebastian Moran accende un'altra sigaretta. Apre leggermente la finestra per far uscire il fumo. Ha gli occhi fissi su una finestra illuminata dalla luce fioca di una lampada.



John sta tornando a casa dalla clinica. Gli basta aprire il portone per capire che qualcosa non va. C'è qualcuno in casa. Appende il cappotto e sale le scale con il cuore in gola, pronto all'azione come solo in Afghanistan. Vede un'ombra muoversi al primo piano.
Prima che possa reagire, John ha afferrato la figura e l'ha sbattuta contro il muro, tenendogli i polsi inchiodati alla parete.


“John”
è quasi un sussurro ma John conosce bene quella voce. Fa un passo indietro e molla la presa.


Non è possibile.


“Com'è possibile? Sherlock, tu eri--”


“Mi dispiace. Più tardi... prometto che ti spiegherò tutto. Ma ora ho bisogno di te.”


John non può trattenere il sospiro che tradisce la gioia di poter rispondere ancora “Cosa devo fare?”.



Sherlock sorride e, dio, quanto gli è mancato quel sorriso...
John non può trattenersi. Fa un passo avanti e lo stringe in un abbraccio fraterno.
“Ti osservano. C'è una casa vuota davanti alla nostra.” John sente la vibrazioni oltre alla familiare voce profonda. 


“Dev'essere il braccio destro di Moriarty, Moran. È l'ultimo nodo della ragnatela di Moriarty. Potrò tornare.”



John viene guidato – trascinato, più che altro – giù per le scale, verso la porta sul retro. “'Sera, Ms Hudson.” farfuglia Sherlock quando passano nel salotto della padrona di casa. Lei annuisce sorseggiando la sua tisana serale. Sono già fuori quando sentono l'inconfondibile rumore di ceramica che va in frantumi.



Attraversano giardini privati e vicoli che solo Sherlock saprebbe navigare, arrivando finalmente alla casa che stavano cercando.
Entrano facilmente e trovano l'appartamento. Le serrature forzate lasciano pochi dubbi.


Si nascondono al buio. Sherlock gli fa scivolare in tasca la Browning dell'esercito. “Prego”.
“Che ci facciamo qui?” “Aspettiamo che torni. Lo cogliamo di sorpresa.” “E poi?” “Ho già chiamato Lestrade.”.
John annuisce. Sono gli occhi di Sherlock che lo convincono più delle sue parole.
Solo allora si accorge di non avere il bastone.
“Dannazione... l'hai fatto di nuovo.” John mostra le mani, ferme, nessun tremito, e Sherlock sbuffa una risatina. “Peccato. Ci avrebbe fatto comodo un'arma contundente.”



***
Finalmente sentono un rumore. La porta. Sherlock si volta e John annuisce, come tanto tempo fa in una piscina. John non sente altro che il pulsare del proprio cuore. Aspettano che si sieda alla finestra. Poi Sherlock scivola verso di lui per attaccarlo alle spalle.
Il primo colpo lo coglie impreparato, ma Moran ha i riflessi pronti e reagisce con violenza. 


È qui che John interviene. Succede troppo rapidamente per prendere nota.
Moran è incosciente. È bastato un colpo ben assestato con il calcio della pistola.


Sherlock si rialza dolorante e chiude le manette – 'prese in prestito' a Lestrade – dietro la schiena dell'uomo svenuto.



“Sei ferito”. Neanche se n'era accorto