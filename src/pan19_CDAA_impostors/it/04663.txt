troppo la mano da questo coso

Ma voglio sapere se funziona

Cardin rispondi

C i r d a n

C I R D A A A A N

MA CHE BELLO TUTTO SCRITTO GRANDE

SI VEDE MEGLIO

CARDIN RISPONDI

CARDIN CI SEI

CARDIN

CI R DA N

 

Círdan arrivò all’ultimo messaggio con gli occhi spalancati. Cos’era quello? Cosa aveva appena liberato Finrod?

Ma soprattutto, doveva rispondergli e dargli il permesso di scrivergli ancora?

Círdan guardò Falathor, con le mani dietro la schiena e intento a studiare con molto interesse le crepe sul soffitto. Già che ci fossero crepe sul soffitto non era un buon segno, Círdan avrebbe dovuto vedere di farle riparare.

Thingol. Thingol e Whatsapp, quello era il problema all’ordine del giorno.

«Che faccio, gli rispondo?»

Falathor gli rivolse un’occhiata impietosita. «Sarebbe gentile».

Círdan sospirò. Magari, passata la novità, Thingol si sarebbe ripreso e avrebbe mandato messaggi normali.

Anche lui aveva avuto il suo periodo di sbandamento, in cui aveva creato un sacco di gruppi con i suoi contatti, divertendosi a cambiare il nome ogni due per tre, perché gliene veniva sempre uno migliore dopo averlo cambiato.

Niente di tragico, tutti ci passavano, a detta di Finrod.

Perciò ora, armato di pazienza e tutta la sua comprensione, Cirdan avrebbe risposto.

 



Ciao Thingol

Sono felice di vedere anche te su Whatsapp

Spero vada tutto bene in famiglia

 

Ecco, fatto, gentile e sintetico, senza essere scostante.

Neppure il tempo di bloccare lo schermo, che apparve la notifica di un nuovo messaggio.

 



EHI CARDIN

MI HAI RISPOSTO

MI HAI RISPOSTO DAVVERO

TI VEDO ONLINE

SENTI CARDIN

STAVO PENSANDO

 

Círdan cercò lo sguardo di Falathor, ma lui si era dileguato. Ora erano solo lui e Thingol.

Il tonno lo guardò con pena, anche se gli occhi non li aveva più.

 

 

—

 

 


Anno 465, Prima Era


Il piano di Celegorm e Curufin era geniale e lo sapevano entrambi: avevano in mano la leva più efficace per portare quel maledetto re Elfo Scuro alla ragione, ossia prestare i suoi eserciti alla causa dei Silmarilli.

Anche se la leva in questione non era molto d’accordo.

«Mio padre non prenderà nemmeno in considerazione il vostro messaggio» disse Lúthien, accarezzando la testa di Huan, posata in grembo.

Celegorm agitò il telefono davanti agli occhi di Lúthien. «Ci hai detto tu che ha uno di questi–»

«Per quanto stenti ancora a crederlo» commentò Curufin.

Lúthien sollevò gli occhi al cielo.

«Grazie per il tuo contributo, Curvo» disse Celegorm. «Hai detto che ha un telefono, quindi dovrebbe riuscire a leggere il messaggio».

«Infatti non ho detto che non riuscirà a leggerlo, ho detto che non lo prenderà in considerazione».

Celegorm le avrebbe fatto vedere come non poteva essere ignorato il messaggio che lui aveva inviato a Thingol.

«Senti cosa gli ho scritto e dimmi tu come potrebbe ignorarmi».

Lúthien inarcò le sopracciglia e sospirò.

«Avanti, leggi».

Curufin si appoggiò al davanzale della finestra, con le braccia incrociate sul petto.

Celegorm si schiarì la gola e gonfiò il petto, il cellulare davanti a sé.

«Re Elfo Scuro, abbiamo la tua preziosissima figlia» recitò, con tono grave. «Concedimi la sua mano in matrimonio, o potrei prendere la sua mano… letteralmente».

Celegorm guardò Lúthien e vide Huan con le orecchie sugli occhi.

Il volto impassibile, la principessa non era molto impressionata.

«Credo che la risposta, se mai dovesse arrivare, sarà: se proprio ti piacciono i monchi–».

Un tintinnare dal cellulare di Celegorm e sulla schermata apparve la notifica di un nuovo messaggio da “Sindar do it better”.

«È lui?» chiese Lúthien.

Celegorm ghignò. «Esatto, la risposta è arrivata».

Sbloccò lo schermo e il messaggio apparve in tutta la sua bellezza.

Anzi, i messaggi, perché nel mentre ne arrivarono altri.

 



Chi sei

Come hai avuto il mio numero

Perché dici di avere mia figlia

E che richieste idiote mi fai

Aspetta

Ho capito chi sei

FRATRICIDA

LASCIA LUTEI

L Ú T H I E N

E SE TI PIACCIONO TANTO I MONCHI

SPOSA TUO FRATELLO

 

Celegorm sollevò gli occhi dallo schermo, per scoprire che Lúthien e Curufin stavano leggendo oltre la sua spalla.

«Cosa avevo detto?»

Curufin ridacchiò. «Come volevasi dimostrare, non è capace a usare un cellulare. Ha dimenticato le maiuscole attivate».

Celegorm guardò suo fratello. «Ma sul cellulare non puoi dimenticare le maiuscole attivate».

«Lo fa in maniera deliberata» disse Lúthien. «Ha scoperto che i messaggi vengono presi più sul serio quando scritti in maiuscole e ormai scrive sempre così. Vi ho detto che inviargli un messaggio non vi avrebbe aiutati».

Intanto sullo schermo apparvero altri messaggi:

 



MALEDETTO FRATRICIDA

TOGLI LE TUE LURIDE MANI DALLA MIA LINDA LUTEI

L Ú T H I E N

SI VEDE CHE QUESTI AGGEGGI LI AVETE INVENTATI VOI FRATRICIDI

NON AZZECCANO UN NOME NELL’UNICA LINGUA CONSENTITA

NON LA VOSTRA

MUAHAHAHAH

L U T H I E N

NON TOCCATELA

O VI PRENDO PER I CAPELLI E VI LANCIO DALL’ALTRA PARTE DEL MARE

VI VEDO

SO COSA FATE

SO CHI SIETE

SO DOVE VIVETE

IO VI TROVERÒ

E VI UCCIDERÒ

NO

NON VI UCCIDERÒ

SOLO PERCHÉ

NON VOGLIO ESSERE

UN FRATRICIDA

COME VOI

FRATRICIDI

SO CHE SIETE IN DUE

 

Celegorm e Curufin guardarono Lúthien