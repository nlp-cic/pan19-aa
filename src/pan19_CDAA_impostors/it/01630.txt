miriade di stelle. Draco capì che il professore non voleva parlare, immerso nei suoi pensieri. E sapeva che non erano pensieri lieti. Dopo sei anni, riusciva a leggere le espressioni di quel viso molto meglio dell'Oscuro Signore.

Progressivamente il paesaggio iniziò a cambiare: alla terra si sovrappose la roccia, agli alberi le nere macchie di cespugli irti di spine. Draco sentiva il respiro del vento farsi sempre più opprimente, come se un veleno si stesse piano piano sostituendo all'aria respirata. Vacillò appena nell'oscurità, inciampando nel terreno scosceso, coi polmoni che iniziavano a reclamare più aria di quella che ricevevano.

«Non respiro...» sussurrò a Snape.

«Lo so. Ci stiamo addentrando in un luogo proibito. Questa barriera di vento è il primo ostacolo da superare.»

Il primo... quindi ce ne sarebbero stati altri. Molti altri? E che senso aveva andare a cercare un Dio? Avrebbe voluto chiederlo, tanto per capire a cosa stava andando incontro. Ma Snape continuava ad avanzare senza dar cenni di cedimento.

Lo avrebbe seguito. Gli aveva dato la sua parola. Ma per stargli dietro, per riuscire a mantenere il respiro, non poteva parlare.

D'un tratto si rese conto che il professore s'era fermato. Non lo stava aspettando, solo, di fronte a lui s'era aperta una voragine.

«I nostri incubi ci attendono.» sussurrò Snape senza guardare Draco «Io sono in grado di resistere ai miei, ancora una volta.» finalmente si voltò a cercare le iridi ghiaccio del ragazzo che lo stava seguendo «Tu sei in grado di affrontare i tuoi incubi?»

«Dove crede che abbia trascorso l'ultimo anno?»  poi sorrise «Vita o morte, dico bene?» intuì giustamente Draco e annuì deciso. Li aveva affrontati ogni stramaledetto giorno, ogni odiosissima notte di quello sventuratissimo anno. Una volta in più non avrebbe certo cambiato le cose. E poi, questa volta non era solo: il professor Snape e il preside, loro credevano in lui. Il loro appoggio non l'avrebbe più fatto cedere.

Snape iniziò la discesa e Draco lo seguì subito dietro. La parete di quello strano orrido era scoscesa e la discesa si faceva più difficile ad ogni passo. Una nebbia irreale si era alzata a impedire loro la visuale e da quella nebbia, man mano che si scendeva, scaturivano fuori immagini del passato, immagini eteree eppure immensamente reali e concrete. Immagini che turbavano l'animo riportano gli incubi, i ricordi, il terrore, l'angoscia, nuovamente in primo piano. Il sentiero era terribilmente insidioso, il baratro che si apriva alla loro sinistra sembrava non finire mai. E l'aria, mentre scendevano, si faceva sempre più fredda.

Draco scivolò un paio di volte, lo sguardo perso, la fronte imperlata di sudore. Era una prova dura: le sue colpe, le sue mancanze, le sue debolezze, erano tutte in bella mostra, di fronte a lui. Fissò lo sguardo vuoto sul mantello che gli aleggiava di fronte.

Snape procedeva dritto, come se nessun incubo lo stesse disturbando, tenedo il passo. Ma il suo volto sbiancava progressivamente, come se la carne stesse pian piano morendo, il cuore si stesse infine fermando. Ma lui sarebbe andato avanti. Aveva un Dio da incontrare. E nulla l'avrebbe distratto: nemmeno i demoni che si affastellavano attorno a lui. Perché quei demoni se li portava appresso da sempre.

Sembrava passata un eternità, ma alla fine la nebbia si diradò. Si trovarono su una sorta di ballatoio sospeso sul nulla. Una grotta si apriva alla loro destra, nera e minacciosa.

Draco barcollò appoggiandosi alla parete per riprendere fiato.

«Sei ancora qui?» gli chiese Snape, quasi con dolcezza. I capelli nerissimi erano incollati sulla sua fronte e la sua pelle, per contrasto sembrava cerea. Il suo pupillo, invece, sembrava davvero un fantasma, per quanto era pallido.

Draco riprese fiato, cercando di far entrare l'aria ghiacciata nei polmoni. Annuì, sapendo di non riuscire a tenere la voce ferma.

«Te la senti di proseguire?» Draco fissò il volto cadaverico del professore. I suoi incubi, i suoi demoni, l'avevano sconvolto molto più di quanto non ammettesse. Quindi Draco annuì alzandosi.

Entrarono nella grotta: il sentiero portava lì. La bacchetta di Snape si accese di una luce leggera. Le pareti della grotta trasudavano umidità; alla luce della bacchetta sembravano quasi opalescenti. Si addentrarono sempre più nella terra, mentre tra stalattiti e stalagmiti si iniziavano a intravedere le prime tombe.

«Stiamo entrando nella dimora ultima di grandi uomini del passato.» sussurrò Snape più a se stesso che a Draco. Gli occhi del ragazzo si erano spalancati dallo stupore. Quello spettacolo era irreale. «Un omaggio ai morti.» sussurrò Snape con un lieve gesto della bacchetta. Immediatamente la stretta che aveva attanagliato i loro cuori si fece molto più leggera.

Avanzarono lentamente, omaggiando ogni tomba, sussurrando e tenendo rispettosamente bassa la luce della bacchetta.

D'un tratto, di fronte a loro, si aprì un'immensa stanza quasi totalmente bianca. L'aria era pregna di goccioline d'acqua in sospensione che creavano piccoli arcobaleni alla luce opalescente.

«Sale...» sussurrò Snape assaggiando le sue dita che s