preoccupato. - - Non devi farlo, Asahi. Non davanti agli altri. Non l'avresti mai fatto, prima, quando per te ero solo uno studente più piccolo. Quindi non farlo ora. - si strinse di più a lui. Gli faceva male, quella situazione. Era così per entrambi. - Ma le cose sono cambiate. - Asahi riprese a camminare, e Noya tornò a saltellare. - Aspetta, voglio finire questo discorso. - Noya si fermò di nuovo, ma Asahi lo prese in braccio. - Asahi! Che cazzo fai? - - Lo finiamo dopo, il discorso. Adesso devi curarti il ginocchio. - Una volta in infermeria, si presero cura del piccolo libero. Non era niente di grave, ma aveva preso la botta come se fosse stato senza ginocchiera, quindi il colpo era stato forte. Applicarono una garza per fermargli la perdita di sangue, e gli proibirono di giocare senza ginocchiere. Una volta fuori, si sedettero per terra, all'ombra. Era una giornata calda, come lo erano sempre state da quando erano arrivati. - Lo so che le cose sono cambiate. - Noya gli poggiò una mano sulla gamba, carezzandolo come se avesse paura che Asahi potesse farsi male, o spezzarsi da un momento all'altro. Il che non avrebbe stupito nessuno: Asahi era alto, ma fra i due era il più fragile. - E voglio che continuino a essere come sono ora. - Asahi gli passò un braccio intorno alle spalle e lo strinse a sé, con la dolcezza di chi sa di starsi innamorando passo dopo passo, un poco alla volta. - Credi sarebbe una notizia tanto sconvolgente per tutti? - Noya scrollò le spalle. - No, in realtà penso che un paio di persone l'abbiano capito, però... - Asahi gli alzò il mento, costringendo il ragazzino a guardarlo negli occhi. - Però? - - Ho un po' di paura, tutto qui. - Noya poggiò la fronte contro il petto di Asahi, il quale gli accarezzò il collo all'attaccatura dei capelli. La situazione era totalmente al contrario. Noya, che di solito fra i due era quello sicuro, pieno di energie, che mai si tirava indietro davanti a una situazione difficile, era adesso quello spaventato; e invece lui, che aveva paura della sua stessa ombra, era deciso su qualsiasi cosa riguardasse la loro relazione. - Yuu, qualche mese fa mi hai aiutato a tirare fuori i miei sentimenti per te, e oggi sono grato che tu l'abbia fatto, perché da solo non ce l'avrei fatta. - intrecciò le dita a quelle del piccolo libero. - Qualsiasi cosa accada, saremo insieme. Mi hai dato coraggio, Yuu, non riprendertelo. - Asahi posò le labbra sulle sue, tentando di rassicurarlo come meglio poteva. Noya rispose al bacio, stringendosi al compagno. - Grazie, Asahi. - Disse solo quello, Noya, perché non c'era bisogno di dirsi altro. Ormai avevano imparato a comunicare tramite sguardi e gesti: Asahi capì che il suo compagno non avrebbe più avuto paura, o comunque di meno; Noya invece fu felice di scoprire che non doveva essere più coraggioso per tutti e due, ma che adesso anche Asahi si sarebbe impegnato nella sua parte, o almeno ci avrebbe provato con tutte le sue energie, e questo lo apprezzava più di ogni altra cosa. -Ah, Asahi... Avresti delle ginocchiere da prestarmi? - Asahi percepì una leggera punta di imbarazzo in quella domanda; non era sicuro, magari se l'era immaginato, eppure fu quella la sensazione che ebbe, a primo impatto. Ci pensò un attimo e rispose: - Stasera controllo e ti faccio sapere. Penso di sì. Comunque oggi non giochi, riposati. - Noya arricciò appena il naso in una smorfia buffa, l'idea di rimanere fermo a guardare gli altri non gli piaceva molto, ma sapeva che fosse la scelta migliore. Asahi rise, e quel suono si diffuse in tutto l'ambiente: la sua risata era forte, sincera. Costrinse Noya a girarsi verso di lui, attirandolo dai fianchi, per poi baciarlo di nuovo. Fu un bacio intenso, le loro labbra non davano segni di volersi separare, e tantomeno i loro corpi, che si avvicinavano l'uno all'altro sempre di più, come una calamita con il metallo. - Asahi... - Quando Noya pronunciava il suo nome in quel modo, lo faceva impazzire. Ne voleva di più, di più, ancora di più. Sentire la voce di Noya, le sue dita fra i capelli, le sue labbra sul collo, il suo respiro sulla pelle. Asahi aveva, come ogni volta, il terrore di fargli male. Era già ricoperto da abbastanza lividi di suo, non era il caso che gliene facesse altri; eppure quella smania di stringerlo a sé, di volerlo più vicino, quasi come se, se si fossero separati, Asahi avrebbe smesso di respirare, diventava più forte ogni minuto che passavano insieme. Asahi portò le mani sotto la maglia di Noya, carezzandogli i fianchi con la punta delle dita. Sentì la pelle del ragazzino farsi ruvida, i brividi dell'eccitazione lo percorrevano. - Non possiamo qui... Asahi... - Lo sapeva