Hey, scusa se ti ho chiamato nell’orario di lavoro”.

“Invece che chiedermi scusa ogni volta potresti semplicemente non farlo”.

Rachel assunse una smorfia triste molto teatrale che Kurt sapeva essere una delle sue mosse per evitare una strigliata. Di solito funzionava molto bene perché non riusciva a resistere a quegli occhi bassi e a quel labbro stretto tra i denti con imbarazzo.

Anche questa volta lasciò correre.

“Scusa.” Chiese nuovamente. “comunque arriverà tra poco, mi ha mandato un messaggio”.

“Dimmi cosa sai di questo tizio”.

“Beh,” cominciò con aria pensierosa. “Lui è molto carino …”.

“Questo me lo hai già detto.” Le ricordò.

“Giusto.” Confermò sorridendo. “So che ha concluso l’ultimo anno di liceo quindi penso sia qui per studiare o per lavorare. Si chiama Sebastian e anche lui è dell’Ohio”.

Kurt spalancò subito gli occhi sconcertato. Aveva avuto così tante brutte esperienze con il ragazzo tipo dell’Ohio occidentale che solo l’idea che questo Sebastian potesse essere uno di quelli gli faceva accapponare la pelle. Rachel, che nel suo piccolo aveva subito angherie dagli omofobi dell’Ohio, essendo figlia di due genitori gay, capì immediatamente a cosa fosse dovuta l’aria rigida di Kurt e cercò subito di tranquillizzarlo.

“Kurt, tranquillo. Quando gli ho chiesto in che scuola andava lui mi ha detto che frequentava la Dalton. Quella scuola è a tolleranza zero contro le discriminazioni, ti ricordi? Volevi andarci anche tu quando Karofsky era diventato troppo oppressivo. Non credo che un ragazzo proveniente da quella scuola possa essere un bullo dell’Ohio”.

In effetti il ragionamento nella testa di Rachel funzionava e, per un qualche strano motivo, funzionava anche in quella di Kurt. Ricordava molto bene quella scuola: voleva farci domanda e si era quindi bene informato sulla loro politica anti bullismo. Per Kurt, per tutto il penultimo anno di liceo, era stata una sorta di terra promessa alla quale aveva dovuto rinunciare per via della retta esorbitante. Ricordando questo Kurt cominciò ad essere un po’ più tranquillo sulle possibilità economiche di questo Sebastian: uno che aveva potuto studiare alla Dalton sicuramente non poteva avere grandi problemi economici.

Annuì a Rachel. “Altre notizie?”.

“Non so. Non mi ha detto molto.” Entrambi si mossero verso la fontana sul cui bordo si era appena liberato uno spazio dove entrambi potevano sedersi.

I bambini giocavano a schizzarsi l’acqua e Kurt sperò che nessuno di loro avesse la pessima idea di lanciarla sui suoi vestiti.

“Non ti uccideranno.” Ridacchiò Rachel accortasi dello sguardo preoccupato dell’amico.

“I miei vestiti non la pensano allo stesso modo”.

Rachel rise ancora e scosse la testa. Sapeva bene quanto in realtà Kurt amasse i bambini, ma non lo avrebbe mai ammesso e soprattutto non avrebbe mai confessato che, di fronte alla gioia di un bambino, sarebbe passato sopra ad una macchia sui suoi vestiti.

Kurt osservò scocciato l’orologio.

“Tra quanto arriva?”.

“Ci sta mettendo una vita, in effetti.” Confermò Rachel.

“Primo quadratino da spuntare nella colonna dei difetti: ritardatario”.

Rachel rise, ma non si scompose più di tanto. In fondo era il suo coinquilino e Kurt continuava a criticarne la scelta come se fosse lui a doverci vivere.

“In ogni caso a me va bene così.” Specificò. “Nemmeno io sono puntuale, in fondo”.

“Mi sembra un ottimo motivo per sceglierti un coinquilino poco puntuale.” Sostenne mentre si alzava dalla propria posizione evidentemente pronto ad andarsene. “Rachel io vado. Ho bisogno di passare al loft per fare una doccia”.

Rachel lo guardò perplessa. “Non ti hanno ancora riparato il bagno?”.

“Evidentemente no se ti sto chiedendo ospitalità per lavarmi.” Spiegò ironico. “Comunque mi hanno detto che la cosa sarà risolta a breve, forse già domani.” Aggiunse.

“Non trattarmi così. Ricorda che la pulizia del tuo corpo è nelle mie mani. Potrei anche decidere di non concerti più il bagno per le tue tre docce quotidiane”.

“Non lo faresti mai.” Rispose Kurt divertito. “Ti sto ancora aiutando a pagare le bollette dell’acqua se non te lo ricordi. Fintanto che il tizio non comincerà a scucire la sua parte anche la tua pulizia dipende da me e, fidati, so per certo quanta acqua ti serve per i tuoi rituali di bellezza”.

Conoscere Rachel da anni era sempre un gran vantaggio soprattutto perché conosceva ogni sua singola abitudine, anche alcune che non avrebbe voluto conoscere.

“Va bene, vai.” Disse spazientita.

Kurt decise di ignorarla e, dopo averla salutata con un cenno della mano, si allontanò verso il sentiero sterrato che dalla piazzetta con la fontana lo avrebbe riportato verso l’uscita del parco. Non fece però in tempo a fare un paio di passi che sentì Rachel urlare qualcosa di indistinto per fermarlo.

Pensando che fosse una delle sue solite crisi isteriche si voltò con una ruga seria che gli tagliava a metà la fronte per l’alzare delle sopracciglia.

“è arrivato!” Urlò nuovamente.

Kurt sbuffò. Aveva sperato di essersela scampata e invece si sarebbe dovuto fermare. Comunque, dopo un primo momento di sconforto, la curiosità verso il nuovo coinquilino di Rachel ricomparve e così si trovò a pensare che forse non sarebbe stato