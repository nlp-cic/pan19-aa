cosa fare; da un lato voleva solo scrollarselo di dosso ma dall'altro si sentiva un po' in colpa a lasciare da solo un ragazzino alla sua prima sbronza. Sbuffò cercando di estrarre il telefono dalla tasca per avvisare a casa che avrebbe fatto tardi, o forse no, ma bastò quel movimento per far spostare la testa di Yurio sul suo petto con un grugnito. A JJ scappò una risata perchè quel dannato ragazzino aveva la guancia completamente schiacciata verso l'alto e gli chiudeva quasi l'occhio, il respiro profondo appannava il metallo della medaglia. Ma tu guarda, pensò JJ. Fa tanto lo sbruffone in pista e si fa chiamare "The tiger of Russia" e invece sembra solo un gatto. Arrossì inspiegabilmente a quel pensiero ma lo sembrava davvero. Lo aveva associato a un felino anche da sveglio ma più a un gattaccio rognoso a cui hanno pestato la coda.In quel momento invece sembrava un micio. Un micio. Resistette alla tentazione di darsi una sberla e si dette mentalmente del cretino. Che diavolo gli aveva preso, era forse anche lui ubriaco? Eppure non aveva bevuto niente. Solo perchè gli si era acciambellato addosso non voleva dire che doveva pensare a quelle cose. Lui era il grande JJ, per la miseria. Non aveva quei pensieri per la testa e soprattutto non aveva mai pensato a lui. Lo guardò ancora mentre dormiva, gli occhi chiusi che strizzava di tanto in tanto e aggrottava le sopracciglia sbuffando aria dal naso. Le ciglia bionde, appena visibili, proiettavano un'ombra leggera sugli zigomi coperti da delle ciocche di capelli che sfuggivano dalla treccia che si stava ormai disfando. Sembrava un bambino anche se manteneva il cipiglio severo anche nel sonno, chissà se l'avrebbe mai visto sorridere. Magari lui sarebbe riuscito a farlo sorridere almeno una volta, doveva essere davvero carino con un'aria più rilassata e-JJ si accorse che Yurio gli aveva sbavato addosso. Letteralmente. Infatti era rimasto tutto quel tempo con la bocca aperta a russare e lui non si era accorto."Ma porca-" imprecò a bassa voce scattando all'indietro ma la guancia di Yurio perse l'appiglio contro il suo petto e il ragazzo si sbilanciò in avanti finendo di faccia sul suo grembo.JJ sbiancò a quella vista. La testa del ragazzino era proprio sulla vita. Lì."Merda" sussultò Jean Jacques "Merda merda merda" e questa volta cercò di alzarsi opponendo resistenza alla stretta di Yurio che addirittura premettte la testa per non lasciarlo andare, ma che diavolo stava sognando lo sapeva solo lui. "E staccati" sbottò JJ scivolando a lato della panca per scrollarselo di dosso senza però svegliarlo. Se si fosse accorto in che posizione era finito lo avrebbe denunciato per molestie. Come se fosse colpa mia, pensò JJ sbuffando mentre gli prendeva una mano e gliela spostava delicatamente. Nel sonno Yurio gliela strinse e mormorò qualcosa. Il ragazzo si bloccò con ancora la mano stretta nella sua e si avvicinò per capire che diavolo avesse detto e non si accorse della porta che si era aperta. "Oh. OH. Scusate" pigolò una voce maschile alle loro spalle. JJ si girò lentamente col terrore negli occhi e vide l'amico di Yuuri sulla soglia della porta. "N-non è come sembra" disse frettolosamente Jean Jacques arrossendo. Idiota, non è come sembra perchè non deve sembrare niente. "Uh capisco. Io...Yuuri mi aveva chiesto se per favore potevo controllare se aveva dimenticato un guanto nel suo armadietto perchè Viktor l'ha trascinato via dopo la gara quindi..." spiegò Phitchit gesticolando e JJ notò che cervava di non guardarli."Yurio si è addormentato addosso a me" JJ illustrò brevemente la situazione e chiese a Phitchit se poteva dargli una mano in quella situazione. Il ragazzo acconsentì e sollevò delicatamente Yurio dal bacino di Jean Jacques che si accorse di aver mantenuto il respiro per tutto il tempo dell'operazione. "E' davvero tranquillo quando dorme" osservò Phitchit."Sì" borbottò JJ mentre controllava lo stato della sua felpa. Tsk, c'era una bella macchia."Non ti facevo un tenerone" continuò Phitchit occhieggiandolo e gli diede di gomito. Il canadese tentò di dissimulare bofonchiando qualcosa e si voltò ma il ragazzo notò che aveva le orecchie rosse. "Non lo dirò a nessuno" gli assicurò mettendogli una mano sulla spalla in modo quasi paterno. "Non dirai a nessuno cosa? Guarda che non è successo niente, si è solo appisolato e mi è volato addosso. Tutto qui" si difese JJ indispettito spostandogli la mano. Non si tocca il grande Re."Se ti avesse davvero dato fastidio, lo spostavi come niente. Guardalo" e indicò il ragazzino "Peserà 40 chili a dir tanto"Jean Jacques seguì con lo sguardo la direzione indicatogli dal dito. Anche se non lo avrebbe mai ammesso, neanche sotto tortura, sotto sotto gli era piaciuto avere quel corpo contro il proprio. Era stato un effetto dell'alcool, vero, Yurio non si sarebbe mai messo in quella situazione da sobrio, ma gli aveva dato una sensazione piacevole sentirselo addosso. Come se lo avesse scelto, di sdraiarsi contro di lui. "Tch mi seccava svegliarlo perchè poi se la sarebbe presa con me e non avevo voglia di litigare. E poi mi ha detto che non mi sopporta"