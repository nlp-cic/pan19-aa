mondo in cui qualcuno continuava a giocare con le loro anime fragili.



Qualcuno entrò in Grimmauld Place sbattendo la porta. Il fuoco era spento e Marlene stava riposando sulla poltrona. Il forte rumore la fece destare e subito scattò in piedi e portò la mano alla bacchetta, dimenticandosi che nessuno al di fuori dell'ordine aveva accesso al quartier generale. James Potter entrò nella stanza, affannato.





“Hai sentito dei Prewett?”





Marlene non rispose.





“Hai sentito dei Prewett?” le ripeté con la disperazione in gola.





“Sì, ho sentito, ma tu cosa ci fai qui? Non dovresti essere qui!”





“Fabian!” urlò “Gideon! Quanti ancora se ne dovranno andare prima che questa guerra sia finita? Ed io sono rinchiuso in casa mia, senza poter fare nulla. Mi sento un codardo, Mar, sento come se fosse colpa mia. Voglio aiutarvi, proteggervi”. Parola dopo parola James aveva abbassato il tono di voce fino a sussurrare.





“Tu sei un emerito cretino” ringhiò Marlene “Non ci pensi a tuo figlio? Non ci pensi a Lily? Se sei chiuso in quella dannata casa c'é un motivo e Silente te l'ha spiegato chiaramente. Sei pregato di non farti ammazzare e di tornare immediatamente dove devi stare” si ritrovò ad urlargli. Marlene scosse il capo in una smorfia di dolore, sforzandosi di non piangere.





“Hai ragione, Marlene, perdonami”





“Ricorda quel che ha detto Silente. Siamo liberi finché non ci arrendiamo. Abbandonare il tuo posto vuol dire che ti stai arrendendo. Va' via, torna da Lily”





James la guardò negli occhi per un solo attimo, poi abbassò lo sguardo. Si sentì soffocare, rendendosi conto dell'idiozia del suo comportamento. La verità era che James Potter non era un'idiota, ma uno spirito libero. Spesso incosciente, ma mai avrebbe messo in pericolo coloro che amava e rendersi conto che l'aveva appena fatto, lasciando casa sua, fu come una pugnalata al cuore. Non disse una parola, tornò a guardare negli occhi Marlene con un sorriso malinconico sul volto.





“Se hai un po' di tempo vieni a trovarci, Lily ed Harry ne sarebbero felicissimi”





Sorrise nel modo più raggiante che poteva con gli occhi pieni di speranza. La speranza di poterla rivedere, la speranza che non se ne sarebbe andata anche lei. Marlene sarebbe sopravvissuta, si disse. Marlene McKinnon sarebbe vissuta tanto a lungo da essere al matrimonio di suo figlio e alla nascita dell'eventuale prossimo. Marlene sarebbe sempre stata lì a salvare la situazione, o almeno James lo sperò con tutto il cuore.





“Certo che verrò a trovarvi” rispose, ricambiando il sorriso.





“A presto”





James si voltò e lasciò la stanza. Fece due passi e poi riapparì sulla soglia chiamandola.
“Ah, Mar! Grazie di tutto”





Marlene gli rispose con un occhiolino e lo cacciò via con la mano.





James non se lo fece ripetere due volte.





“Questo mini, Mini Mondo, mini, mini
Continuo a sognare che cantiamo la stessa melodia.Non capisco
Ma che cosa vogliono dire?
Perché ho freddo?

Così è morire?

Ma se voglio sopravvivere
devo accettare
di seguirli tutti
Fuori dalla mia realtà”




Ottobre inoltrato portava con sé i primi venti freddi, ma al tramonto tutto si fermava. In quell'attimo tutto era eterno, immobile, tutto moriva e l'unica cosa viva diventavano i colori. L'arancio e il giallo riflettevano sul vetro e la accecavano, ma Marlene continuava a fissare il tramonto. Sua sorella era in giardino a innaffiare le rose, poteva vederla bene da lì. I capelli biondi, come i suoi, le ricadevano sulla faccia e lei, infastidita, si fermava una volta sì ed una no per sistemarli dietro le orecchie, ma nulla, non c'era nulla da fare. Fu un attimo e nel giardino apparvero delle ombre nere.
Sentì Joanne urlare, la vide lasciare l'annaffiatoio e correre, ma non fu abbastanza veloce e la morte arrivò. Fu un attimo e Marlene fu fuori, anch'essa davanti alla morte. Uno di loro afferrò per i capelli il corpo senza vita di sua sorella e la sollevò dal suolo con forza, scuotendola in una risata davanti a Marlene.





“McKinnon! Proprio carina tua sorella, non trovi?”





Marlene urlò con tutta la rabbia e la disperazione che aveva in corpo e si lanciò, correndo, di peso sui mangiamorte, senza pensare alla sua bacchetta. Li avrebbe uccisi con le sue stesse mani.





Le sue mani non riuscirono mai a toccarli, ma quelle della morte la afferrarono e la gettarono a terra. Sentì che qualcuno le dava un calcio su un fianco, fu costretta a voltarsi. Un mangiamorte si inginocchiò accanto a lei e avvicinò il viso al suo orecchio.





“E' finita, McKinnon. Dovevi arrenderti tempo fa”





La morte accolse anche lei tra le sue braccia. Marlene sentì l'oscurità rapirla, ma solo il suo corpò poté vedere il sole abbandonare il cielo. Marlene McKinnon era libera. La guerra, per lei, era finalmente finita. Lasciava il palcoscenico al resto del mondo, lasciava alle comparse il compito di cambiare la storia, lasciava la speranza a chi era abbastanza coraggioso da continuare a prendersi cura di