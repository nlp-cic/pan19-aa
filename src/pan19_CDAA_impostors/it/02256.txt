scoppiò Odino.

«Preferisco la verità!» rispose invece tuonando Thor.

«Che non puoi provare!» Odino si alterò e picchiò la mano sul tavolo «Non puoi provare che le sue accuse siano false né puoi provare che siano vere! Stai venendo accecato nel tuo giudizio! Non è così che si comporta un principe di Asgard!»

Quella risposta ferì profondamente Thor che strinse le nocche e guardò la madre, anche lei aveva lo sguardo teso «E anche se fosse?» rispose con altrettanta rabbia Frigga, facendo innervosire ancora di più il marito «Vuoi che tuo figlio non sia imparziale? Sif aveva sbagliato, su ogni fronte! Thor ha fatto ciò che era giusto, con i suoi modi certo, ma ha fatto la cosa giusta! Anche se penseranno che ha preferito uno Jotun ad una Æsir quale problema ci sarebbe?!»

«Farebbe apparire le parole di Sif come vere!» rispose Odino, allargando le braccia «Non riuscite a vederlo? Così sei apparso davvero accecato dalla fiducia che provi per uno Jotun che ha la fama di essere il Maestro degli Inganni!»

«Loki non è colpevole di nulla! Quello che ha fatto l’ha fatto per me!» di puntò un dito al petto «Cosa credi, che abbiamo vinto su Vanaheim perché è stato magnanimo? Che sia andato fino a Muspellheim per apparire gradito ai tuoi occhi?! Che sia qui perché vuole infiltrarsi? L’ho costretto io a venire con me! Perché lo volevo io!»

«Allora è decisamente più saggio di te! Sarebbe dovuto rimanere sul suo pianeta!»

Thor quasi ringhiò verso il padre «E perché? Perché? Dimmelo! SU, AVANTI!» batté una mano sullo stesso tavolo su cui era chinato il padre. «Forse lo hai detto a Madre, ma voglio sentirlo dalla tua bocca! Perché non vuoi che stia qui?» gli puntò un dito contro «Ammettilo! Ti ricorda la tua grettezza!»

«Non ti permettere di parlarmi con queste parole!»

«Per favore, calmatevi…»

«No, no, Madre, non mi calmerò! Perché adesso ho aperto gli occhi! Forse ci sono molti motivi per cui Loki non dovrebbe venire su Asgard ma il primo, il padre di tutti i problemi è che tu» indicò il padre «ti ricordi dell’errore più grande che hai fatto, il tuo peccato peggiore! Ti infastidisce? Dovresti vergognarti e basta!»

Frigga si sedette sulla sedia, coprendosi il viso con le mani «Per le Norne» singhiozzò, ma Thor continuò a parlare, con voce più controllata, ma tagliente «Vuoi sapere, perché ha detto quelle cose? Vuoi davvero la verità, Padre? Loki mi odiava, per quello che con le tue maledizioni l’avevi costretto ad essere. Mi odiava perché non poteva odiare te, direttamente. Non è stato lui a guadagnarsi la mia fiducia, sono stato io quello che ha sudato, al freddo, in mezzo al mare in tempesta, per guadagnarmi la sua!» si zittì, il sangue tutto defluito alla testa che gli faceva vedere rosso. Smise di urlare e riprese fiato. Osservò il padre che era rimasto in silenzio e si ritrasse, la testa che gli esplodeva «Se qui c’è qualcuno che potrebbe essere un traditore, quello sono io» disse, con calma osservando i suoi genitori «E non Loki. Dite ciò che volete, mi fido di lui. Non smetterei di farlo nemmeno se mi puntasse un coltello sul cuore» sospirò e scosse la testa «Potrete non capirlo fino in fondo, perché nessuno l’ha capito. Nessuno capisce quello che c’è tra noi, tranne noi due. Ma Loki è la persona a cui tengo di più in tutto Yggdrasill» osservò lo sguardo duro del padre e scosse la testa e si avviò per uscire. Ma sua madre lo fermò dicendo: «Lo capisco»

Frigga si guadagnò un’occhiata profonda di Odino ma lei stava sorridendo «Lo si vede dai tuoi occhi»

Thor abbassò la testa e uscì dalla stanza, completamente spolpato di ogni energia. Camminò da solo per alcuni minuti nei corridoi, finché una voce lo fermò «Principe Thor» era una voce sottile, giovane, che raramente aveva parlato direttamente con lui.

«Skrym» lo riconobbe: il compagno di Byleistr. Appariva come un ragazzino ma i suoi occhi erano adulti «Non posso sostenere un’altra conversazione adesso, mi dispiace»

«Non voglio discutere, principe Thor» disse, avvicinandosi dall’estremità del corridoio «Volevo solo ringraziarti per ciò che hai fatto prima, alla cena. Le tue parole sono state molto importanti. Byleistr non verrà a dirti che le ha apprezzate enormemente. Ho pensato di venire io»

«Di nulla» rispose il dio «Ho detto ciò che sentivo, senza pensare di poter fare piacere o dispiacere a qualcuno»

«Sicuramente ha fatto molto piacere a Loki» commentò il ragazzo «Dovresti chiarire, qualsiasi cosa sia successa tra voi»

Thor era sorpreso, ma troppo stanco per fare altre discussioni: «Si vedeva così tanto?»

«Per chi conosce Loki, era evidente come la luce del sole. Se tu andassi da lui, sono sicuro che ti perdonerebbe»

«Dimmi, ragazzo» Thor sorrise «Hai qualche potere di preveggenza? Sei forse il giovane più saggio che abbia mai visto»

Lo Jotun