lui, pieno di rabbia, -Non lo so perché, Gerard, se lo sapessi di certo non starei qui a farmi prendere per il culo da chiunque!-
-Perché hai qualcosa di speciale, qualcosa di più di loro.- dice. Scende dall’altalena e gli si para davanti, -Hanno paura di te, sentono il bisogno di farti stare male per stare meglio a loro volta.-
Frank si da’ una spinta più forte, sperando che il ragazzo gli si sposti da davanti, ma il moro afferra le catene della sua altalena e lo ferma. E di colpo gli è così vicino che Frank deve alzare la testa per poterlo guardare negli occhi.
-Prendi le mie parole come uno scherzo, se vuoi,- dice Gerard, tornando serio, -Ma un giorno ci ripenserai e mi ringrazierai.-
Frank borbotta qualcosa a bassa voce. Ha voglia di prenderlo a pugni.
Gerard non sa nulla di lui, non ha il diritto di parlargli in questo modo. E lui è stato uno stupido a seguirlo fuori dalla festa, per quanto ne sa questo ragazzo potrebbe anche avere cattive intenzioni, di ogni genere.
Ha abbandonato Mikey –poco importa se l’amico l’ha abbandonato per primo, Frank si sente responsabile comunque,- per seguire questo pazzoide e nonostante gli stia facendo rodere il fegato con tutti i suoi stupidi giri di parole, Frank continua a dargli retta. Non riesce a smettere di ascoltarlo. Le sue parole lo stanno confondendo, lo fanno infuriare sempre più, ma sotto sotto lo scaldano. Lo rassicurano, anche se non se ne rende ancora conto.
E poi, lo fanno sentire vivo. Frank si sta arrabbiando ed è una delle emozioni più forti che ha provato negli ultimi mesi. È andato alla ricerca di queste sensazioni per tanto tempo, senza trovarle mai e ora Gerard gliele sta lanciando addosso una dopo l’altra, senza neppure chiedere il suo permesso e questo lo fa andare su tutte le furie ed è stupendo tornare a respirare dopo anni.
-Frank,- dice il più grande, sporgendosi verso di lui, -Voglio che mi cercherai. Quando starai bene, voglio che mi cercherai. Chiamami, scrivimi, urla il mio nome, fa quello che preferisci, ma trova un modo per metterti in contatto con me.-
-Ciò significa che non ti rivedrò mai più.- sputa lui, acido.
Se pensa davvero che sarà così facile stare meglio si sbaglia di grosso. Frank non sta bene e non sa nemmeno se prima o poi smetterà davvero di soffrire. Per come la vede lui, starà male per sempre.
Le parole di Gerard non risolvono nulla, sono soltanto un balsamo momentaneo.
Non si può guarire da se stessi.
-Certo,- il sorriso ricompare sulle labbra sottili del moro, che si tira indietro e lascia andare l’altalena.
Frank ricomincia a dondolare e gli sembra di essere pericolosamente instabile senza l’appiglio –fastidioso, ma pur sempre un appiglio,- del ragazzo.
-Allora a presto, Frank,- fa qualche passo indietro, con gli anfibi che lasciano tanti solchi nel fango e nei ricordi di Frank. La nebbia gli avvolge le caviglie fasciate di nero, -E buona fortuna per tutto.-
Il ragazzino scatta in piedi. Si lancia in avanti, senza pensare.
-Hey, aspetta!- ma la nebbia ha già inghiottito il moro, -Come ti rintraccerò? Come farò a ritrovarti? Gerard!-
Il buio è totale, la luce lunare disegna soltanto i contorni dei soggetti lì attorno, ma non definisce nessun volto, nessun corpo slanciato, non ci sono più degli occhi verdi che brillano nella notte.
-Gerard!-
Ha la gola che brucia per le urla e la rabbia, gli occhi pieni di lacrime di frustrazione e paura, ma nonostante questo, si sente diverso.
Sta bruciando, si sta corrodendo nelle fiamme che lui e Gerard hanno scatenato nella sua mente. Sta aspettando di rinascere dalle proprie ceneri.
Quest’abbandono è il dolore che precede una nuova opportunità.
Frank ancora non lo sa, ma nel profondo, sta già combattendo contro la parte buia di se stesso, per ricominciare, per migliorare.
Gerard, intanto, non risponde.
 
 
 III. I’m on fire.
 
-Frank, prepara la tua roba, stasera abbiamo un concerto da tenere e una folla da far saltare in aria!-
L’interpellato scoppia a ridere, riattaccando il cellulare e correndo in camera sua, saltellando eccitato. Non che sia una novità suonare in un locale, ma Frank è uno che si lascia trascinare dall’entusiasmo, lo è sempre stato. Solo che tempo fa non lo sapeva.
Salta gli scalini a due a due, impaziente di raggiungere la sua stanza e preparare la sua piccola per la serata. La sua chitarra lo aspetta, poggiata in un lato della camera da letto e lo osserva mentre lui salta da una parte all’altra, raccattando tutto l’occorrente per il concerto che terranno in serata. Non che sia un evento eclatante, anzi definirlo concerto è fin troppo azzardato. Le loro esibizioni somigliano più ad un’enorme gabbia di matti sudati e più o meno ubriachi che si saltano addosso a vicenda a ritmo di musica, piuttosto che a un concerto vero e proprio.
Frank non rientra tra quegli ubriachi. È fiero del suo