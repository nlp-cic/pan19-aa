«Non lo so.» Jonas scosse la testa. «Ho un sospetto, però.»
«Quale?» Doveva ammetterlo, Ace stava iniziando ad appassionarsi.
«Sono molto vicino a scoprire dove si trova Nico Robin» spiegò allora Jonas. «La vera talpa non voleva che ci arrivassi e così ha tentato di togliermi di mezzo contemporaneamente coprendo le sue tracce.»
Ace incrociò le braccia pensieroso. Ava la minima idea di chi fosse questa “Nico Robin”? No, più ci pensava più era sicuro di non averla mai sentita nominare. Durante le missioni con Sabo gli capitava di sentire tanti nomi, ma mica stava a sentire per ricordarseli tutti. Da come Jonas ne aveva parlato, però, pareva una personalità importante.
«E dove si trova adesso Nico Robin?» domandò allora.
«Allora mi crede, signore?» mormorò Jonas, con gli occhi che gli si riempivano totalmente di lacrime. «Mi lascerà andare?»
Ace non poteva certo promettergli una cosa simile. Non era nemmeno certo di poter credere a quello che gli stava dicendo. «Dopo parleremo anche di quello» disse allora, cambiando argomento. «Chi pensi che sia la talpa?»
«Ovviamente, la persona che mi ha dato ordine di andare a parlare con la Cp5.»
«E di chi si tratta?» Ace fece un gesto impaziente. Forse Sabo l'avrebbe saputo, ma lui non ne aveva idea e sentiva che la storia era arrivata ad un culmine importante.
Jonas si guardò appena intorno, come se avesse paura che qualcuno li stesse ascoltando, poi abbassò la testa e sussurrò appena: «Bunny Joe».
Ace balzò in piedi e percorse la stanza a grandi passi, lasciando che il mantello nero gli sventolasse attorno. Non c'era una ragione particolare per cui l'aveva fatto, gli sembrava una reazione adeguata alla rivelazione che aveva appena avuto. Nonostante, ovviamente, non avesse alcuna idea di chi fosse questo “Bunny Joe” di cui parlava.
«Non ci volevo credere nemmeno io...» Apparentemente per Jonas era stata una reazione azzeccata. «Per questo sono scappato! Sapevo che mi aveva incastrato e non potevo farci nulla!»
Ace annuì gravemente. «Sicuramente vale la pena di approfondire» mormorò. Gli sembrava una frase ideale da dire. «Io ho fame. Hai fame, Jonas?»
Lui rimase perplesso per un attimo. «Sì...»
«Bene, vado a prendere qualcosa.» Ormai Sabo doveva essere arrivato al luogo del loro appuntamento ed era giunto il momento che ognuno tornasse a rivestire il proprio compito. Gli avrebbe detto che cosa aveva scoperto, sempre che valesse qualcosa, e poi avrebbe riottenuto finalmente i suoi abiti. Anche se, doveva ammettere, preso com'era dalla vicenda si era quasi scordato del fastidio che gli davano.
«No, signore!» lo pregò Jonas. «Se lo dice a qualcuno, sono sicuro che nessun mi crederà. La prego, controlli lei da solo su Bunny Joe.»
/Ma Ace gli fece un gesto con la mano, che non voleva dire nulla, e tornò al piano superiore. L'uomo in giacca di pelle che l'aveva accompagnato stava di guardia appoggiato alla porta. Alzò lo sguardo verso di lui quando lo sentì arrivare.
«Ha detto qualcosa?»
«Forse» rispose Ace. Non era sicuro se potesse dargli delle informazioni, quindi restò sul vago. «Vado un attimo a prendere da mangiare.»
Sapeva che il fratello aveva conservato lo stesso appetito di quando abitavano assieme sul Monte Corbo e probabilmente la cosa era conosciuta nell'ambito dei rivoluzionari, perché Mr Giacca di Pelle non fece una piega, si limitò a scostarsi per farlo uscire dalla porta. Ace rimase accecato per un attimo dal sole brillante, abituato com'era alla semi oscurità, quindi tentò di memorizzare perfettamente dove si trovasse la porta e il vicolo, per poter poi indicare la strada a Sabo, quindi tornò verso il centro della città.
Ebbe una brutta sorpresa: il ristorante dove lui e Sabo avrebbero dovuto incontrarsi era circondato di marine e pareva aver subito un qualche tipo di incidente. Non che battere qualche guardie avrebbe costituito un problema, per loro, ma considerando la missione segreta era meglio che non si facessero beccare. Tornò quindi indietro, con lo stomaco che brontolava perché era stato illuso di poter essere riempito, riflettendo su come e dove poter rivedersi con Sabo.
Capì subito che qualcosa era differente, perché la porta della cantina da dov'era uscito poco prima era aperta. Forse Sabo lo stava aspettando! No, si disse, Sabo non l'avrebbe mai lasciata aperta. Entrò con circospezione e trovò Mr Giacca di Pelle steso a terra. Un rivolo di sangue gli scendeva dalla fronte, ma pareva respirare ancora. Ace scese immediatamente nel piano sotterraneo e il sospetto che gli si era formato alla mente fu confermato.
Jonas era scappato.
Ace si lasciò avvolgere completamente dalle fiamme. Non amava essere preso in giro e, benché non avesse creduto di fatto ad una parola, poiché non poteva provarla, l'idea che Jonas pensasse di averlo gabbato lo infastidiva. Soprattutto, temeva di aver rovinato irrimediabilmente la missione di Sabo.
Oh, ma gliel'avrebbe fatta pagare! Se prima, quando aveva visto il fratello, Jonas ne era rimasto, o aveva finto, terrore, voleva proprio vedere cosa