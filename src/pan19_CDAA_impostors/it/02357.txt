glaciali che lo contraddistinguono “Ho i miei mezzi.”
“Quali mezzi?”
“Non si preoccupi dei miei mezzi. Si ricordi di Machiavelli.”
“Il fine giustifica i mezzi.”
“Esatto.”
Tom libera Mycroft da quell’intrigante prigionia e torna alla cattedra “Allora aspetterò la chiamata da un numero sconosciuto. Ma non mi faccia aspettare troppo: sono un filosofo, so voltare pagina molto facilmente.”
“Sbaglio o i filosofi hanno anche molti pensieri fissi?” una nuova provocazione da parte di Mycroft: l’ultima, poiché il cellulare vibra di nuovo “Finché non trovano la risposta giusta, vero?”
“Sbagliato,” replica Tom “i filosofi rimangono sullo stesso argomento finché non hanno esaurito le domande. Quindi faccia in modo che non finisca mai di trovare domande che la riguardano,” una piccola, studiata pausa “sempre che le interessi sul serio.”
Mycroft sorride appena: c’è sempre qualcosa da imparare dall’umanità “A presto, dunque.”
 
 

 




Trovare un complice in questo disordineTracciare un’orbita nell’atmosfera


 
La cena tra Mycroft e Tom si tiene al The Ivy, a Covent Garden. Riescono a passare dal lei al tu nell’attesa tra il risotto ai frutti di mare e il branzino al forno e da quel momento le spalle di entrambi si rilassano in maniera considerevole.
Si guardano e si studiano dietro alle parole che entrambi pronunciano a voce alta, come se stessero intrattenendo un’ulteriore conversazione con un linguaggio muto. Entrambi sono consapevoli di avere delle riserve su quell’appuntamento, non tanto l’uno verso l’altro, quanto sulle proprie credenze, sul proprio istinto che prescinde Tom per Mycroft e Mycroft per Tom.
Entrambi hanno riserve sulle relazioni in generale e ben presto si rendono conto che, in realtà, i dubbi sono proprio sull’uomo che ciascuno dei due ha di fronte: perché sono troppo perfetti, sono ideali, invero, e questo spaventa sia Tom che Mycroft.
Mycroft è il più lungimirante dei due, il più intuitivo e calcolatore e sa che Tom, per quanto reticente a sua volta, cederà per primo per il semplice motivo che lui è umano, non un uomo di ghiaccio come lui. Per quanto riguarda se stesso, invece, cederà?
Tuttavia la serata è perfetta perché entrambi l’hanno resa tale l’uno per l’altro e, quando Tom si sporge in avanti e si azzarda a rubare un bacio a Mycroft, si chiedono se, forse, effettivamente, magari l’altro non sia il suo perfetto complice in quel disordine caotico chiamato vita.
Quando Tom si sta per allontanare, Mycroft lo trattiene per la mano ed è lui a derubarlo delle sue labbra, ora. E per la prima volta si ritrova a chiedersi cosa ne sarebbe di lui se fosse diverso, cosa accadrebbe se si costruisse una nuova identità e sparisse assieme a Tom in un paesino sperduto di qualche contea inglese. Lontano da Londra, dal Governo, dalla Regina e persino da suo fratello. Ma è convinto che Sherlock lo capirebbe: in fondo lui ha John Watson.
 
 

 



Amore mio la logica non è sinceraChissà se amare è una cosa vera
 

 
Mycroft è a dir poco sotto pressione in quel periodo: Sherlock è via da quasi due anni e una terribile minaccia aleggia su Londra. Si parla di bombe e con il vicinissimo 5 di Novembre non c’è mai da scherzare in suolo britannico.
E poi c’è Tom. Tom, che con la sua sola esistenza crea questa confusione nella mente di Mycroft che può essere piacevole nei giorni di riposo, ma quanto mai distruttiva se l’anniversario della Congiura delle Polveri è alle porte e l’ultimo tirapiedi di Moriarty minaccia di usarla come copertura per far saltare il Parlamento.
Quindi Mycroft decide di scendere in campo, stranamente in prima persona, per prendersi una pausa da tutto: da John Watson che vuole sposare un’ex mercenaria senza scrupoli, da Violet e Seiger Holmes che vogliono vedere Les Mis, da Sherlock che gli manca, dalle bombe che minacciano Londra e dalla bellissima confusione che gli crea Tom. Perché tutto insieme è troppo persino per l’Uomo di Ghiaccio.
Così, mentre sfoglia un dizionario della lingua serba, scrive a Tom. Non che debba giustificarsi con lui, in fondo non hanno definito i termini della loro relazione. Si vedono, hanno degli appuntamenti, non vedono altre persone, sono anche stati a letto insieme –Epica esperienza, epica, gli ricorda il suo Buckingham Palace mentale- ma non hanno mai definito nulla nero su bianco, nulla.Sarò fuori Londra per un tempo imprecisato a partire da domani. MHBuona sera anche a te. Per un tempo imprecisato, tipo? Giorni, mesi, anni? TSBuona sera. Non essere ridicolo, parlo di giorni. MHPerdona la mia ridicolaggine, dunque. Ha a che fare col lavoro? TSPotrò parlarne solo una volta tornato indietro. MHBeh, che dire allora? Buon viaggio. TS  
A Mycroft passa, effettivamente, per l’anticamera del cervello che forse Tom gli sia sembrato un po’ freddo. Ma ha una missione sotto copertura da organizzare e non può perdere tempo a rimuginarci sopra.
 
 

 




Logico, sì è logicoNon chiedersi come e perché


 
Quando Sherlock gli chiede di John, Mycroft deve trattenersi dal dire che la donna che il dottore ha scelto per sé è l