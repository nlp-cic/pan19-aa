
          (See the end of the chapter for  notes.)
          

Lei cantava e cullava, cantava e cullava; dolce rollio profumato di acqua e terra. Stanchezza stemperata dalla presenza di amici, di una casa e un futuro caldo come il tè.A volte si addormentava sul tornio, ancora bagnato.

 

Tenevo un gioiello fra le dita – quandomi addormentai – caldo era il giorno,e noioso il vento –mi dissi "resterà"...

 

Var farfugliava nella culla; allora Filia si puliva le mani e gli carezzava la fronte, riconoscendo i segni di un capolavoro.

I versi sono di Emily Dickinson :)La cuna è la culla.


          (See the end of the chapter for  notes.)
          

E una delusione, e un'altra ancora...La gente non capiva. Viveva nel sospetto, convinta di perseguire un qualche successo ascoltando l'orgoglio. La paura sedeva loro accanto. E Filia sentiva la tristezza sua compagna quando riportava a casa Var, deluso, scioccato o ferito, ogni volta. Perché era così difficile non far del male agli altri? Perché si disprezzava un sogno? Tutti vivevano rabbiosamente.Ma lei... lei ci credeva, in quel sogno. Se poteva pagare con la sofferenza quella futura dolcezza, allora non si sarebbe arresa.Per lei il cielo era azzurro, sempre, anche sotto le nubi più nere.

Il titolo viene dalla frase (poesia?) di un dadaista. Perdonatemi, proprio non riesco a ricordare il suo nome, lo cercherò.

A volte lo sentiva, vicino e scuro come un crepuscolo. Usciva sul terrazzo col piccolo in braccio, silenziosa, cercando di leggere il vento.Forse era inutile. Del resto, da lui non avrebbe mai saputo la verità.Grata che le sue visite fossero sporadiche, provava comunque timore per la casualità con cui appariva. Perché era lì? Cosa cercava? Non s'illudeva che fosse per lei, nel bene o nel male. Ogni notte dormiva tendendo le orecchie verso la culla, sforzandosi di non portare il bambino nel letto con sé.Lo scudo di Luna l'avrebbe protetto, si diceva.


          (See the end of the chapter for  notes.)
          

Ormai era sera, a Poggio del Pruno, e dalla casa si diffondeva una voce di madre. I rami frondosi, carichi di frutti, ondeggiavano alti sulle capocchie dei girasoli che una volpe aveva voluto piantare nel minuscolo giardino, sotto la finestra dell'infante.

O sera,tu raccogli le coseche si spersero al sole...

Sull'erba e sul profilo della città si stendeva la trasparente luce azzurrina dei primi tramonti d'estate; dappertutto c'era una gran pace.La volpe poggiò la zappa contro il muro e sedette sotto il davanzale, un mezzo sorriso sulle labbra.

O sera,tu raccogli le coseche si spersero al sole...

 

I versi sono sfacciatamente tratti dal libro Martina di Poggio di Giugno di Astrid Lindgren :)Il nome della casa di Filia, naturalmente, è ispirato allo stesso.

«Mamma. Mam-ma. Su, prova! Maaamma.»Var la guardò dal seggiolone, perplesso. Filia ripeté, esagerando i movimenti della bocca. Ottenne un comico muggito.«No» rise, solleticandogli una guancia. «Guarda come faccio io.»Seguirono altri tentativi, che strapparono a Gurabos uno sghignazzo. Filia si abbandonò contro lo schienale, recuperando il cucchiaino. «Sembrava la volta buona...»Ziras, che aveva finito di innaffiare le aiuole, si sporse sul davanzale. «Fossi in te lascerei perdere, capo. Mai sentiti versi così in vita mia, per la miseria.»«Eria... seria. Miseria!»Tutti e tre si voltarono verso Var, che fissava lo zio, ispirato.«C-cos'hai detto, amore?» balbettò Filia.Il pupo batté un pugnetto sul piatto e ripeté, imitando le loro facce costernate: «Miseria!»Attimi di silenzio.«Ziras... il mio bambino non ha appena imparato una parolaccia da te, vero?»La volpe appiattì le orecchie sulla testa. «M-miseria non è proprio una–»«Non è così, vero?!»«Oh mio–oh no, la mazza no–capo– no, aiutoo!»

Lo guarda giocare ridente e pensa alla prima volta in cui l'ha visto, alto, piombare dal cielo sul volto sterile del deserto. Ricorda lo shock – non aveva mai incontrato una di quelle creature. E al dubbio di Lina – un demone? – da Vargarv era giunta una sola risposta, così gravida di segreti... «Più o meno.» Oh, le cose che ancora Filia non sapeva. L'esperienza apre gli occhi più di mille talari, dogmi e scaffali di codici; anche per lei è stato così: ha lasciato il mondo chiuso dell'infanzia ed è divenuta donna attraversando i continenti. E di questo, come di molte altre cose, deve ringraziare lui. «Mamma!» Lo accoglie nel suo abbraccio, stringendo forte. «Var, dov'è lo zio?» «Ha visto un pesce.» «Cadrà di nuovo nel fiume.» Il bambino ridacchia e corre via; Filia respira quel suono. Sì, Var. Fammi sentire ancora come ridi... fammi sentire come ridi.