il ripiano, incontrando in fretta il profilo di quella che a tutti gli effetti gli sembrava essere una scatola. 
L'afferrò e la tirò giù, scoprendo che era stretta e sottile. 
Sorrise e la aprì, trovandovi all'interno proprio l'indumento che cercava: un babydoll bianco che sembrava fatto su misura per una persona dal fisico filiforme. 
Dante lo tirò fuori dalla scatola e cercò di tirarlo per vedere quanto fosse resistente: del resto, Nero non aveva certo il fisico di Trish. Dubitava che sarebbe riuscito ad entrarci se l'abito non fosse stato elastico a sufficienza. Scoprì con sorpresa che lo era: tirandolo non dava segno di cedimento; anzi, sembrava potersi allargare ancora di più. 
«Al ragazzo piacerà» disse soddisfatto mentre riponeva il capo nella scatola. 
Uscì senza curarsi minimamente di rimettere a posto il caos che aveva creato, troppo entusiasta per ciò che si apprestava a fare. 
Una volta sceso al piano terra scoccò una rapida occhiata all'orologio appeso alla parete, valutando le abitudini del suo partner: a quell'ora stava probabilmente preparandosi il pranzo. Più tardi però sarebbe di certo andato in palestra e quindi la casa sarebbe stata vuota. 
«Ho giusto il tempo di mangiare prima di fare la consegna!» constatò. 
Andò alla scrivania e vi posò sopra la scatola mentre al contempo sollevava con la mano libera la cornetta del telefono. 
 
Nero sorseggiò un po' d'acqua e si passò il dorso della mano sulla fronte, tergendosi il sudore. 
Il suo stomaco brontolò rumorosamente e lui si portò una mano sul ventre emettendo un sospiro. 
«Che fame...» borbottò, tracannando altra acqua. 
Quando usciva dalla palestra dopo due ore di allenamento non ci vedeva più dalla fame. Lo ascriveva allo sforzo fisico, al fatto che faceva lavorare i muscoli più del normale, però lo trovava strano comunque. Era abituato a sforzi ben più grossi di quello - cacciare demoni era come fare esercizio fisico intensivo - eppure non aveva tanto appetito dopo aver sterminato una decina di demoni. 
«Fa anche caldo stasera...» commentò mentre imboccava il vialetto che conduceva alla porta del suo condominio. 
Si frugò in una tasca dei jeans e ne estrasse un mazzo di chiavi. 
Entrò nel condominio e salì al secondo piano, quindi entrò in casa. 
Il suo stomaco si fece sentire di nuovo. 
«Spero di avere qualcosa di già pronto da poter scaldare...» esclamò lasciando cadere la borsa con la t-shirt e gli shorts che aveva usato in palestra. Avrebbe messo i vestiti nella cesta degli abiti da portare in lavanderia più tardi, dopo aver cenato. 
Si aprì la camicia e la sfilò mentre andava verso la camera da letto. Aveva voglia di mettersi comodo per poi poter finalmente mangiare. 
Quando entrò nella sua stanza si accorse immediatamente del pacchetto incartato di rosso posato sul suo copriletto. 
Da rilassato si fece improvvisamente guardingo mentre si accostava al letto. 
La porta era chiusa a chiave e la casa era in ordine come l'aveva lasciata. Chi poteva essere entrato...? 
Un sorriso di biasimo verso se stesso gli sbocciò sulle labbra nel notare il mittente scritto a chiari caratteri sul biglietto incastrato sotto il nastro blu che lo avvolgeva. 
«Dante...» disse, scuotendo la testa. 
Prese il biglietto e lo voltò. Sul retro c'era un breve testo che diceva: «Sono riuscito ad accontentarti entro ventiquattr'ore, spero che mi sarai riconoscente. Verrò a riscuotere il mio premio - Dante». 
Non era un messaggio molto esplicativo però gli aveva instillato dentro una gran curiosità di vedere cosa gli avesse portato. 
Strappò senza garbo il nastro e la carta, togliendo il coperchio alla scatola sottile che si trovò in mano. 
Le sue sopracciglia si inarcarono enormemente e le sue guance divennero di fuoco in un lampo. 
«Che cosa...?» esclamò, sollevando con una mano il vestito bianco che era contenuto nel pacco. 
Una volta fuori si rese conto che non era proprio un vestito, bensì un babydoll e gli era anche decisamente familiare. Come poteva dimenticare dove l'aveva visto la prima volta? 
Si trovava su un ponte, era buio ed era in corso una tempesta di neve quando Gloria era letteralmente caduta dal cielo davanti a lui. 
Nero si rigirò la tutina tra le mani, esaminandola bene e concludendo infine che era proprio quella di Gloria, ma come diavolo era riuscito a procurarsela Dante?! 
E più che altro, come sperava che ci entrasse? Gloria era molto più magra di lui. 
Rimase lì in piedi per qualche istante pensando a cosa dovesse fare a quel punto, poi con una scrollata di spalle disse: «Be', tentar non nuoce. Senz'altro sarà stretto...». 
Lanciò l'abito sul copriletto e si aprì i jeans, calandoseli poi lungo le cosce snelle e toniche. Si tolse anche i boxer e li gettò sul letto prendendo al loro posto il costume di Gloria. 
Con sua enorme sorpresa, man mano che se lo infilava il tessuto si allargava come per magia quel tanto necessario a farcelo entrare. 
La tuta gli aderiva perfettamente ai muscoli e l'ampia scollatura che aveva lasciato vedere molto del corpo della donna adesso permetteva di vedere gran parte dei suoi pettorali. 
Si passò in rassegna con un'occhiata, accarezzando le ampie spalline fatte di piume: non gli stava poi così male e doveva ammettere che sottolineava bene il