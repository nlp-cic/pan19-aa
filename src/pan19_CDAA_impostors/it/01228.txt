prende un respiro profondo, prima di alzarsi in piedi e sistemarsi la giacca. “Sei sicura?” chiede ancora e sembra essere pronto a inciampare nelle scarpe che lui e Jace hanno scelto e che, per una volta nella sua vita, non sono degli scarponi da caccia o da pioggia. Izzy non riesce a fermare il suo sorriso, quando inclina la testa verso di lui e gli dà una piccola spinta verso la pista da ballo e quindi verso il tavolo del testimone.  Sospira, all'ennesima occhiata che suo fratello le lancia prima di decidersi ad andare fino in fondo. Spera soltanto che non faccia la fine del poliziotto al quale ha chiesto, in centrale, se veniva spesso lì. Alec ha bisogno di lezioni di Flirt 1.0. Poi nasconde il suo sorriso dietro un bicchiere di vino e tira un'occhiata alla persona che veramente potrebbe aver capito che non sono degli ospiti del matrimonio.   La ragazza coi capelli rossi e gli occhi grandi, sbatte lentamente le palpebre e si gira verso l'ospite con cui sta parlando, fingendo di ridere a qualche battuta.   Izzy mette giù il bicchiere. Non sarà troppo difficile, tenerla lontana da Alec. E comunque, non c'è niente di male nel distrarre un po' la damigella d'onore.             La ragazza alza un sopracciglio, facendo un movimento fluido con le spalle, e Izzy deve aver bevuto qualche bicchiere di vino di troppo, perché si morde le labbra e, per cinque secondi, dimentica chi deve distrarre chi. Deve dire che adesso è molto distratta. Davvero tanto. Quindi adesso è meglio concentrarsi su altro. Per Alec. Cosa si fa per i fratelli.  “Quindi il cibo è -non dovrei veramente dirlo, ma è spazzatura.” Preme le labbra una contro l'altra e poi le rilascia lentamente. “Non vorrei mai doverne mangiare troppo.”  “O forse lo hai lasciato raffreddare troppo” commenta la ragazza, accavallando lentamente le gambe e, uau, davvero Izzy? Davvero adesso? “Non penso di aver capito bene se conosci lo sposo o la sposa.”  Izzy sorride, passando il dita sul bicchiere. “Nessuno dei due,” inizia, e la ragazza dai capelli rossi e gli occhi grandi, Clary, alza un sopracciglio. “Sono la figlia di uno degli ospiti. Sembra che mia madre fosse una grande amica di entrambi e non voleva venire da sola dopo -beh, a casa le cose sono un po' complicate. Quindi io e i miei fratelli siamo stati il suo più tre. Penso lo abbia scritto a...” Fa un gesto vago con le dita. Il nome della sposa. Lo ha letto qualche secondo fa. Lo ricorda. “Jocelyne. Dovrebbe averlo scritto a, ehm, lei.”  Clary non sembra per niente convinta, ma le passa un bicchiere di champagne e sorride gentilmente. “Ah, e come si conoscono le nostre mamme?”  “Devono essere amiche del college. Non lo so. Mia madre non parla quasi mai del suo passato.” Alza le spalle e ringrazia il cielo di essere brava a improvvisare. “Sei stata tu a organizzare tutto questo? Adoro la scelta del blu.”  Clary inclina la testa e assottiglia lo sguardo. “Ho dovuto combattere per usarlo come un dettaglio. Simon dice ancora che è stata una scelta azzardata ma,” alza graziosamente una spalla e parte dei capelli le ricadono verso la scollatura del vestito, “beh, sono io l'artista di famiglia, quindi si sono dovuti arrendere.”  “Artista.” Izzy si muove verso di lei e Clary sorride. “Hai le vibrazioni di un'artista.”  “Sei la prima persona che me lo dice.” Clary sorride, poi beve un poco del suo champagne, osservando come Izzy rispecchia i suoi movimenti. “E il nome di tua madre sarebbe...?”  Izzy si schiarisce la gola. “Maryse Lightwood.” Sorride. “C'è un modo per parlare di altro. Vibrazioni. Le tue. Le mie. Le nostre.” Alza le sopracciglia verso di lei, che invece alza un lato delle labbra.   “Le nostre?” chiede, avvicinando a lei la sedia e Izzy si passa una mano trai capelli, facendoli cadere sulla sua spalla.   E lo sa che dovrebbe star distraendo Clary con tutt'altro obiettivo ma, sinceramente?, Alec sembra essere più che a suo agio, Jace è scomparso e c'è una bellissima ragazza che sta volutamente parlando con lei. Per mandarla via? Per capire se è un'infiltrata? Non importa. Quindi si poggia sui gomiti e si allunga verso di lei. “Le nostre” ripete piano e si avvicina, si sta avvicinando, alza la mano per spostare la ciocca di capelli dal viso di Clary. E sta veramente pensando a prendere una respiro e baciare questa ragazza, perché sembra che lei si stia preparando a fare la stessa cosa, quindi.   “Izzy.”  Izzy alza gli occhi verso il soffitto e si gira verso suo fratello, che rimane goffamente in piedi davanti a loro, con le sue sopracciglia aggrottate, mentre si lancia occhiate dietro le spalle. Sembra nervoso. “Alec” risponde, battendo la mano sul tavolo. Clary sorride e si sistema sulla sedia. “Lei è Clary, la damigella d'onore.”  “Okay” risponde Alec,