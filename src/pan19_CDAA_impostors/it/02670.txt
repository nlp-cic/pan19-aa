dirle sì. Un solo momento.

«Le dirai che è stata una mia scelta,» rispose lei, sfidandolo a dirle qualsiasi cosa «le dirai che questo era quello che volevo fare, quello che ho sempre voluto fare e che è un'ipocrita. Perché questo è quello che lei e papà hanno sempre fatto.» E poi distolse lo sguardo, ma non c'era incertezza nelle sue parole o nei suoi occhi. «E poi le dirai di andare a quel paese da parte mia, e che io non sono mio padre, che non lo sono mai stata.»

E poi non aspettò che loro rispondessero e si andò a sedere sul sedile dell'Impala.

«La porteremo con noi, non è vero?» chiese improvvisamente Sam, e la sua voce era rassegnata e stanca. Esattamente come si sentiva Dean.

«Maledizione,» urlò perché sì, l'avrebbero portata con loro. Conosceva quello sguardo che Jo gli aveva mostrato, pieno di ardore. Lo conosceva e sapeva che non sarebbero mai riusciti a farle cambiare idea.

Maledizione.

 

Anna non era stupida, non lo era mai stata e sapeva - lo sapeva nel profondo dell'anima - che un giorno questo loro lavoro da doppi agenti - o qualsiasi cosa stessero facendo - sarebbe dovuto finire.

Non avrebbero potuto continuare a combattere su due fronti, non per sempre. Castiel non era mai stato bravo a mentire e lei aveva questo problema a tenere la bocca chiusa anche nelle migliori situazioni.

Balthazar era sempre troppo disinteressato a quello che gli succedeva intorno per questo tipo di doppio gioco comunque – oh, sarebbe potuto essere brillante, ma non sembrava mai prendere nulla sul serio.

E poi c'era Gabriel, l'unico di loro che avrebbe mai davvero avuto qualche speranza di tenere la sua copertura intatta – specialmente perché Michael si fidava di lui con tutto se stesso, lo trattava come il fratello che non aveva mai avuto e quello che aveva perso.

A volte Anna pensava che più del loro tradimento, Michael si sarebbe arrabbiato più per quello di Gabriel.

Loro non erano altro che bambini che aveva raccolto in mezzo alla strada, ne aveva a decine di quelli, ma Gabriel era... Gabriel era.

Eppure Michael doveva sapere che c'erano dei punti di contrasto tra di loro, che le loro ideologie non andavano d'accordo. Aveva già vissuto tutto quello una volta, dopotutto, con Lucifero.

Anna si chiese se magari Michael non fosse destinato a perdere tutti i suoi fratelli allo stesso modo, per lo stesso motivo. Era un pensiero tragico.

In ogni caso ora erano lì, all'interno della stanza privata di Michael, loro quattro e Raphael.

Raphael, l'unico per cui Anna non avrebbe mai provato nemmeno un briciolo di compassione. Era un essere spregevole, che si credeva meglio degli esseri umani e di tutti loro.

Se non avesse dovuto cercare di mantenere un minimo di calma per affrontare poi Michael, Anna avrebbe cercato di fare arrabbiare Raphael abbastanza da spingerlo ad aprire la sua mente.

Sarebbe stato bello poter vedere cosa pensasse, poter cambiare i suoi pensieri a suo piacimento. Non l'avrebbe mai fatto sul serio, ma era una bella tentazione.

Poi Michael era entrato nella stanza, fiero ed austero, come se si stesse preparando a farsi togliere un dente cariato. Probabilmente era esattamente così e Anna avrebbe voluto dirgli che si sbagliava, che loro erano gli unici denti sani in una bocca piena di denti marci.

Che non erano meglio dell'Hellfire, non lo erano mai stati.

«Penso sappiamo tutti perché siamo qui,» cominciò Michael, senza sedersi, guardando ognuno di loro negli occhi. Aveva la mente completamente sbarrata, chiusa tra lucchetti e catene così stretti che Anna non sarebbe mai riuscita a passare inosservata.

Gabriel, l'unico nella stanza ad essere seduto, si portò una caramella alle labbra e sorrise «No, caro fratello, devo ammettere di non averne idea. O forse sì, ma il mio compleanno non è che tra tre mesi!»

Michael si voltò verso di lui, e sembrava indeciso su come procedere. Anna pensava che forse avrebbero dovuto lasciarli da soli, che forse, se avessero parlato, avrebbero potuto trovare un terreno comune sul quale lavorare.

Invece Raphael si era immesso nel discorso. «Vogliamo sapere dove siete stati per i giorni passati. Tutti voi, ma specialmente voi due,» e indicò lei e Castiel (che erano effettivamente stati quelli che avevano passato più tempo fuori dall'Heaven).

Anna non aveva scuse pronte e, sinceramente, riteneva che a quel punto sarebbe stata una prova disperata, ma Gabriel non sembrava del suo steso avviso.

«A finire il lavoro che voi due avete affidato loro,» spiegò Gabriel, calmo, come se si fosse preparato per quel momento – ed era possibile, a Gabriel piaceva pensare a tutto, essere sempre preparato per qualsiasi evenienza. «Ed hanno chiesto aiuto a noi due perché... beh, diciamocelo, sono un poco inutili da soli, non sanno dove infilare prima il naso, questi cuccioli.»

Michael, ma soprattutto Raphael, non sembravano esattamente convinti. Anna decise che se Gabriel ci stava provando così tanto allora si meritava un poco di supporto.

«Voi ci avete detto di prendere Occhi Gialli e noi vi abbiamo fallito...» disse, cercando di