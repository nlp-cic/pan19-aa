difficile e Kylo provava vergogna ad averlo compreso così tardi. Esso non era tanto un monito a reprimere le emozioni che sono parte naturale della vita, ma ad accettarle confrontandosi con i propri sentimenti per raggiungere la pace interiore. Troppe volte li aveva soffocati e peggio, vi si era fatto guidare da essi senza alcun criterio.

Le morti che aveva sulla coscienza erano una pesante memoria di come aveva lasciato che la propria vita fosse stata in balia di quella tempesta senza controllo. Non lo avrebbe più permesso.

Per questo motivo non aveva soffocato sul nascere i sentimenti che aveva cominciato a provare per Rey, ma li aveva riconosciuti di buon grado. All’inizio era stato difficile per lui accettare l’affetto che gli era cresciuto nel cuore.
Mentre era il servo quella creatura ripugnante che era stato Snoke, ne aveva avuto vergogna e disgusto. Aveva usato l’odio che provava per sé stesso, per questa sua imperdonabile debolezza, come carburante per il Lato Oscuro. Non aveva funzionato molto, nessuno dei piani che aveva immaginato in quella parte della sua vita si era mai avvicinato al successo.

Sentì Rey emergere pigramente dalla meditazione. 



--------------------------------------------------------

L’anticamera che fungeva da sala d’aspetto per l’ufficio del Generale era talmente piccolo che Kylo, col suo nervoso camminare avanti e indietro, l’aveva già percorso qualche decina di volte.

Quando Ben era appena adolescente, ricordò a malincuore Kylo, non sopportava il fatto che doveva aspettare come chiunque altro davanti al suo studio. Caparbiamente aveva dato il tormento alla madre fino a che, una volta, Leia Organa non aveva ceduto alle sue lacrime. Era stata una delle poche volte in verità, e si ricordò di come fu felice quando finalmente lei gli garantì la priorità sui suoi affari. Presto Kylo, anzi Ben, capì che quel privilegio la sommerse solo di critiche e problemi che potevano essere a tacere se tutto tornava come prima.
Trovò molto difficile mandare giù questo boccone amaro, il rancore che covò al tempo non fece altro che aumentare il terreno di scontro con i suoi genitori.


S’impose di fermarsi e di sedersi. Ora più che mai non pretendeva più nulla dalla madre e anzi ancora provava un senso di sorpresa e gratitudine tutte le volte che lei gli rivolgeva la parola.

La porta scivolò d’improvviso di lato, lasciando uscire una ragazza che teneva in equilibrio tra le braccia almeno una decina di holopad. Lei lo guardò e gli fece un cenno con la testa che Kylo interpretò come il permesso per entrare.

Vide la donna sorridergli mentre andava via e si chiese per l’ennesima volta se gli abitanti della base lo avessero accolto allo stesso caloroso modo se avessero saputo che l’altro suo nome era Kylo Ren. Senza aspettare ancora, entrò dal Generale.



--------------------------------------------------------

Lo studio di Leia era più simile ad un magazzino che ad un vero e proprio ufficio. I pochi mobili che arredavano la stanza erano ricoperti di oggetti, contenitori e documenti di ogni tipo e su qualunque supporto. 

“Volevi parlarmi?” le disse Leia distraendolo e appoggiandosi allo schienale.

Kylo si mosse nervosamente mentre si sedeva. Quello che si era preparato da dire divenne improvvisamente silenzio. La guardò negli occhi, ma come al solito non riuscì a sostenere il dolore e speranza che vi vedeva continuamente. Decise che fissare lo strano dipinto che aveva alle spalle era più prudente.

“E’ già qualche mese che sono qui e sono stupito di non essere stato ancora chiuso dentro una cella.” iniziò, sapendo che quello era un discorso delicato che avrebbe solo portato sofferenza alla madre. Eppure era lei al comando, non aveva altra scelta. “Sono impaziente di sapere quale sarà il mio destino.” 

Leia lo guardò gravemente. Appoggiò i gomiti sulla scrivania affollata e si chinò lievemente.

“La guerra ha lasciato profonde ferite e per quanto tu sia una di quelle, non sei quella prioritaria in questo momento.” disse con franchezza. “Molti fedeli al Primo Ordine sono ancora liberi e per quanto siano ridotti di numero, si stanno riorganizzando. Non commetterò lo stesso errore che feci dopo la caduta dell’Impero Galattico, dobbiamo evitare che questi focolai prosperino.”

Se c’era una cosa che Kylo aveva sempre ammirato della madre era la sua capacità di leader. 

“La Nuova Repubblica, il Senato Galattico o qualunque altro governo, ora come ora, ha ben altro da fare che pensare alla punizione di un singolo uomo. La maggior parte di essi non sa nemmeno che sei sopravvissuto.” Leia tirò un sospiro nervoso e Kylo immaginò comprensibilmente che lei non aveva nessuna fretta a smentire quella notizia. “Se è un processo o una pubblica esecuzione quello che aspetti, credo che dovrai avere ancora pazienza.”

Non era certo quello che Kylo si aspettava di sentire. Benché non potesse biasimare la madre per il suo desiderio di proteggerlo, sapeva che tenere nascosta la sua identità alla lunga non sarebbe stata una decisione saggia. Lo scandalo esploso anni prima che rivelò al Senato il nome del suo vero padre le aveva stroncato la carriera, ed aveva incrinato irrimediabilmente la fiducia che tutti avevano in lei.

Per Ben fu il colpo durissimo che lo spinse definitivamente fuori dal sentiero Jedi. I nomi di Darth Vader e di Anakin Skywalker aleggiavano nella stanza, certo che anche la madre stesse ripensando a quella tragica situazione. Nessuno dei due li pronunciò ad