era così male, perfino Lydia le aveva fatto
compagnia tutto il pomeriggio – criticando il suo armadio e la
totale mancanza di trucchi nel suo bagno – poi era arrivata
anche Allison a cui aveva chiesto di darle lezioni di tiro con
l'arco. Stiles comunque aveva deciso di essere reperibile in caso di
necessità, non sarebbe stato un raffreddore a bloccarla
dall'aiutare i suoi amici, dovevano continuare a lavorare come un
branco per sconfiggere il nemico. 



Tutto procedeva bene, le ali di pollo erano deliziose,
Isaac dormiva contro la sua spalla decisamente non interessato a
guardare con lei il suo film preferito, ma ogni bel momento doveva
finire: Scott la chiamava dall'ospedale.


Assicurandosi di non svegliare il compagno di scuola
salì a cambiarsi per raggiungere il migliore amico
sull'ennesima scena del crimine prima dell'arrivo del padre. 



Lo sceriffo quella mattina era rimasto sorpreso di
trovare Scott a dormire sul divano con Isaac e lei nel suo letto, ma
non aveva fatto domande per fortuna e quindi i ragazzi passarono una
tranquilla colazione insieme all'uomo e lei cercò di
mascherare in qualsiasi modo la sua salute cagionevole.


Si vestì con le prime cose che trovò
nell'armadio e poi uscì pronta a guidare Roscoe fino al Beacon
Hills Memorial Hospital. 



« Due persone scomparse. » stava dicendo
Scott a suo padre, lei era al suo fianco che ascoltava senza dire
nulla.


« Scusa, scusa un attimo, erano tutti e due nella
macchina? » chiese lo sceriffo smettendo di scrivere sul blocco
dove riportava tutte le testimonianze e solo allora la  ragazza
decise di intervenire « No, papà, stavano dicendo che
sono stati due rapimenti diversi, è chiaro? Due medici
entrambi scomparsi. » spiegò usando forse un tono troppo
brusco, ma aveva i nervi a fior di pelle, tutta quella storia la
stava facendo diventare pazza.


« E quest'auto di chi è? » domandò
lo sceriffo indicando la monovolume vicino a loro. 



« Della dottoressa Hilyard » rispose Melissa
per la prima volta da quando la polizia era arrivata, fino a quel
momento aveva lasciato tutto nelle mani del figlio mentre altri
agenti interrogavano Ethan. Il signor Stilinski congedò i due
adolescenti decidendo di dedicarsi per prima alla deposizione di
Melissa. Stiles e Scott si allontanarono dai loro genitori, ma non
troppo.


« Questi sono tutti sacrifici, non è vero?
» le chiese guardandosi intorno per accertarsi che nessuno
stesse ascoltando la loro conversazione « Sì, Deaton ce
ne aveva parlato: i guaritori. » annuì Stiles cercando
di non starnutire per evitare di attirare l'attenzione del padre
completamente ignaro della sua situazione salutare.


« Che ne pensi di Danny? Ha vomitato quel vischio,
non è una coincidenza e se non fosse stato con Ethan sarebbe
morto. » disse Scott ripensando al loro compagno di scuola e
portiere della squadra di lacrosse.


« Danny non è un guaritore. »
aggiunse poi muovendo la mano di lato, come ad indicare l'ospedale
dove il giovane ormai giaceva illeso.


« No. » concordò Stiles, ma la sua
attenzione venne catturata dal padre che teneva premuto contro
l'orecchio il cellulare e non poté fare a meno di chiedere a
Scott di ascoltare per lei.


L'espressione di Scott divenne da preoccupata a sorpresa
« C'è un cadavere. ».


Bene, bene! Si prospetta una lunga settimana.




Alla
fine quando era tornata a casa era stata quasi assalita da un Isaac
con l'espressione preoccupata che la scuoteva intimandole di non
sparire più nel nulla senza avvertirlo perché 




«
Non un biglietto, un messaggio, potevi essere stata rapita! »





che
spiegò tutto quel nervosismo. Dichiarando che fosse inutile
per lui rimanere con lei a casa gli aveva consigliato di affiancare
Scott nel compito di controllare la signora McCall in quanto
credevano potesse essere il terzo guaritore.





Rimasta sola e al buio si era un po' pentita di aver
mandato via Isaac perché casa sua di notte era a dir poco
spaventosa con tutte quelle ombre. Chiuse gli occhi cercando di non
pensarci, sperando solamente di svegliarsi senza la febbre a
tormentarla perché doveva tassativamente andare a scuola.


Che Jennifer Blake le stessa antipatica si capiva
perfettamente da come la stava uccidendo con lo sguardo, ovviamente
non era gelosa del fatto che da vie traverse aveva saputo che l'Alpha
alla fine ci era andato a letto veramente, ma la sua antipatia
nasceva solamente dal fatto che la professoressa continuava a
guardarla con un sorriso odioso che le fece venir voglia di darle un
pugno.


Non solo doveva sopportarla durante l'ora di letteratura
inglese, ora era anche la sostituta di Harris!


« Hey, mio padre ha detto che quel medico non è
stato strangolato, ma è morto per soffocamento. » disse
a Scott distogliendo lo sguardo dalla donna che era andata a sedersi
al posto del vecchio professore di chimica « Solo che non sanno
come. » aggiunse toccandosi le labbra con la penna, lo sguardo
che vagava per la classe per accertarsi che nessuno stesse
ascoltando.


« Credi che la sua sostituta sia ancora viva? »
domandò Scott guardando verso il suo quaderno per non far
vedere in modo troppo palese che stesse parlando con la sua migliore
amica « Non lo so. » sospirò quest'ultima «
Però ci saranno almeno altri venti medici in quell'ospedale.
Chiunque di loro potrebbe essere il prossimo.  » aggiunse
guardandolo dritto negli occhi