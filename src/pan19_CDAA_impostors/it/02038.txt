. Steve alza il bavero del cappotto e affonda le mani nelle tasche, cercando Bucky con lo sguardo. Un ragazzo con la divisa sgualcita lo saluta con un gesto della mano, rischiando di inciampare, e Steve gli risponde con un sorriso tirato, continuando a camminare veloce.

Lo trova sulla veranda davanti al casermone assegnato al Commando, il boccale di birra ormai ridotto a schiumetta ancora tra le mani.

“Bucky!” esclama accelerando il passo. Lo vede lanciargli uno sguardo ed appoggiare il bicchiere alla balaustra, passandosi una mano tra i capelli.




“Sono stanco, Steve. Domani abbiamo l’adunata all’alba, vai a dormire” ma Steve non lo ascolta nemmeno.

“Che cosa intendevi, prima nel pub?” 

“Non è-” Bucky si blocca perché fanculo. Domani puo’ finire tutto e lui non vuole morire prima di avergli dettp quale coglione fosse. Si volta e con rabbia lo spinge contro il muro.




“Hai mai pensato a me?” Steve sbatte le palpebre, apre la bocca e non dice nulla, ma fanculo. Ora che ha cominciato gli avrebbe sputato tutto addosso. “Quando hai fatto… quando hai fatto questo, hai mai pensato a me? C’erano momenti in quella cella, in quel laboratorio, in cui era tutto quello che pensavo. Almeno Steve è al sicuro, mi dicevo. Almeno Steve è ancora---“ 


Steve si morde le labbra, alza una mano per sfiorargli una guancia ma rimane a mezz’aria. “Io sono ancora qui, Bucky. Sono ancora io.”

“No, tu non hai mai pensato… non hai mai pensato-” solo in quel momento si rende conto di essere lontano meno di un respiro da lui.




Bucky gli spaccherebbe la faccia.




Spinge il bacino contro di lui, muovendosi veloce. Il suo bicchiere di birra cade e sporca i pantaloni della divisa ad entrambi. Bucky sente Steve spingersi verso di lui attraverso la stoffa pesante, e dalla sua bocca escono solo respiri spezzati. Si aggrappa con una mano alla sua camicia e con le sue labbra il collo di Steve, lasciandogli un segno rosso, coperto appena dal colletto della camicia.

Steve vorrebbe dire qualcosa ma non trova la voce.




“Bucky” gli sussurra qualche istante, l’erezione evidente sotto i pantaloni e qualche goccia di sudore che scende lungo il collo, ma Bucky sta già andando verso la porta.

“Domani sarà una lunga giornata,” gli dice prima di varcare la soglia “vai a dormire”.

***

“Niente,” dice Dum Dum avvicinandosi “Il passo è bloccato, deve essere scesa una frana nella notte.”

Jones si avvicina, passandosi una mano tra i capelli. “Siamo oltre le linee nemiche, è pericoloso restare qui.”

“Lo so,” Steve annuisce con un sospiro. “Tu e Morita prendete la radio, cercate di contattare Phillips. Dum Dum guarda le carte e trova un’altra via, lontana dagli accampamenti dei tedeschi.”

Bucky abbassa il fucile che sta pulendo e lo guarda negli occhi. “Steve-”

“Dobbiamo accamparci qui per la notte, non abbiamo scelta. Non accendete fuochi e tenete i fucili carichi vicini. Ce ne andremo non appena albeggia.”




Il vento fischia tra le chiome degli alberi e la neve fa affondare gli scarponi. Almeno sarebbe stato difficile per loro essere notati, in mezzo a quel bosco fitto. Ma quella frana allungava la strada di ritorno verso il loro punto d’incontro per chissà quanti giorni, ed erano rimaste solo poche razioni di cibo in scatola e cioccolato.

Bucky si morde un labbro, cercando di sentire il rumore di un qualche fiume per riempire almeno le borracce. Lancia uno sguardo verso Steve, ancora impegnato a dare indicazioni agli altri.

Fino alla fine.




Finiscono di montare le tende poco prima del tramonto. Bucky si siede sopra il suo zaino e affonda il cucchiaio nel barattolo di fagioli freddi. “Steve?”

Morita esita qualche secondo prima di metterselo in bocca. “Non è ancora uscito dalla sua tenda.”

“Dovresti portargli la sua razione, Barnes” ride Dum Dum dandogli una gomitata nel fianco.

Bucky gli fa vedere il dito medio, ma si alza comunque in piedi. “Chiamatemi per il mio turno di guardia.”

“Oh, certo. Tanto sappiamo dove trovarti!”




La tenda è illuminata solo da una piccola candela e Steve è steso sopra il sacco a pelo con gli occhi chiusi.

Bucky gli si siede accanto, appoggiando la borraccia e il barattolo per terra. “Devi mangiare, non tirare fuori stronzate.”

“Ci crederesti che questa è la prima volta dal siero che ho lo stomaco chiuso?” gli sorride Steve, mettendosi a sedere, e il viso di Bucky si rabbuia solo per un istante. “D’accordo, d’accordo!”

“I ragazzi fuori non sembrano gradire” dice Bucky, togliendosi gli scarponi e allunga le gambe.

Dalle labbra di Steve sfugge una risata. “Avrebbero dovuto esserci quella primavera quando lavoravi da Avrett al porto. Si sarebbero divertiti”

“Dio, ancora adesso quando vedo una cipolla mi si stringe lo stomaco.”

“Mi ricordo quando abbiamo passato tutto il pomeriggio davanti al giardino della signora Randall nella speranza di farci invitare a cena.”

Bucky ride ancora e Steve non puo’ fare altro che guardarlo e, per un attimo, sono di nuovo