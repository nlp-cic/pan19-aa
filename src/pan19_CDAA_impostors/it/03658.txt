al collo e si voltò verso Ori, che sedeva al suo fianco in aula. «Non ho fatto niente».

L’altro, di un paio d’anni più grande, rispose con un sorriso gentile. «Ok, mi faccio i fatti miei». Passarono alcuni minuti nel quale entrambi presero appunti su ciò che il professor Gandalf stava dicendo in merito alla letteratura classica. A un tratto, Ori gli rivolse un sorriso. «Thorin, vero? È sempre così».

«Sempre così cosa?» sbuffò Bilbo, rinunciando al voler seguire la lezione. Aveva un principio di mal di testa e la sciarpa non voleva stare al suo posto a coprire i lividi che erano spuntati sulla pelle chiara. «Fa sempre così con i suoi compagni di stanza?»

Ori ridacchiò e si guadagnò un’occhiataccia dal professor Gandalf. «No, no. Fa sempre così quando qualcuno gli interessa».

«Ha un modo piuttosto strano di dimostrare il suo interesse allora. E io sono certo di non interessargli» rispose Bilbo, arrossendo fino alla punta delle orecchie. Non gli piaceva la piega che stava prendendo il discorso. Non gli piaceva essere combattuto se detestare il comportamento da bullo del compagno di stanza o ripensare al suo corpo nudo. Era una creatura semplice, che amava andare d’accordo con tutti, ma non voleva pensare a come avrebbe risolto quella faccenda.

«A te lui piace?» Ori mordicchiò una penna e scribacchiò un paio di appunti. «Voglio dire, è un bel ragazzo. Peccato sia così stronzo».

Bilbo sbuffò incredulo. Perché diamine erano finiti a parlare di quello? «Non mi piace. È antipatico e violento».

«Però è molto bello» gli fece l’occhiolino Ori. «Non hai il kink dei belli e dannati, vero?»

«Non ho nessun kink» si difese l’altro, boccheggiando oltraggiato. Ori rise ancora e Bilbo benedì la fine della lezione, che gli permise di sgusciare via dalle domande imbarazzanti del suo nuovo amico. Il fatto che Thorin lo avesse preso per il collo non importava a nessuno? Avrebbe potuto ucciderlo, per quel che ne sapeva. O poteva anche essere una sorta di rito di iniziazione fra ragazzi. Bilbo era confuso, non aveva mai fatto a botte con nessuno in tutta la sua vita e non voleva iniziare certo con Mister Sguardotruce.

Buon dio, gli aveva appena dato un soprannome.

L’oggetto dei suoi pensieri apparve proprio in fondo al corridoio. Era accompagnato come sempre da Dwalin e Fili, nel gruppo appariva anche Kili, sparuto e a disagio come pochi.  Quest’ultimo si illuminò in volto non appena lo vide e si staccò dagli altri per raggiungerlo. «Ciao Bilbo, come stai? Abbiamo lezione insieme fra poco».

Bilbo si toccò la sciarpa e gettò un’occhiata nervosa alle spalle del moro, verso Fili che era diventato il ritratto della gelosia. «Umh, benone. Tuo fratello…?»

«Mio fratello non è un problema» rispose Kili, cupamente. Si girò verso Fili e gli fece una linguaccia.

Bilbo nel frattempo guardava Thorin, che si era appoggiato al muro, con le braccia conserte. La t-shirt dei Metallica era troppo stretta e ne metteva in risalto il fisico scultoreo, le braccia tatuate e i bracciali di pelle nera non facevano altro che accentuarne l’aria da duro. In effetti aveva il suo fascino. Se non fosse stato uno stronzo con i controfiocchi.

Thorin gli restituì lo sguardo: i suoi occhi azzurri erano insondabili, potevano trasmettere indifferenza e nel contempo bruciarti vivo. Non sapeva come interpretarlo.

«Bilbo, mi stai ascoltando?» Kili ridacchiò, prendendolo per un gomito e trascinandolo via dal resto del gruppo. Fili gli rivolse ancora un’occhiata astiosa, ma quello che soprese di più Bilbo fu vedere lo stesso sguardo in Thorin, ma rivolto a Kili.

Sarebbe stata una lunga giornata.

 

******************

 

Il ritorno in camera parve a Bilbo come l’apparizione di una fontana in mezzo al deserto. Era fisicamente distrutto dalle attività giornaliere. L’intensità degli studi del liceo in confronto al college era niente. Inoltre, era stato acchiappato da un paio di persone per l’iscrizione a dei club, ma era riuscito a evitare alla grande la squadra di football. Non che gli interessasse dopo tutto. Però non era riuscito a esimersi dal club di cucina, un po’ perché gli piaceva mangiare e cucinare, un po’ perché la ragazza che organizzava il club gli aveva promesso dei cupcakes.

E Bilbo Baggins, che fosse dannato, adorava i cupcakes.

Si chiuse la porta alle spalle e lasciò il sacchetto dei cupcakes sul tavolino a fianco al battente. Thorin non c’era e ne approfittò per farsi la doccia ma, quando uscì, lo trovò in stanza… che rovistava nel sacchetto. «Cos’è questa roba?»

«Cupcakes» rispose Bilbo, a disagio. «Puoi prenderne uno, se vuoi. Li ho fatti io» aggiunse in fretta.

Thorin inarcò un sopracciglio e guardò Bilbo. Il suo sguardo si soffermò sul collo del giovane studente, dove le ditate impresse la sera precedente stavano rapidamente sbiadendo. Lo aveva visto indossare la sciarpa tutto il giorno. «Grazie».

Bilbo lo guardò prendere un cupcake – azzurro, con le stelline gialle – e dargli un morso. Thorin