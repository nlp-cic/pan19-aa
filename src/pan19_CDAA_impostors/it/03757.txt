da solo, fingendo di ammirare i ciondoli esposti.
L'Osservatore riconobbe i simboli di vari demoni e divinità antiche.
- Hanno un disegno molto originale, - disse rivolgendosi all'uomo dietro al banco - li fa lei? -
L'uomo, una specie di hippy vestito con una camicia a fiori e calzoncini corti, gli sorrise annuendo.
- Certo, tutti con le mie mani. -
- E li inventa lei oppure ha qualche modello a cui si ispira? -
L'uomo si chinò verso di lui con uno sguardo complice.
- Non lo dica a nessuno, ma li copio da un vecchio libro. È scritto in una lingua incomprensibile, ma ha belle figure. I ciondoli che faccio ispirandomi ad esse hanno molto successo tra i ragazzini. -
- E per caso lo ha qui questo libro? Sa, sono una specie di collezionista, mi interesserebbe molto darci un'occhiata. -
L'uomo gli rivolse uno sguardo dubbioso e Giles si affrettò ad aggiungere che sarebbe stato lieto di pagare per il disturbo. L'hippy si chinò sotto il banco e frugò in uno zaino lacero per poi estrarne un libro dalla copertina macchiata e consunta.
Giles aprì delicatamente il volume e trattenne il respiro: quel libro era molto antico, forse era proprio la traccia giusta per trovare Xinuxunil. Sfogliò le pagine con cautela, cercando il simbolo di Xinuxunil e lo individuò, seguito da varie pagine di scrittura fitta e contorta.
- Lo compro. -
- Non è in vendita, mi serve per fare i gioielli. -
- Dica una cifra. -
L'uomo sparò quella che doveva ritenere una cifra esagerata, ma Giles si limitò ad annuire ed estrasse il blocchetto degli assegni.
Porse l'assegno all'uomo e prese il libro, affrettandosi in direzione di Eudial e Spike. Era impaziente di esaminare e tradurre il volume, sentiva di essere molto vicino a trovare Xinuxunil.

L'hippy guardò l'Osservatore che si allontanava insieme alla ragazza e al biondino e aspettò che i tre fossero scomparsi prima di estrarre il telefono cellulare e comporre il numero.
- Sono appena andati via. Si, tutto come previsto, hanno preso il libro. Hmm un attimo... - Esaminò l'assegno e lesse il nome. - Rupert Giles. Si, esatto, Giles. Ah. Un ex Osservatore eh? Interessante. -
Chiuse la chiamata e fece sparire di nuovo il cellulare all'interno dello zaino lacero, poi guardò ancora per qualche secondo il nome sull'assegno prima di riporlo nel taschino della camicia hawaiiana.

 

Eudial rientrò in casa in silenzio, facendo attenzione a non disturbare Giles: dalla sera precedente l'Osservatore stava lavorando ininterrottamente alla traduzione del libro acquistato al mercatino.
Era un po' preoccupata per lui e si augurava che non si stancasse troppo, ma comprendeva il suo entusiasmo e lo condivideva. Mentre lui lavorava alla traduzione, Eudial ne aveva approfittato per andare ad allenarsi correndo lungo la strada che passava all'interno della pineta della Feniglia.
La Feniglia era una delle due strisce di terra che collegava il promontorio alla terraferma e ospitava sia una lunga spiaggia che una pineta rigogliosa e piena di animali selvatici.
Eudial aveva perso i poteri, ma non intendeva arrendersi. In passato se l'era cavata piuttosto bene anche senza di essi e sapeva di poterlo fare di nuovo. Ma non per questo avrebbe trascurato la sua preparazione atletica e dove non avrebbe potuto usare la potenza, avrebbe fatto ricorso alla velocità e all'agilità.
La Feniglia era un ottimo posto per allenarsi ed era anche molto piacevole: il canto delle cicale sugli alberi era quasi assordante e ogni tanto si intravedevano daini e cinghiali tra gli alberi.
Si era allenata tutto il giorno e ora era stanca, ma ancora piena di energia.

Spike era in camera e stava sfogliando una rivista scandalistica. Quando la sentì rientrare depose il giornale sul letto e scivolò alle spalle di Eudial, abbracciandola da dietro e affondando il viso tra i suoi capelli. Aspirò il profumo della pelle di lei e la baciò sul collo leccandola delicatamente.
- Così mi fai il solletico! -
Eudial rise e si girò verso di lui, guardandolo in faccia. Era strano, Spike in quel momento aveva un'espressione che non gli aveva mai visto. Lo sguardo del vampiro era quasi dolce, come se in lui fosse ancora presente quella natura umana perduta secoli prima.
Lui la strinse a sè con forza, quasi con disperazione.
- La tua pelle conserva ancora il calore del sole. - Sussurrò carezzandole la schiena con una mano. -Era da tanto che non lo sentivo. La mia pelle non può più essere scaldata dal sole in questo modo, ma abbracciando te mi sembra quasi che sia ancora possibile. Cosa mi hai fatto, Cacciatrice? - Chiese scostandola leggermente da sè per guardarla in faccia. - Cosa mi hai fatto? In momenti come questo mi sento quasi... felice. -
Si chinò su di lei e la baciò con tutta la dolcezza di cui era capace. Di solito i baci che si scambiavano erano quasi violenti, ma da quando Eudial aveva perso i suoi poteri, tenerla fra le braccia gli suscitava una sensazione strana. Temeva di farle male e il suo istinto principale era quello di proteggerla. Inizialmente ad attirarlo era stata la forza della Cacciatrice, ma