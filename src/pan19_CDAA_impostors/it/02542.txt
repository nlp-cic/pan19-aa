trasformandola in una fuggiasca e da lì a poco in una drogata.

Fanculo a tutto.

Aprì il sacchettino e pizzicò la polvere con le dita perfettamente smaltate e se le cacciò in bocca, leccandosele con gusto. Il tempo di rimettersi Snow White in tasca e subito il mondo prese un altro colore, un altro sapore e, soprattutto, le sembrava di non essere più in una delle discoteche più squallide dell’intera New York.

Barcollando sui tacchi altissimi, uscì dal lurido cesso e si incamminò per il corridoio che l’avrebbe riportata alla pista da ballo. Lì beccò Hunter, seduto a uno dei divanetti, che limonava con passione una bionda insipida e con la mano libera si intrufolava tra le cosce dell’amica di lei.

Rose non provò disgusto o gelosia, la droga glielo impediva. Rimase imbambolata un paio di istanti, prima di buttarsi nella mischia danzante e mescolandosi ad altri corpi sudati  e strafatti di Snow White.

 

***

 

Quando uscì dal locale, Rose non aveva la più pallida idea di cosa le stesse accadendo. La testa le girava come una trottola, ma l’effetto eccitante della droga era ancora in circolo, permettendole di arrancare fino alla macchina.

Hunter pareva essere sparito insieme alle due bionde, probabilmente preferendo la compagnia di due troie mezze lesbiche a una scopata con una strafatta figlia del suo capo. Con un gemito, Rose rovistò nella pochette sdrucida che teneva attaccata al polso e, con non poca fatica, trovò finalmente le chiavi della macchina. Le ci vollero ben più di un paio di tentativi prima di capire in quale delle dieci toppe che le ballavano davanti agli occhi dovesse infilare la chiave, con il risultato di rigare completamente l’area intorno alla maniglia della portiera.

Stava per aprire, quando una mano le tappò la bocca e la trascinò all’indietro, ma Rose era troppo fatta e i sensi rallentati al punto di non riuscire a emettere che un gorgoglio strozzato. Riuscì a piegare la testa e riconobbe Hunter, che la minacciava con un coltello alla gola. «Sta zitta troia, dammi la Snow White e nessuno si farà male.»

«Ma me l’hai data tu» riuscì a rispondere Rose, la vista puntinata e i giramenti di testa sempre più forti. «Adesso è mia».

Hunter la spintonò contro la macchina e la obbligò a voltarsi. Le premette il coltello alla gola e la giovane trasalì. «Non mi interessa se te l’ho data. Devo sbrigare una faccenda e devo rivendere la droga se voglio arrivare vivo a domattina».

«A chi devi…»

«La tua matrigna. Ora dammela e sparisci dalla mia vista prima che cambi idea» ringhiò l’uomo.

Rose non riusciva a collegare cosa centrasse la sua matrigna con la Snow White. Sapeva solo che aveva paura del coltello che le premeva sulla gola e con mani tremanti aprì la borsetta, passando a Hunter la bustina con il residuo della droga.

L’uomo la prese e se la cacciò in tasca e, con movimenti fulminei, aprì la portiera e spinse Rose all’interno senza troppe cerimonie. «Vorrei rimanere a intrattenermi di più con te e la tua bocca, ma ti do un consiglio gratis, bella: sparisci per un po’ dalla circolazione. Non vuoi sapere cosa c’è in ballo e fidati se ti dico che presto la tua mammina ti farà passare presto la voglia di tornare a casa». Le richiuse la portiera in faccia e si allontanò, sparendo nel buio così come era arrivato.

Rose si ritrovò a guidare per le strade di New York senza una meta, piangendo e sobbalzando ogni qual volta una macchina della polizia appariva sullo sfondo annebbiato della sua vista. La Snow White aveva rapidamente preso il controllo del suo organismo, trasformando il delirio fantastico in un deliquio di ansia e paranoia.

Non sapeva dove andare o cosa fare. Non aveva posti dove nascondersi, se non a casa di qualche amica che non sarebbe più rimasta tale se avesse saputo di ospitare una ricercata. Così Rose decise di guidare piano, combattendo l’effetto della droga, ma quando fu troppo si fermò nei pressi di una zona container, vicino a un grosso magazzino dall’aria dismessa.

Frenò di colpo e spense la macchina, piangendo per la disperazione. Non sapeva cosa fare o dove fosse finita. Afferrò la pochette e vi rovistò dentro, alla ricerca delle sigarette… almeno quelle l’avrebbero calmata fino all’arrivo del giorno e allo smaltimento definitivo della droga. Solo che, quando credette di trovare il pacchetto, si ritrovò in mano una piccola busta di plastica.

Perplessa, la estrasse e la mise sotto la luce tremolante della luce di cortesia dell’auto, scoprendo con un certo sconcerto la Snow White.

Ma non l’aveva restituita a Hunter? Cosa gli aveva dato allora?

Non importava, perché il suo corpo richiedeva a gran voce una nuova dose, così aprì la bustina e ci ficcò le dita dentro, pronta per un altro giro sulla giostra che l’avrebbe certo fatta sentire meglio.

 

***

 

Quando Rose riaprì gli occhi si rese conto di non essere più in macchina. A dire il vero non era nemmeno vestita come si ricordava. Ci mise un paio di minuti prima di realizzare che quello che aveva sulla bocca era un respiratore e aveva male ovunque.

Si sollevò di