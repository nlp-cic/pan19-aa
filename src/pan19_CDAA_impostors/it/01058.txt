accettato di essere battuta da un essere più intelligente -sebbene fosse impossibile- ma non può sopportare la loro viltà.

Un sigillo…  Un meschino, lurido incantesimo a legarla alla creatura di pura luce, proprio la più brillante in assoluto.

Mentre se ne stava rinchiusa in un luogo angusto, il suo nucleo ha continuato a ribollire di una rabbia feroce, assoluta. Non ha mai dimenticato; non ha mai perdonato. Oh, ma ha avuto la sua vendetta, eccome se l'ha avuta. Dello splendore intenso che tanto la feriva non è rimasta più traccia: ha corrotto la Stella del mattino fino a quando di lui non è rimasto che un guscio, un simulacro a sua immagine.

La creatura di carne, lui è stata una sorpresa. Così debole, così semplice, eppure pieno di un'energia differente da quella fredda ma luminosa di Lucifero. Ha banchettato con le sue pulsioni; l'ha corrotto in fretta, ma non del tutto. È perfino riuscito a resisterle, a resistere all'impulso di nuovo sangue, nuova rabbia, nuovo amore -viscerale, più intenso e appagante di ogni cosa- che lei fomentava in lui... fino all'arrivo della seconda creatura di carne.

Dean l'ha desiderata -perlomeno, ha desiderato il potere che la sua prigione portava con sé, ignorando che includesse anche lei- e Caino l'ha condivisa.

Era una perfetta fonte di nutrimento, ricolma di peccati e pulsioni: una rabbia sotterranea, un costante senso di colpa e di rimorso; desiderio, gola, superbia; gelosia. Un flusso perpetuo, sì, ma imperfetto. L'anima del terzo Portatore era macchiata ancora prima che vi si facesse strada… eppure vi è una scintilla di luce in lui che non è riuscita a spegnere in nessun modo.

Sam Winchester… tanto la colpa quanto il merito sono stati suoi. Pur di salvare suo fratello, Dean si è liberato di lei, l'ha abbandonata; per salvare suo fratello, l'ha liberata. 

Deve loro un favore ed una punizione.

***************************************************************

La gioia della libertà è incontrollabile. Non c'è più nulla a limitare la sua forza ed il suo essere si disperde, avvolge il piccolo pianeta, si insinua in centinaia di creature di carne allo stesso tempo. Alcuni di loro sono troppo puri o troppo spenti; ma ne rimangono miliardi, nuclei d'energia scura e densa che la fanno rabbrividire di piacere.


Tra di loro ci sono anche Sam e Dean.


***************************************************************

L'energia scaturita dalle pulsioni dell'umanità intera è abbastanza da saziarla, per la prima volta in assoluto. Soddisfatta -almeno per il momento- si accontenta di coltivarne di nuove, di gettare i semi in attesa della fame che tornerà a farle visita a breve.

Ci sono creature che non ha mai visto prima, sul pianeta. C'è dell'affinità tra di loro, ma è lo stesso tipo di affinità che potrebbe esserci tra un cane e le sue pulci (Sam le ha insegnato cosa sia un cane; sembra essere affezionato a quegli esseri tanto quanto Dean li teme). Da quando ha preso possesso della Terra, si sono nascosti; sente la loro paura, la circospezione con cui le si affollano attorno, studiandola. Li lascia fare; non ha nulla da temere.

La realtà che la circonda tende a disfarsi e diventare inconsistente, a lungo andare; i sogni -l'unica invenzione che considera degna d'ammirazione- tendono a fondersi con la realtà. 

I Winchester sono il suo cibo preferito e la sua preoccupazione costante. C'è un legame, tra di loro, che li fa lottare strenuamente quando sono insieme; così, per renderli inoffensivi li ha separati, inculcando nel maggiore la paura degli incubi in modo che rimanesse sveglio. A Sam -il tramite del Primo Possessore, com'ha scoperto entrando in lui, che ironia- ha riservato qualcosa di più: gli ha regalato la sua visione del mondo. 

L'ha privato della vista, poiché lei non ha mai avuto modo di vedere; gli ha concesso di percepire, sebbene l'effetto finale sia stato differente e migliore di quanto sperato, perché Sam ha cose come un naso, della pelle, e vive in un mondo fatto di oggetti: i continui stimoli da cui viene bombardato provocano in lui un terrore dal sapore incomparabile. Ha poi creato per lui un mondo onirico di pace, così che desiderasse di dormire, sempre, per sempre.

Non aveva previsto di rubargli anche i colori, ma il suo sapore è così delizioso che ha esagerato nel cibarsi di lui, entrandogli dentro più del dovuto. In lui convivono la stessa scintilla che possiede Dean ed un piccolo fuoco gelido: quest'ultimo la attira irresistibilmente.

***************************************************************

Sono giorni che non fa altro che mangiare. Il potere è tanto da rallentarla, impercettibilmente… quanto basta perché una delle creature vagamente simili a lei -sono demoni, è questo il loro nome- si sia sentito autorizzato ad attaccare i fratelli. Basta l'attimo di distrazione -la paura che la sua maggior fonte di nutrimento, la sua preferita, venga distrutta- perché entrambi si ritrovino all'interno dello stesso sogno.

È già troppo tardi; quando il sogno va in pezzi, si svegliano entrambi.I filamenti di lei