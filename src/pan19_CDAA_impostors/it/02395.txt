guarda in basso e fa un verso di assenso, sembra stia pensando a quello che deve chiedere, i punti esatti da spingere per ottenere le risposte che vuole. “Quindi lo hai fatto per questo?” “Sì” Il suo sguardo in questo momento è indecifrabile e Remus spera che il destino li porti ad avere uno dei quei rapporti, nel futuro, dove basta un’ occhiata per leggersi l’anima. “C’è un motivo preciso per cui stiamo ancora chiusi qua dentro oppure è solo sinistro masochismo?” Remus non sa che dire, e quindi dice tutto. “Ho buttato il telefono su cui potevo essere rintracciato, e la cosa mi fa stare relativamente tranquillo, ma loro sono comunque là fuori e la cosa più intelligente da fare è rimanere qui. Non sappiamo se loro sanno ciò che è successo e io personalmente non ho la più pallida idea di dove potremmo andare, se non qui.” Il discorso è uscito in un modo che li fa sembrare dei poveri combattenti, indaffarati in una lotta contro il mondo. Remus mentirebbe se dicesse che non si sente così. Sirius fa una smorfia e comincia a gesticolare, come se le movenze rendessero il suo argomento più valido. “Sì, ma stare fermi non è poi un piano così sagace. Potrebbero trovarci e ammazzarci molto facilmente, visto che tu hai una pistola soltanto e io ho dovuto lasciare tutto in una stazione per scappare prima che arrivassi tu e non dimentichiamoci che le tue provviste non sono eterne. Sarebbe meglio muoverci e poi, poi, io ero diretto da James, lui potrebbe nasconderci entrambi. E non fare quella faccia sorpresa, che non ci tengo per niente ad averti sulla coscienza e non sarebbe giusto. Tu vieni con me.” Remus ha un momento in cui si sente fatto d’aria e non crede di aver ben capito il discorso. “Io-io lo apprezzo” e questo è alquanto riduttivo, potrebbe piangere in questo momento, sul serio “ma io non credo che sia la cosa migliore da fare.È inutile che ci giro intorno, ho una paura fottuta, e poi non abbiamo modo di spostarci. Certo, ho la macchina, ma ha davvero poca benzina e ci sono molte probabilità che ci lasci in mezzo alla strada senza possibilità di farla muovere, anche perché non ho la più pallida idea di dove possa essere una stazione di servizio.” Sirius ha l’aria di aver preso una decisione e la cosa rincuora Remus, soprattutto quando l’altro biascica un “Okay”. Remus va a dormire e finge che l’entusiasmo di Sirius nell’aver detto il nome di James non lo abbia ferito.

 

Remus Lupin non ha ancora aperto bene gli occhi quando sente il cuore andargli nella gola. C’è Sirius, con una gamba che gli penzola dalla finestra, un chiaro tentativo di scappare. “Non è come sembra”, dice l’altro, visibilmente indeciso tra rimanere e scappare. La pugnalata ghiacciata che sente Remus è terribile, lo fa sentire terribilmente lontano da sé stesso come quando ti fai male fisicamente e cerchi di nasconderti nella tua mente per sentire meno dolore. Si sente fatto d’ovatta. Tu vieni con me.                                                                                                                                                                                                                  You said forever,                                                                                                                                                                                                                           Did your words fall short like you?

“Okay, no, fammi spiegare prima che arrivi a conclusioni affrettate. Volevo vedere se c’era qualcosa qua vicino, sarei tornato. Sarei tornato.” Remus non sa se credergli. Remus non riesce neanche a pensare al fatto che Sirius potrebbe benissimo uscire dalla finestra e scomparire per sempre dalla sua vita. Remus odia questa situazione malata.                                                                               


                                                                                                               Oh, and it aches and it aches.


 

“Andiamocene” Sirius ha un momento di smarrimento. “Che cosa?” “Andiamocene.Visto che tu non vedi l’ora di essere ammazzato, tanto vale fartelo fare all’aria aperta” Remus è incazzato. È un tipo di sentimento che non conosce bene, un tipo di rabbia che non sa gestire. “Bè, darebbe una bella scossa alla routine, non credi?” Remus vorrebbe veramente attaccarlo al muro e strillargli in faccia che con la vita non si scherza. Vorrebbe, vorrebbe, vorrebbe. Lo prende per la manica del giacchetto e lo trascina al centro della stanza. Remus si sente bollire sotto la pelle, non riece nemmeno a sentire quello che dice l’altro-delle parole con quel maledetto tono sarcastico- e si ferma. “Prepariamo tutto e usciamo, va bene?” “Cosa?! Pensi che per fare cento metri e trovare un benzinaio mi serve la balia?” “No, penso che tu non abbia idea di quello che potrebbe succederti e giochi con la tua vita come un bambino di sei anni.” Sirius si gira, e sono così vicini che possono baciarsi o farsi veramente del male. “Tu dimentichi il fatto che io con questa gente ci sono cresciuto. Ero il loro cazzo di erede, Remus. Se tu credi che io non sappia esattamente quello di cui sono capaci, hai sbagliato alla grande. Io non posso vivere in funzione dei disturbi mentali della mia famiglia e non ho nessuna intenzione di farlo. Non rimarrò chiuso in una stanza per paura, ma se tu vuoi farlo, liberissimo.” Fa un gesto con la mano come per dire accomodati. Remus vuole prendergli la mano e scappare