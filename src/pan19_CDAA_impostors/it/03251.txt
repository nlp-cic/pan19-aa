da parte della polizia durante un bombardamento, ma non si poteva mai essere troppo cauti. “Dobbiamo trovare un buon nascondiglio nel caso che capiti.” sussurrai mentre lui si sdraiava sul cuscino improvvisato.

Peeta mi fissò con uno sguardo che mi tormentava. Era così squisitamente triste da deformare i suoi lineamenti. “Sono un pericolo per te e la tua famiglia. Se mi trovano, verrete tutti arrestati.”

Raccolsi le coperte intorno a lui e le ripiegai sotto di lui. Tremava, poiché stare nel seminterrato era come stare fuori. “Non devi pensarci. Noi non verremo catturati e tu non verrai arrestato.” Cominciai a tremare all'idea che Peeta venisse scoperto, di ciò che gli avrebbero potuto fare. “Ma hai bisogno di più esercizio per rafforzarti. Devi camminare di più. E allungarti. Ti verranno dei crampi e i tuoi muscoli si indeboliranno se non lo fai.” Farneticai ancora ed ancora, cercando di tenere a bada la paura che mi aveva accompagnato per tutta la notte nel bunker, una paura che faceva barcollare la mia voce pericolosamente sull'orlo delle lacrime mentre giocherellavo con le sue coperte.

Peeta fermò le mie mani in movimento, guardandomi con quello sguardo che mi faceva stringere lo stomaco. “Sei una bella seccatura.” disse, mentre un sorriso gentile gli arricciava le labbra.

“Non sono una seccatura.” dissi nel panico tendente all'isteria. “Ti sto semplicemente dicendo...”

“Ich liebe dich, Katniss Everdeen.” mi interruppe in un sussurro.

“Io...” mi bloccai, le parole morenti sulle mie labbra. Poi arrivarono – le lacrimi che avevo represso quando le sirene erano scattate, quando non ero potuta venire da lui. Cominciarono come brevi sussulti che divennero singhiozzi. Peeta mi prese tra le braccia ed io lo strinsi attorno alle sue troppo esili spalle, i suoi lunghi, trascurati capelli biondi che mi solleticavano la fronte. Un fremito mi attraversò a conferma da parte del mio corpo della sua concretezza, la stessa autenticità della sua esistenza, la certezza che, per ora, era sano e salvo.

Mi allontanò per guardarmi, la sua mano che mi carezzava i capelli. “Liebst du mich. Vero oder nicht vero?”

“Oh, Peeta, naturlich! Vero!” risi con un esplosivo sussulto di sollievo. “Ich liebe dich auch.”

“Bene. Allora tornerò in forze. Farò esercizio e mangerò la zuppa di tua madre.” qui fece una faccia che poteva solo indicare l'infinita pazienza che ci voleva per mangiare lo stesso pasto per mesi e mesi, che suscitò un'altra risata da parte mia, “e sopravviverò a questo scherzo infernale perché tutta la pazzia deve aver fine.” Portò le labbra al mio orecchio, e il brivido che l'azione provocò era imbarazzantemente acuto. “Ti sposerò, Katniss Everdeen e sarai mia.”

A questo annuii e quando mi strinse di nuovo, mi baciò. Mi ero sempre immaginata il mio primo bacio – a volte premendo le labbra al mio braccio in curiosità, fantasticando sul momento. Come sarebbe stato?

Ed era così – il freddo del seminterrato si ritirò sullo sfondo, sopraffatto dal suono ruggente del mio cuore nelle mie orecchie. La guerra svanì di fronte all'afflusso di calore tra le nostre labbra. Era concreto e caldo e in un certo senso scoordinato ma io bevvi da quella siccità di speranza senza fine, aggrappandomi alla primavera sulle sue labbra fino a che non rimase più aria tra di noi.

 


Marzo 1944


Peeta tornò in forze, persistente come i dente di leone che presto sarebbero sbocciati tutt'intorno in città in primavera. Mamma finalmente gli tagliò i capelli e così espose i suoi forti zigomi ed il suo squisito profilo. Non aveva più bisogno che qualcuno lo imboccasse ma nessuno metteva in dubbio la continuità delle mie attenzioni, le costanti visite nella penombra del seminterrato. Papà era in un certo modo scoraggiato – il futuro era un luogo infido perché i sogni vi vivessero, e mandava Prim a tenermi compagnia per il bene della mia virtù. Ma mamma vedeva se stessa in me, nella mia testarda ostinazione ad amare senza ragione, e mi prese da parte un giorno, non per ammonirmi ma per mettere in chiaro che quelli come noi che sceglievano di piantare amore dove l'amore non dovrebbe crescere, si dovevano aspettare grandi sofferenze così come grandi ricompense.

“Non sono ipocrita, figlia mia. La tua strada sarà più dolorosa della nostra, ma non posso rimproverarti il giovane. Siamo in guerra, dopo tutto, e il mondo sembra dover finire da un momento all'altro.” Mi baciò sulla fronte quando lo disse ed io le gettai le braccia al collo, grata di aver guadagnato la sua comprensione.

Sicché quando Prim corse in casa dopo scuola un giorno in preda al panico, impiegammo qualche momento in più del necessario per scattare in azione, poiché avevamo raggiunto una certa noncuranza nel nostro stare all'erta.

“I soldati stanno perquisendo i seminterrati delle case!” disse senza fiato.

Mio padre afferrò il suo bastone e scattò verso le scale del seminterrato più velocemente che la sua ferita gli permetteva, con me rapidamente alle sue spalle. Nascondemmo il materasso dietro all'armadio e spostammo Peeta nel posto che avevamo preparato per lui. Suggerii l'armadio in camera mia visto che le SS stavano perquisendo i seminterrati, ma Prim