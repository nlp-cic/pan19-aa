suo, non gli manca più così tanto.

 


“Is that so wrong, You make me strong.”


 

Louis lo sa che questa situazione non può durare per sempre. Già è difficile per lui che è quello sottoposto a più pressione, con Eleanor e tutto, non può immaginare quanto diavolo lo sia per Harry, che deve sempre fare buon viso a cattivo gioco e farsi andare bene ogni minima cosa. Se solo ci fosse un modo semplice per far finire tutto quell’accumularsi di bugie, lui sarebbe il primo a dire di sì.

Non ne può più di doversi sempre trattenere, degli sguardi lanciati da metri di distanza, le parole sussurrate, gli sms scambiati durante le interviste sotto i tavoli mentre non tocca a loro parlare, dove c’è scritto tutto quello che sentono e che vorrebbero urlare al mondo. E l’aver litigato con Harry, lasciandolo andare via arrabbiato giusto due minuti prima di mettersi a letto è stata una cosa imperdonabile. E per il solito motivo. Eleanor.

 “Louis” Harry lo chiama così solo quando è davvero alterato e sta cercando di controllarsi “ti prego dimmi che non è vero. Non abbiamo fatto nulla. Non ci siamo nemmeno sfiorati cazzo!” “Evidentemente per loro non è bastato! Porca miseria, credi che io sia felice? Credi che mi piaccia sentirla blaterare di shopping e di shopping e di tutto il resto che le esce da quella cazzo di bocca?” Harry è uscito senza guardarsi indietro sbattendosi la porta d’ingresso alle spalle, fregandosene dei paparazzi o dei curiosi, sempre presenti, e Lou è crollato, spalle contro il muro, per terra con il viso tra le mani. Passano si e no due minuti e la porta si riapre e “Scusa.” Harry lo abbraccia. “Non è colpa tua. Effettivamente non avevo uno sguardo che si possa definire ‘casto’. Nemmeno il mio pensiero più nascosto lo era. Erano tutti incentrati su di te e su una qualsiasi superficie piana disponibile.” “Mi sa che non eri il solo.” Harry sorride mentre lo dice. Ma non il sorriso che riserva alla stampa, o quello per i fan che gli chiedono una foto. Il sorriso che riserva solamente al suo Boo. “Andrà tutto bene, alla fine.” Lo bacia piano. “Ne sono convinto.”

Il mattino dopo un rumore penetra nei loro sogni svegliandoli di botto. Sono i loro telefoni che suonano con la stessa odiosa suoneria che hanno assegnato al management. Harry si passa una mano tra i ricci e poi in faccia e “Rispondo io.” dice prima di lasciare la stanza con tutti e due i telefoni. “Che diavolo volete alle.. 7 di domenica mattina??” Praticamente urla al telefono. “Vogliamo sapere cosa ci facevi tu ieri sera fuori dalla porta di Tomlinson, dato che ti hanno fotografato che uscivi sbattendola e poi rientravi pochissimo dopo con le chiavi.” Gli urlano di rimando. “Sto vivendo la mia vita. Che cosa volete? Ora non posso nemmeno fare più questo?” “No, se comporta una perdita per noi a livello di immagine, lo sai.” Harry stringe il telefono come se lo volesse spezzare in due con la sola forza di una mano. Non risponde a ciò che gli hanno detto, ma sa che deve fare qualcosa, al più presto, o non ne usciranno realmente mai.

 

"Take a risk,  Take a chance, Make a change, And breakaway."


 


Non è quella sera dato che Louis si vede con Eleanor, né quella dopo, e nemmeno la settimana dopo ancora, ma il mese dopo, una sera che Harry è stanco per le prove e le interviste e tutto quanto, fa il giro più corto con la macchina e entra dal cancello principale, senza stare attento ai paparazzi. Non che ne servano molti. Basta quell’unico che è appostato sopra all’albero col rischio di rompersi il collo, ma basta. Ed è semplice far girare la foto, davvero semplice. Tumblr, dopotutto, è un posto pieno di reporter in erba ma con l’occhio lungo, e nel giro di due ore mezzo mondo, ovvero tutto il fandom degli One Direction, sa che Harry Styles è entrato dal cancello principale in casa Tomlinson e ha salutato il padrone di casa sulla porta con un bacio, non prima che questi avesse controllato se ci fossero occhi indiscreti.

Il risveglio è ancora più brusco della volta precedente, ma questa volta il management non può fare nulla, ormai è tutto allo scoperto.

I ragazzi li festeggiano alla grande, vengono invitati nei più disparati talk show per parlare della loro storia e del perché l’abbiano tenuta segreta così a lungo. E ogni volta sono ancora scuse, ma almeno queste fanno meno male. La storia ufficiale è che “Quando ci siamo conosciuti ad X-Factor eravamo piccoli e non abbiamo capito nulla.” Inizia sempre Harry.

“Poi col tempo, abbiamo iniziato a comprendere, e a conoscerci sempre meglio e non riuscivamo a staccarci l’uno dall’altro.” Continua Lou. “Ma avevamo paura, tanta, soprattutto della reazione delle nostre famiglie prima di tutto,” anche se quella è una scusa vera per metà, dato che è sempre stato chiaro che li avrebbero supportati sempre, fino in capo al mondo. “E abbiamo fatto finta per un po