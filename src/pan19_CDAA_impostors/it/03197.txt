portarlo via, in posti oscuri dove gli avrebbero fatto del male con grandi aghi doppi come la cannuccia di una biro.

Passò la notte a girarsi e rigirarsi nel letto, senza riuscire a tranquillizzarsi.

 

~

 

Arthur si era nascosto dietro la tenda per sfuggire agli insulti dei suoi fratelli quando suo padre chiamò l’Ospedale per portarlo via.  Non lo sentì dire una parola né richiesta di spiegazione riguardo a come sarebbe stato trattato o come lo avrebbero curato, ma lo sentì premurarsi più volte affinché l’operazione fosse compiuta senza attirare l’attenzione.

Arthur aveva rinunciato ormai a sperare, quando suo padre aggiunse “Ricordatevi di trattarlo come un Kirkland.”

Non poté fare a meno di sorridere  tra le lacrime, felice che, alla fine, qualcosa gli importasse di lui. Poi, però, le parole seguenti gli trafissero dolorosamente il cuore come un pugnale.

“Nessuno è pari a un Kirkland, anche se è un mostro.”

Arthur trattenne un lamento, conscio che suo padre era lì vicino. Ma quando però finalmente riuscì a scappare dalla stanza, appena fuori dalla portata di alcuno, gli mancò il sostegno delle gambe. Si accasciò a terra e pianse tutte le lacrime che aveva, disperatamente.

Non un domestico, né un membro della sua famiglia fu ad interromperlo, ma una voce sconosciuta. “Scappa ragazzino. Gli Ospedali sono il luogo più pericoloso per i mutanti. Scappa, e non farti più trovare” lo avvisò. Sembrava un ragazzino che da poco aveva cambiato la voce.

“Chi sei?” chiese Arthur. Si guardò intorno senza nemmeno alzarsi, ma non c’era nessuno.

“Un amico” rispose la voce; solo allora Arthur si rese conto che proveniva proprio dalla sua mente. “Cazzo,” aggiunse subito dopo. Il bambino chiuse gli occhi, ancora pieni di lacrime, e sussultò alla parolaccia. Non si dicevano quelle cose, avrebbe voluto dire, ma la voce continuò imperterrita. “La tua famiglia è tremenda! Sono stato nella mente dei tuoi genitori e in quella di tuo fratello Scott prima di trovarti e ti dirò, è meglio se te ne vai da lì in ogni caso.”

“Dove posso andare?” chiese Arthur, tirando su con il naso.

“Dovunque. Ti consiglio di andare nella parte bassa della città, io sono lì con la maggior parte dei mutanti fuggiti. Alcuni stanno costruendo un rifugio piuttosto lontano da qui, ma non puoi ancora raggiungerlo. Ci vorrà un po’ di tempo per finire i lavori senza farsi notare. Adesso, muoviti a fare le valige, marmocchio.”

Arthur annuì e corse a prendere quanto gli sarebbe potuto servire, non facendo nemmeno caso al nomignolo affibbiatogli.

 

~

 

Quella sera i suoi genitori avevano chiuso Arthur a chiave nella sua camera, prima di uscire per andare alla festa.

“Non fare alcun danno” lo avevano ammonito.

La porta che gli avrebbe dovuto impedire di uscire saltò in aria.

Il poderoso boom e le schegge di legno volanti eccitarono Arthur che rise, estasiato. Infrangere le regole era divertente! Allegramente fece scoppiare il cassettone del corridoio. Senza smettere di ridere, in cerca di altro divertimento, Arthur corse nelle camere dei suoi fratelli. Non si preoccupò di essere crudele: tutto, i loro giocattoli preferiti, i loro quaderni, i loro vestiti perfetti, furono distrutti. L’argenteria che sua madre si preoccupava di tenere sempre in mostra, senza mai un filo di polvere? Nera come la pece. I fogli perfettamente ordinati nello studio di suo padre? Sparsi a terra, completamente in disordine.

Niente l’avrebbe fermato se, ad un certo punto, non avesse udito un rumore sospetto. Arthur subito si fermò nell’atto di rovinare uno dei quadri del soggiorno con un pennarello, preso all’improvviso dal senso di colpa. Imbarazzato, si nascose dietro un angolo ed aspettò. Il rumore però non si ripeté ed Arthur, calmatosi, prese il suo zaino dalla stanza.

Ci aveva messo tutto il necessario, primo fra tutti il suo peluche preferito, Mint Bunny (Arthur non ricordava come lo avesse avuto; forse era un regalo della sua prima tata. Era ovvio dall’aspetto particolare del pupazzo - le zampe, ad esempio, non erano della stessa lunghezza - che era stato fatto in casa. I suoi genitori, alla prima occasione, avevano tentato di gettarlo via, perché non si “addiceva” alla famiglia Kirkland: non era né di marca, né era il regalo di qualche personaggio importante. Peccato per loro che Arthur ci si era già affezionato e mai e poi mai lo avrebbe lasciato andare senza lunghi e rumorosi pianti). Erano seguiti i biscotti, qualche libro, e, consigliato da Gilbert, che era stato costretto da una certa Elisaveta a ripeterlo più volte, qualche maglione e un portafoglio, proprio come quello dei grandi, con tutti i soldi che aveva depositato fino ad ora nel suo salvadanaio - non che ne avesse mai avuto bisogno; il lato positivo di vivere in una famiglia ricca era il ricevere tutto ciò che potesse mai desiderare. Tranne l’amore, forse.

Con un po’ di fatica, Arthur girò il pomello della porta d’ingresso, finalmente raggiungibile. La strada ben illuminata da lampioni era deserta, ma si sentiva musica, di quella classica che Arthur trovava noiosa, venire dalla casa