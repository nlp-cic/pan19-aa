ti alzi, gettando la forchetta sul divano alla tua destra. «Io che cercavo la bellezza del mondo in te e aspettavo i giorni in cui avrei sentito i tuoi passi per i corridoi dell’università» parli e vedi ogni immagine trapassarti interamente il corpo, e mentre i suoi occhi ti bucano l’anima, provi come una lenta agonia che s’impossessa di te, della tua mente, di ogni singolo muscolo e nervo. «Aspettavo mentre il panico della notte mi divorava, perché tu eri troppo, eri al di sopra di ogni cosa, di ogni ossessione, di ogni carnalità, di ogni materialità. Tu e la tua nobiltà, mentre io ero nient’altro che un povero stupido professore.»
«E cos’è cambiato nella tua mente, Will?» ti chiede, calmo, senza tradire alcuna emozione, come se non avesse ascoltato nessuna delle tue parole.
Ti butti di nuovo sulla poltrona, sconfitto, e fissi la posata sul divano, immobile, inerme come lo sei tu, lucente come tu non sei mai stato, appuntita come i denti che ancora avverti addosso, ogni singolo punto in cui sono affondati, ogni morso che precedeva un tocco, una carezza. Una spinta.
Chiudi gli occhi e la sua presenza dietro la poltrona, ti toglie ogni parola, percepisci il suo corpo come se lo vedessi, il suo respiro come se la bocca fosse sulla tua pelle, la sua mano come se fosse…
Ti sfiora la schiena nuda, lento, con la punta delle dita e tu impazzisci in un istante, e sale, scuotendoti di brividi, scuotendoti di piacere quando gli tendi il collo scoperto, e non t’importa se quello significa scoprirgli la vita stessa, perché qualsiasi dolore vale quei momenti, quelle mani su di sé.
«Quella sera a teatro, quando ti sei nascosto e hai aspettato che tutti uscissero. Lì è cambiato tutto, vero? Perché hai visto ciò che realmente sono?» quelle mani che scendono sul tuo petto e ancora più in basso, e in quel momento il suo respiro lo ascolti davvero, e il suo viso accanto al tuo.
«S-sì…» è l’unica cosa che riesci a dire perché quei tocchi sono come un interruttore che si spegne, e quella voce è far saltare in aria ogni briciolo di lucidità che ti rimane in corpo.
«Sono diventato improvvisamente carnale» dita che sfiorano le braccia.
«S-sì.»
«E materiale» mani che sfiorano la stoffa bianca, che ti toccano nell’intimo, e questa volta non puoi far altro che annuire con la testa perché neppure una sillaba riesce ad uscire dalla bocca, da quelle labbra che si schiudono appena in attesa di altre labbra, di quella lingua su di te come un viaggiatore esperto.
«E ho perso ogni bellezza.»
Quelle parole ti scuotono e gridi «No!» mentre ti alzi, allontanandoti da lui, allontanandoti da quell’idiozia che si fa sempre più certezza ad ogni secondo che passa: no, la sua bellezza è ancora lì, potente, malata, ma sei tu il pazzo ammalato, sei tu che aspetti nient’altro che cure dalle sue mani e dalle sue labbra, dalla sua bellezza che ti sconvolge.
Così perfetto nei suoi abiti eleganti, lisci, e non puoi fare a meno di pensare che quell’uomo porterebbe con altrettanta eleganza qualsiasi cosa, mentre tu ti senti soltanto uno straccione, un piccolo pezzente uscito dalla strada che incontra per caso il signore del luogo che per un attimo, uno soltanto, posa i suoi occhi su di lui, rendendolo la persona migliore del mondo.
«Hai una così bassa stima di te, Will» aggira la poltrona e si avvicina mentre tu fai un altro passo indietro e poi ancora uno, continuando ad indietreggiare nello stesso momento in cui lui avanza. Ti allontani perché lui ti legge dentro, t’infila una mano nel petto ed estrae fogli su fogli che parlano di te.
«Non ho mai permesso a nessuno di vedere ciò che sono. Avrei potuto cancellare ogni mio ricordo dalla tua mente, ma ho voluto farti un dono. Un dono che non ho mai concesso, e sai perché ho voluto farlo a te?»
«No» ti fermi, lo guardi, e i piedi nudi sentono tutto il freddo che puoi percepire, un freddo che non c’è.
«Tu sei come me, Will.» No, tu non sei un mostro, non bevi la vita degli altri, le sue sono solo assurdità e vuoi scacciarle dalla tua testa, agitarla con forza e farle uscire per poi schiacciarle sotto i tuoi piedi. «Portiamo le nostre maschere di civiltà in mezzo alla società, mostriamo la nostra cultura, la nostra educazione, ma in realtà siamo animali che cedono ai loro desideri, ai loro impulsi, al loro essere più profondo. Siamo delle bestie affamate che vogliono soltanto saziarsi.»
«No… no! Io non sono così!»
«Ripetilo pure all’infinito, Will, non servirà a convincerti, non servirà a cambiare ciò che sei. Che siamo.»
«Io non sono come te!»
«No, non lo sei. Per il semplice motivo che io ho accettato tutto me stesso, la civiltà e la bestia.»
«Essere bestia ti serve per sopravvivere nella civiltà