di una copia maschile e pelosa della sua folle moglie.

Natasha, invece, è rimasta in camera, con lui, intenta a infilarsi il lungo abito da sera di seta nera. È la sera di Natale e le Stark Industries danno un party ogni anno per i dipendenti e gli azionisti. Sono anni che Tony ha smesso di andarci – dal rapimento e la conseguente nascita di Iron Man – mentre invece, a quanto pare, Steve e Tasha sono ospiti fissi e, anzi, attesi.

Tony sposta gli occhi dalla schiena di Steve e torna sul viso della donna che è lui. Non sa come rispondere, cosa dire.

Sì, certo, ovvio che lo ama, è Steve. Cos’altro potrebbe fare?

Tasha però lo ferma prima che possa ammetterlo ad alta voce. «Mi aiuti?» domanda, voltandosi e mettendo in mostra la schiena nuda. Ci sono due catenine d’oro ai lati delle bretelle. Sono di due lunghezze diverse e all’estremità della più lunga c’è un pendagli di madreperla che dondola a ogni movimento.

Tony si avvicina e chiude il gancino così da unire le catenine e lasciare penzolare il monile lungo la schiena di Tasha.

«Molto sensuale» mormora, accarezzandole la base della schiena. Lei sorride e sistema la scollatura morbida sul seno quasi completamente nascosto. La luce del reattore arc si vede appena, dando al nero della seta una sfumatura quasi grigia.

«È un piccolo regalo per me» Tasha lo guarda attraverso il riflesso dello specchio e allarga il ghigno. «Odio andare a questi stupidi party, ma Steve dice che bisogna farlo, che siamo personaggi che hanno un peso e dobbiamo sfruttarlo per il bene comune, quindi okay, lo faccio. Ma se io devo soffrire su uno stupido tacco dodici, anche lui deve soffrire» spiega, ma quando il viso di Tony esprime la totale confusione che sente, continua: «Steve adora la mia schiena. Non so perché, ma quando indosso abiti del genere, una volta a casa è selvaggio»  Arriccia il naso, sempre con quel ghigno a spaccarle il viso a metà, e Tony ride, ignorando la stretta allo stomaco che lo prende. È così stupido.

«Capisco. Beh, immagino che da questa prospettiva nessun tacco dodici sarà mai così tremendo»

Tasha ciondola la testa da un lato all’altro. «Come ho detto, un piccolo regalo per me»

Tony si sposta e la osserva tornare saltellando scalza verso il guardaroba a muro, l’abito tirato fino alle ginocchia dal bordo inferiore, così da non sgualcirlo.

Si siede sul letto e recupera il proprio cellulare, cercando qualcosa da fare per non pensare a Steve, a Tasha, alla vita apparentemente perfetta che hanno.

«Lui lo sa?» domanda ancora Tasha, ricomparendo con un paio di scarpe tra le mani. Si appoggia al muro e le infila nel modo meno femminile possibile – ma resta comunque estremamente sensuale e questo è qualcosa di ridicolo, davvero.

«No» ammette lui, perché ormai è inutile mentire o negare, soprattutto con lei. «Non è iniziata bene tra noi, io avevo Pepper e poi è arrivata Sharon e--» Tony scrolla le spalle, come a voler riassumere quegli ultimi anni. Ovviamente non ci riesce granché bene. Tasha lo fissa e si avvicina, staccandosi dal muro, finalmente in equilibrio su quei ridicoli trampoli.

«Pepper? Virginia Pepper Potts?»

«Proprio lei» risponde lui con un sorrisetto quasi orgoglioso. Lei inarca un sopracciglio, impressionata.

«Bel colpo» dice, facendolo ridere. Dopodiché torna a controllare il proprio riflesso nell’enorme specchio alla parete, girando su se stessa per accertarsi di essere impeccabile. È ridicolo quanto siano simili in certe piccole manie. Come quando si leccano le labbra dopo aver bevuto un sorso di caffè, neanche a voler succhiare via le poche gocce rimastevi su. Tony non si rendeva neanche conto di farlo finché non ha visto lei.

«Stavo per sposarla»

Tasha si volta a guardarlo, sorpresa, ma non parla. Tony ciondola con i piedi oltre il bordo del letto e scrolla le spalle, come a voler di nuovo minimizzare la questione. Non sembra riuscirci granché neanche questa volta.

«Cos’è successo?» domanda lei e lui tenta un sorriso, che fallisce e ricade in una smorfia mesta.

«La vita. Iron Man. Gli Avengers. Scegli la risposta che preferisci, tanto riportano tutte a una sola: me»

«È stato per lei» indovina Tasha, occhieggiando la cicatrice che si intravede dallo scollo della camicia.

«Non ha più importanza, ormai»

La porta-finestra scorre di lato, aprendosi e lasciando entrare Steve, insieme a un soffio di aria gelida. È aria di neve, che pizzica e solletica il naso per quanto pungente.

«Bucky ti augura Buon Natale. A modo suo» dice, richiudendo il vetro alle sue spalle. Tasha gli rivolge un ghignetto divertito attraverso lo specchio.

«Come sta l’idiota? Ancora a fare l’ombra per Maria?» domanda, controllandosi il makeup un’ultima volta.

«È appena rientrato dall’ultima missione. Ha detto che per domani sera è qui» Steve parla e cammina, ma è così evidente che tutta la sua attenzione è rivolta alla schiena nuda