'orecchio.Ok, va bene. Era Halloween, d'accordo. Ma Danny lo stava per caso mordendo come un vero Vampiro?!Percepì i canini del moro affondargli nella carne ed emise un gorgoglio stranito. Il palmo di Wilde gli passò sul petto, come a tranquillizzarlo, e lui si rilassò, mentre avvertiva le labbra dell'amico arricciarsi e suggere il suo sangue. La testa prese a girargli, ma quella mano che si muoveva in lenti cerchi concentrici sul suo petto, gli infondeva un curioso senso di calma.Si lasciò andare con il capo posato sulla spalla di Danny e si morse il labbro inferiore. Dita agili slacciarono la camicia che indossava e s’intrufolarono sotto la stoffa ad accarezzarlo.Brett non aveva l’esatta percezione di cosa stesse accadendo, tuttavia decise che fosse tutto giusto e che quel rompipalle americano fosse perfetto, in quel momento.Oh sì, in fondo quel bifolco sarebbe stato sempre perfetto, se non avesse avuto la faccia da schiaffi più irritante del Regno e non fosse stato così dannatamente basso. E poi... poi quando lo guardava si sentiva così felice! Ma non lo avrebbe mai ammesso, no no no! Non avrebbe mai confessato che, in fondo, quel petroliere con la sindrome del cowboy gli piaceva.Per non parlare del fatto che Wilde, nudo,mentre lo scopava a morte, era cosa buona e giusta e fonte, per lui, d’immenso piacere. Le labbra di Danny si staccarono con uno schiocco deciso e Sinclair si girò a fissarlo con gli occhi annebbiati, scorgendo, quasi fosse un flash, la lingua dell'altro saettare sulle labbra sottili, leccando via un rivolo rosso.I loro sguardi s’incrociarono e Milord si sentì stranamente audace. -Ti picchierei a sangue, sai?- blaterò -Però ti bacerei anche, quindi, adesso, vieni qui.-Lo afferrò per il colletto e Danny non fece storie, anzi, ghignò. Cosa diamine aveva da ridacchiare, quella sottospecie di nano da giardino in versione cowboy vampiro?! Si domandò Sinclair, mentre intrecciava le loro lingue ed assaporava il bizzarro sapore del compagno.Sua Signoria si alzò dalla poltrona, allontanandosi da quelle labbra spudorate, afferrò il petroliere per un braccio, ed insieme andarono verso il divano, dove si lasciò stendere e baciare fino allo sfinimento, dopo aver strappato a Wilde le finte ali da pipistrello. -Sei un VERO Vampiro?- gli chiese con tono un po’ allarmato, mentre veniva azzannato una seconda volta ed un gemito acuto gli sfuggiva dalla gola.-Certo che sì, Brett.- rispose l'americano, sorridendo ancora -Non vedi? Ti sto succhiando il sangue... però io sono un Vampiro speciale: mordo solo chi amo.-Il Lord mugolò incoerentemente contro di lui, non chiedendosi perché dopo UN solo bicchiere di sherry fosse già in quello stato pietoso, bensì come mai Danny gli avesse confidato un qualcosa di così speciale, vista la sua abituale ritrosia a manifestare i propri sentimenti, che nascondeva accuratamente sotto i suoi modi da spaccone.-Anche io ti amo, asino che non sei altro.- ci tenne orgogliosamente a precisare, e Wilde lo spinse ancora di più a sprofondare tra i cuscini damascati del sofà, sogghignando apertamente e facendogli cose che Brett, da sobrio, non avrebbe mai acconsentito a farsi fare, neppure una volta morto e stecchito nella bara, come il suo povero zio Angus.



**

Il mattino successivo il nobiluomo inglese aprì gli occhi, avvertendo le palpebre pesanti come le pietre di Stonehenge. Sospirò affranto quando si rese conto che non solo era completamente nudo, ma che la segheria in funzione, che sentiva al suo fianco, nel suo letto, non era altro che Danny che russava e sbavava sul cuscino.Ignorando il bruciore che percepiva in punti del proprio corpo, di cui nemmeno avrebbe voluto conoscere l’esistenza, strisciò fuori dalle lenzuola e indossò quell'orrenda vestaglia, che la zia Mathilda aveva voluto regalargli a tutti i costi perché un Lord del tuo rango deve sempre indossare colori sobri.Povera zia Mathilda... cinquant'anni fingendo di non essere daltonica, non le avevano comunque impedito di donargli una veste da camera color verde ramarro. Era orribile, ma il lato positivo era che teneva lontano Wilde al momento opportuno.Mentre si versava del latte in un bicchiere, gli sovvennero alla mente ricordi confusi riguardo alla sera prima e, di scatto, si portò una mano al collo, non sentendo i fori che il morso di un vero Vampiro gli avrebbe dovuto lasciare. Perplesso, si diresse allo specchio per osservare la propria pelle da vicino, ma non trovò alcun segno. Curioso… eppure ricordava perfettamente Danny che lo mordeva, il sangue che colava dalle labbra del moro, lui che se lo leccava via in maniera licenziosa e poi… le parole d'amore che questi gli aveva sussurrato...E scrutandosi meglio si arrabbiò a morte, perché sul suo collo, pur non essendoci nessunissimo foro di canini, c'era invece, in bella mostra, il segno dell'intera arcata dentale di quell'idiota!E s’infuriò ancora di più quando, dentro una bassa fioriera, scovò una confezione di sangue finto, usata per i trucchi di Carnevale, sicuramente servita a quel petroliere da strapazzo, per simulare la scenetta della sua vampirizzazione.Ma la cosa peggiore,