mentre a poca distanza i rumori della lotta si fermavano. 

“Sherlock, hai Rosie?” chiese John, la voce rigida.

“Sì, John, certo. Chiamo Lestrade” rispose Lock, e aveva una voce strana.

“Sì, e porta la piccola fuori di qui, vi raggiungo appena ho lasciato questo… manigoldo con Greg.”

Rosie sentì Sherlock annuire sopra la sua testa (sciocchino, papà non può vederti), e iniziarono a muoversi. Rosie affondò il viso contro il collo di Sherlock, sotto il bavero del cappotto, e si lasciò trasportare dalle braccia che riteneva sicure quanto quelle del suo papà. 

***

“PAPAAAÀ!!!” a Sherlock si gelò il sangue nelle vene al grido di Rosie e si girò insieme a John in tempo per vedere l’uomo scomparire dentro la botola, con la piccola che si divincolava in braccio. Aveva notato che Rosie si era allontanata, ma non si era preoccupato troppo dato che stava andando verso il bruco dove adorava giocare. Sciocco, era stato uno sciocco e si era fatto distrarre da quel cretino di Anderson che indicava la direzione opposta come possibile direzione del rapitore.
Vide John partire con uno scatto fulmineo ed infilarsi nella botola, e lo seguì a ruota. Difficilmente aveva visto il dottore così furente, e poteva solo condividerne la preoccupazione. Si infilò nella botola con tutto il cappotto e seguì i passi di John con la luce proveniente dall’entrata che si affievoliva. Non dovette andare troppo lontano, intravide Rosie divincolarsi per un’ultima volta prima che il rapitore la lasciasse (dolorante, a quanto pare Rosie l’aveva morso molto forte), vide John gettarsi addosso all’uomo ringhiando e Rosie scappare verso l’uscita. La intercettò, stringendosela al petto, e fu sollevato dal sentirla rilassarsi dopo un attimo e ricambiare l’abbraccio con forza sorprendente, era evidente che l’aveva riconosciuto.

“Papà Lock…” gli piagnucolò in un orecchio. A Sherlock si fermò il respiro in gola. Mai, mai Rosie l’aveva chiamato papà, era stato sempre e solo Lock per lei e lui non sapeva come reagire. Ma Rosie era lì, era spaventata, e Sherlock non poteva farsi bloccare da delle sciocche emozioni proprio quando aveva bisogno di lui. 

“Shhh, shhh, sei al sicuro ora…” le mormorò tra i capelli, cercando di imitare il tono rassicurante di John. Sentì i rumori della colluttazione interrompersi all’improvviso e poi la voce di John, rigida per lo sforzo di non far sentire la sua ira alla figlia, chiedere,

“Sherlock, hai Rosie?”

“Sì, John, certo. Chiamo Lestrade.” gli rispose, la voce ancora strozzata.

“Sì, e porta la piccola fuori di qui, vi raggiungo appena ho lasciato questo… manigoldo con Greg.”
Sherlock annuì, anche se sapeva che John non poteva vederlo, ma aveva ancora la gola stretta e non si fidava della sua voce. Iniziò a muoversi e sentì la piccola stringersi ancora di più al suo collo, scivolando col viso sotto il bavero, e la strinse di più a sé.

Uscendo, accettò la mano di Greg e gli riferì che John lo aspettava sotto con il sospettato da arrestare. Si allontanò leggermente dagli agenti e si sedette sulla prima panchina che trovò. Rosie aveva iniziato a piangere, le sussurrò che era tutto a posto mentre tirava fuori il fazzoletto dal cappotto. Iniziò a pulirle il viso dalle lacrime, continuando a rassicurarla che il suo papà aveva fermato l’uomo cattivo e che lei era stata molto intelligente e sveglia a notare la botola, ma che la prossima volta doveva venire direttamente dai grandi, e che lui si era molto spaventato quando l’aveva vista sparire.

“Scusa, papà Lock…” gli disse Rosie, e Sherlock si accorse che quelle due parole non smettevano di colpirlo. 

“Va tutto bene, Rosie, tranquilla, non sono arrabbiato,” le rispose. Si accorse che era vero solo dopo aver già detto quelle parole. Fu allora che sentì dei passi dalla inconfondibile cadenza militare avvicinarsi e alzò gli occhi, vedendo John marciare verso di loro. Si alzò in piedi e aprì la bocca, per una volta senza sapere bene cosa dire (i sentimenti non erano il suo forte), quando John allargò le braccia e strinse sia Rosie sia lui in un abbraccio stretto.

***

A John si ghiacciò il sangue nelle vene a sentire Rosie urlare. Correrle dietro e infilarsi nella botola fu una sola azione, il Capitan Watson che tornava a reagire al suo posto dopo anni da quando era stato necessario l’ultima volta. Solo un’altra persona l’aveva fatto spaventare tanto, e correva dietro di lui. Intravide Rosie divincolarsi e poi un gemito di dolore dell’uomo, probabilmente la sua piccola lo aveva morso o colpito. La vide liberarsi e, certo che Sherlock l’avrebbe presa e messa al sicuro, si gettò con un ringhio ferino sull’uomo, atterrandolo. Una breve scazzottata, e dovette trattenersi dall’infierire sull’uomo inerme a terra. Mandò Sherlock fuori e attese l’arrivo di Lestrade, che giunse dopo poco.
“Va’ da loro, John, qui ci penso io,” disse l’ispettore, tirando fuori le manette ed ammanettando l’uomo privo di sensi a terra. John annuì.
“