loro padre che oramai era quasi un adulto e di conseguenza pronto per la caccia. Nella sua adolescenza per Dean “Ti voglio bene” erano parole infantili.

Un giorno Dean diventò un adulto, come aveva sempre sognato e mai tempo fu più odiato dal giovane: la spensieratezza ed i momenti di divertimento vennero sostituiti completamente dalla caccia, dall'adrenalina e dalla peggiore, la paura. Non veniva più lasciato indietro ad accudire il fratello, quindi riusciva a vederlo solo nei brevi momenti in cui John concedeva loro una pausa. Ogni tanto la notte lo assalivano i rimpianti, in quegli attimi cercava di spronarsi dicendosi che finalmente aveva ciò che aveva sempre voluto. Non era forse così? Il piccolo Sammy crebbe, diventò così alto che riuscì a superare il fratello. Iniziò a maturare e ben presto capì che quel tipo di vita gli era stretta, lui voleva andarsene ad esplorare il mondo. Aspirava a diventare un avvocato di grande successo, non un cacciatore. Non importava quale scuola frequentasse, lui era sempre il più bravo della classe. Dean era così orgoglioso di lui. Poi arrivò un giorno in cui i tre Winchester fecero quella che possiamo chiamare la litigata del secolo, che finì con Sam che uscì dall'Impala sbattendo la portiera e sparì nel nulla. Quella notte Dean si nascose in bagno a piangere il più silenziosamente possibile, dopo aver provato invano a cercare il fratello. Il più grande dei fratelli Winchester ripensò per mesi a quella lite cercando di dare la colpa a suo padre per non capire, o a suo fratello per voler volare troppo in alto, oppure a sé stesso che non era riuscito a proteggere la cosa a cui teneva di più al mondo.Anche se loro due non si abbracciavano più quanto una volta e raramente dicevano di volersi bene, per Dean Sam era la prima cosa. Durante la loro lontananza, Dean gli scrisse diversi messaggi: 

“Dove sei? Papà è un cretino, per favore torna a casa” “Sammy torna a casa” “Mi manchi, torna a casa” “Buon Natale, ti voglio bene” “Com'è la California? Manda una cartolina” “Passeremo li vicino, forse possiamo vederci, che ne dici? Se non vuoi vedere papà, possiamo sempre stare insieme noi due. Lo sai com'è fatto. Ti voglio bene” “Per favore, fammi sapere che stai bene” “Mi manchi, ti voglio bene Sammy.” “Ti voglio bene” “Ti voglio bene” “Ti voglio bene” “Ti voglio bene”.

Non ne inviò neanche uno. Quelle tre parole gli facevano male al cuore, gli ricordavano di aver perso qualcuno d'importante e che era stato troppo stupido per impedire che accadesse. Nei suoi primi anni d'adulto per Dean “Ti voglio bene” erano parole velenose.

Quando John scomparve Dean non ci pensò due volte, salì sull'Impala e, con il piede premuto sull'acceleratore, guidò senza sosta fino a Stanford, la stanchezza veniva sostituita dalla felicità di poter rivedere il suo fratellino; e nel momento in cui dovette tirare fuori Sam dalla casa in fiamme, Dean sapeva che non era giusto ma si sentiva così felice. Erano di nuovo lui e Sammy, l'Impala, la strada e nessuno che potesse fermarli. La notte suo fratello aveva spesso gli incubi, allora Dean lo raggiungeva nel suo letto e cercava piano piano di consolarlo mentre lo abbracciava gli sussurrava all'orecchio, dicendogli che gli voleva bene e che lo avrebbe protetto; in quei momenti Dean tornava alla sua infanzia e quello che teneva tra le braccia non gli sembrava certo un uomo alto quasi due metri, ma bensì un bambino piccolo che piangeva e chiedeva ancora della mamma. La perdita di loro padre rafforzò ancora di più il loro rapporto, tornarono a dirsi “Ti voglio bene” ed a mostrare più spesso l'affetto che provavano. Ora non c'era più nessun altro, ma loro due erano sufficienti. Spalla contro spalla, schiena contro schiena, durante la caccia e non, i fratelli Winchester ci sarebbero sempre stati l'uno per l'altro. Nella sua fase adulta per Dean “Ti voglio bene” erano parole rassicuranti.

Arrivò un giorno. Era un giorno caldo e totalmente inaspettato. Avevano deciso di comune accordo di prendersi qualche giorno di vacanza e di staccare da tutto il sovrannaturale. Sam stava attraversando la strada per raggiungere la tavola calda mentre Dean era nel parcheggio del motel, aveva appena preso una cosa dalla loro auto. Stava tranquillamente fischiettando, ignaro che la scena che sarebbe seguita da li a poco lo avrebbe segnato per sempre. Lo schianto. La frenata. Le urla. Suo fratello che cadeva a terra. Il sangue. Poi per lui tutto fu confuso, come se una nuvola d'improvviso fosse scesa e si fosse posata dentro la testa di Dean. Ripensandoci probabilmente la colpa era dei sedativi che era stato costretto a prendere. Così da un parcheggio sperduto nel Wisconsin, si era ritrovato in Kansas a scavare una nuova fossa accanto a quelle dei suoi genitori. Dean non riusciva proprio a smettere di ridere. Per lui quella era una situazione assurda, era certo che da un momento all'altro Sam si sarebbe rialzato e all'urlo di “Sorpresa! Te la ho fatta” sarebbero spuntati fuori