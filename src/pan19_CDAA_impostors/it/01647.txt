porti una maschera?”
Merlin scrutò l'altro, mentre ragionava sul come rispondergli, poi – alla fine – l'unica cosa che fece, fu scrollare le spalle e “parlami di te” lo invitò cordiale, cambiando argomento.


Il giorno dopo e quello dopo ancora, e così per tutti gli altri che seguirono, Arthur tornò nella foresta, tornò da Merlin.
Nonostante tutto, lui era sempre lì ad aspettarlo.
Per quanto sembrasse assurdo, per quanto Arthur non avrebbe dovuto raggiungere un estraneo, desiderare di arrivare il prima possibile...
Ma i giorni passarono e – per quanto strano fosse – lui si divertiva.
 


Quella mattina avevano corso a perdifiato, Merlin che lo rincorreva minacciando di lanciargli chissà che incantesimo e sbatacchiando un ramoscello e Arthur che gridava e rideva all'unisono, poi si erano stesi, stanchi, e quando il più piccolo aveva visto l'altro addormentato, non era riuscito a trattenersi: le sue mani avevano sfilato la maschera ancor prima che il pensiero si fosse formato nella sua mente, e l'attimo dopo rimase stordito di fronte alle sembianze del ragazzo che adesso toccava a lui guardare dall'alto: sembrava umano, i capelli scuri circondavano un volto pallido e magro, un volto che lui avrebbe voluto toccare e studiare per accertarsi che fosse vero.
“Sono normale, giusto?” il suono della voce di Merlin lo fece balzare come una molla e in un secondo la maschera tornò al suo posto, fra loro la giusta distanza.
Il ragazzo si tirò su a sedere e i due si guardarono un po'.
“Merlin, perché porti la maschera?” tentò ancora, dopo tutti quei giorni, sperando stavolta di capire, Merlin in risposta scrollò le spalle e “beh, altrimenti non sembrerei ciò che sono”.

Arthur lo fissò in silenzio, prima di assumere un'espressione rattristita: “non potrò tornare domani...” disse piano, spostando lo sguardo sulle sue piccole mani.

L'altro inclinò leggermente il capo, non capendo.

“Domani torno a casa”

Merlin tornò seduto composto e continuò a osservarlo, poi, in un mormorio, disse solo: “Tornerai il prossimo anno?” e Arthur di riflesso tornò a sorridere.

L'estate diventò per lui il periodo più atteso.


L'anno seguente Merlin lo aspettò davvero al solito posto e, come quello, anche quello dopo: passarono due anni, tre e poi raggiunsero i quattro.


10 anni prima:


“Arthur” lo richiamò vagando per la foresta, guardandosi intorno con le mani immerse nelle tasche.
A quel ragazzino di ormai dieci anni era venuto in mente di fingersi un valoroso cavaliere, libero e coraggioso, e in un batter d'occhio era corso via, perchè “sconfiggerò tutti i mostri, Merlin!” come aveva urlato, spaventando tutti gli animali nei dintorni.

“Dove ti sei cacciat–” si interruppe a metà frase quando il diretto interessato gli sbucò di fronte, penzolando dal ramo dell'albero su cui si era arrampicato: in volto gli si leggeva tutto il desiderio di riuscire a spaventarlo, un desiderio miseramente fallito di fronte all'atteggiamento pacato di Merlin.

Arthur ondeggiava appeso al legno, un po' deluso, quando: “sai, potresti toglierla la maschera” borbottò piano, corrucciandosi, mentre i capelli biondi si incasinavano ancora di più ora che era a testa in giù.
Merlin lo osservò divertito, poi fece per togliersi la maschera nell'esatto istante in cui il ramo iniziò a cedere: un momento dopo, Arthur stava precipitando malamente e lui gli stava correndo in contro, le braccia spalancate per afferrarlo al volo.
All'ultimo secondo, quando incrociò il suo sguardo e vi lesse il terrore per ciò che lui stava per fare, si ritirò e il ragazzino finì dolorosamente a terra.

“Mi spiace, Arthur” mormorò Merlin per averlo lasciato cadere, impotente, mentre quello si metteva a sedere: quando, dopo un interminabile momento di silenzio, lui alzò lo sguardo, l'altro fece istintivamente un passo indietro: Arthur stava tremando e i suoi occhi erano lucidi, poi, però, forzò un sorriso: “Merlin, per favore, non toccarmi mai”.

Poi scoppiò irrimediabilmente a piangere.


Gli anni passarono ancora così, Arthur cresceva sempre di più, Merlin restava sempre lo stesso e – il primo giorno del suo ritorno – si incontravano nella foresta.

“Stai crescendo...” gli disse una volta, la sorpresa e chissà che altro nel tono di fronte all'uomo che si stava formando inaspettatamente.
Un altezzoso Arthur incrociò le braccia al petto e lo guardò con un che di sfida con quei vispi occhi azzurri: “prima o poi ti sorpasso”.

E mentre il tempo scorreva, Arthur man mano lo raggiungeva sul serio, passando dai quindici ai diciassette, poi ai diciotto, e insieme trascorrevano il periodo che entrambi attendevano con ansia ogni anno: Merlin fu il fratello che Arthur non aveva, visto che a casa c'era solo sua sorella Morgana, la quale – più grande di lui – non c'era mai voluta andare laggiù, fu un fratello e il suo migliore amico, al quale raccontò ogni dettaglio della sua vita, e poi anche di Gwen, la ragazza che per un po' gli era piaciuta, ma – col tempo che passava – Arthur iniziò a vederlo ogni volta con