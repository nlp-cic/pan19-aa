più attenta, con cui catturò le gambe sottili fasciate da pantaloni scuri, la camicia ancora linda dopo l’intera festa, la pelle candida che ora diventava rosea in prossimità delle gote, mentre il ragazzo, Ethan, abbassava lo sguardo, riprendendo a parlare. “Non sono stato io a... Ad appartarmi con te. Ma visto che devo accompagnarti a casa, forse dovresti almeno interessarti al mio nome.” Per poco non scoppiò in una risata fragorosa, a quelle parole. Con chi cazzo credeva di avere a che fare, il biondo? Ma non importava, almeno si stava sciogliendo, e forse Sacha sarebbe riuscito ad ottenere il bis, quella notte. No. Due errori. Non era notte, era mattina, ormai. E non ‘forse’. Senza dubbio. “D’accordo... Ethan, come ti pare. Vuoi restar fermo ancora un po’ a farci congelare il culo o mi dici dove cazzo hai posteggiato?”


	Il biondino guidava veloce, troppo fottutamente veloce, ed ogni curva era un conato a stento trattenuto. Doveva essere del luogo, perchè una volta che Sacha gli aveva riferito l'indirizzo del suo appartamento, Ethan aveva semplicemente annuito e suggerito di allacciarsi le cinture, per poi partire spedito verso la periferia della città. Aveva chiuso gli occhi un paio di volte, Sacha, sperando di addormentarsi abbastanza alla svelta da non risentire più della nausea da post-sbornia, ed ogni fottuta volta Ethan trovava l'occasione di aprir bocca per mormorare qualche timido tentativo di conversazione. Fanculo, dove cazzo trovava la voglia di chiacchierare, alle sei del mattino? 


	"Fai l'università anche tu?" Provò a chiedere Ethan, un sorriso tirato e gli occhi puntati sulla strada. Perfettamente lucido, nemmeno un segno di stanchezza, e Sacha si chiese se avesse per caso ricevuto un pompino dal taxista della serata, visto che dalla sicurezza al volante era evidente che il biondo non avesse toccato una fottuta goccia di alcol durante la festa. Sospirò e si portò una mano alle tempie, biascicando un "Seh" in risposta. Abbastanza pigro da fargli capire che voleva essere lasciato in pace.


	"Oh." Silenzio, di nuovo. Il paesaggio fuori dal finestrino scorreva veloce, troppo per gli occhi di Sacha, che decise di richiuderli. "Anch'io. Faccio Ingegneria Informatica, e tu?" Sacha sbuffò, spazientito, ed affondò la nuca nel caldo colletto della giacca. "Economia", rispose, ed aggiunse subito, in modo da prevenire altre fottute domande "Primo anno." Quando Ethan aprì nuovamente la bocca per parlare, Sacha riaprì gli occhi e sbottò irritato "Riesci a chiudere quella cazzo di bocca?" e cazzo, ci avrebbe pensato lui stesso con un bel limone duro, se il biondino non fosse stato impegnato alla guida. 


	Ethan tacque, finalmente, e Sacha tornò a fissare il paesaggio fuori dal finestrino, ora quello della tangenziale dela città. Fu lui a spezzare il tanto desiderato silenzio, ticchettando l'indice contro il vetro del finestrino. "Ehi, biondino... Ethan. Fermati un secondo qui." Disse, indicando un fast food incredibilmente aperto, doveva essere fottutamente desolato, ma per uno spuntino veloce andava più che bene. "Cosa? Hai davvero fame?" 


	"Dai, prendiamo solo una fottuta brioche e ce ne andiamo, non hai nemmeno da scendere dall'auto." Insistette Sacha, con un ghigno che tornava a farsi largo sul viso, mentre già Ethan segnalava ad un traffico inesistente l'imminente svolta, e il russo pregustava il momento in cui avrebbe messo sotto i denti quel bel bocconcino. E anche la brioche.


	Con un sorriso sornione, si rivolse ad Ethan. "Senti, baby, io avrei solo dei fottuti pezzi grandi con me... Non avresti degli spicci?" Chiese, e come se gli avesse letto nel pensiero, ecco che l'adorabile biondino gli porgeva una decina di dollari, con espressione rassegnata. Meglio. Sacha aveva sempre preferito quelli che sapevano stare al loro posto. "Per me al cioccolato. E un pacchetto di chewing gum, quelle che preferisci." Fece appena in tempo ad aggiungere Ethan, prima che Sacha chiudesse la portiera dell'auto dietro sé per dirigersi, compiaciuto, all'interno del fast food.


	 


	Una volta superata l'insopportabile parlantina, Ethan non era nemmeno male. Due labbra che esigevano di essere prese a morsi, gambe sottili, un culo invidiabile che Sacha aveva fatto appena in tempo ad osservare, prima di entrare in automobile. Tutto questo ben di Dio, e poi il bisogno irrefrenabile di riempire un perfetto e piacevolissimo silenzio con stronzate a caso sull'università e il bel quartiere in cui Sacha era stato fortunatissimo a trovare posto. Fanculo. Ecco perchè si scopava Aleks, almeno lui sapeva stare zitto.


	In una decina di minuti arrivarono di fronte al complesso di condomini che ospitava anche il merdoso appartamento che lui ed Aleks si erano trovati, ed Ethan accostò, il sole ormai sorto e i primi sfigati mattinieri già uscivano di casa. Sacha si slacciò la cintura e tirò il freno a mano. "Spegni il motore, dolcezza, tu sali con me. Tu mi hai offerto la colazione, io ti offro un caffè." Ethan sollevò lo sguardo verso di lui, succhiandosi quel meraviglioso labbro inferiore che si ritrovava, esitante.