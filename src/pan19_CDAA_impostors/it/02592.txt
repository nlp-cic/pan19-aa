assicurato di non essere ritrovato – eppure quella fiducia lo spinse a dubitarne. Si girò nuovamente: se sua madre lo considerava la persona giusta, se voleva che si impegnasse di persona nello stesso modo in cui l’aveva cercato, allora era il caso di cominciare da quel momento.

«Mi hai sempre sottovalutato, Severus,» iniziò, ed il passaggio dal lei al suo nome proprio non passò inosservato. «Non avrei mai concluso molto senza l’aiuto dei miei amici, o quello di Silente, o il tuo, ma non sono stupido come pensi. Ho cercato. Ho ragionato. Sono andato avanti anche quando Ron e Hermione dicevano che ero impazzito. E ho parlato con lei, con tua madre. In realtà spero che sia rimasta impressionata dalla mia testardaggine perché credo di essere stato sull’orlo di una crisi di panico. Non sono certo che in molti abbiano mai affrontato direttamente Madama Pince. È inarrivabile, come te.»

«Inavvicinabile.»

«Come?»

«Si dice inavvicinabile, Potter, non inarrivabile.»

«Mh.» Non era certo la risposta che sperava di ricevere, ma era meglio di un silenzio.

Harry scrutò il volto di Severus, incerto se continuare; cercò un segno, un cenno di qualche emozione, ma niente, era indecifrabile, impenetrabile come roccia; in quel silenzio non poté fare a meno di proseguire la sua esplorazione visiva, scese con lo sguardo oltre il mento e lì si fermò. Osservò quasi rapito le cicatrici sul suo collo, immaginò di toccarle, di baciarle magari, e capì di essersi imbambolato quando Piton le coprì con il collo della maglia che indossava. Nera, ovviamente.

«Perché mi hai cercato, Potter?» gli chiese di nuovo Severus. A Harry sembrò di notare qualcosa, nel suo tono di voce, ma si impose di non sperarci troppo.

«Perché avevo bisogno di vedere che eri vivo. Che stavi bene. Che non avevi sacrificato anche la tua vita, oltre a tutto il resto.» La voce di Madama Pince risuonò nel suo cervello come una cannonata e Harry imprecò mentalmente. «Al diavolo, sono arrivato fino a qui, non ha senso che mi fermi adesso. Volevo rivederti,» esclamò avvicinandosi a lui, il cuore che batteva come una grancassa. «Avevo bisogno di saperti vivo, di saperti felice, ma soprattutto avevo bisogno di vederti. E di fare questo, almeno una volta.» Harry raccolse tutto il coraggio Grifondoro di cui era capace, poi si sporse e lo baciò.

Forse fu lo stupore, forse il disgusto, ma Severus non si spostò subito. Per qualche istante rimase immobile, quasi congelato; fu solo dopo istanti, che a Harry parvero interminabili, che Severus gli afferrò le spalle e lo allontanò bruscamente.

«Cosa pensi di fare?» gli gridò. La sua espressione era talmente furiosa che Harry capì immediatamente e con dolore di aver fatto un grosso sbaglio. «Credi sia così facile prenderti gioco di me?»

Quelle parole, esclamate con tanto disprezzo, lo ferirono abbastanza da spingerlo a muoversi. Harry allontanò con un gesto secco le mani del suo ex professore, per poi stringere i pugni tremanti lungo i fianchi. «Se pensi che voglia prendermi gioco di te allora lo stupido sei tu,» sibilò. «Credi sul serio che abbia il complesso dell’eroe, o che voglia una medaglia? O che non veda l’ora di finire sui giornali? Davvero mi reputi così superficiale, Severus?» Harry si rendeva conto che il tono della sua voce stava diventando sempre più alto ma non era capace di calmarsi, non dopo quelle parole, esclamate con un tono che apparteneva all’aula di pozioni e non all’uomo che aveva imparato a conoscere attraverso i suoi stessi ricordi. «Sei talmente impegnato a nascondere chi sei realmente che non ti accorgi neanche di chi ti cerca davvero. Credi che sia stato facile fare quello che ho fatto? Affrontare tua madre? Presentarmi qui sapendo che mi avresti sicuramente cruciato e poi baciarti solo per ottenere qualcosa? Potrai anche credermi superficiale ed egocentrico ma non sono una puttana, non l’avrei mai fatto, non-mpfh!» Harry sgranò gli occhi e il suo cuore si fermò.

Severus lo stava baciando. Ma non solo, lo stava baciando-baciando, uno di quei baci veri che erano un insieme di sapori altrui, saliva, respiri mozzati e dita che afferrano capelli. E molta, molta lingua. Severus lo stava baciando come un predatore che azzanna la preda e quando Harry se ne rese finalmente conto era ormai talmente a corto di fiato che le gambe gli cedettero. Si aggrappò con forza alla maglia dell'uomo, che per tutta risposta lo premette di nuovo contro il muro. Schiacciato tra la parete e quel corpo solido e caldo, Harry si sentì finalmente a casa.

«Cosa...?» biascicò, incapace di comporre una frase di senso compiuto: le labbra di Severus davano la sensazione di essere perfette, lì sul suo collo.

«Non avresti dovuto cercarmi,» sibilò Severus. Con uno strattone gli sollevò la maglietta e affamato gli morse un pettorale.

«Severus,» ansimò.

La mente di Harry era in subbuglio eppure contemporaneamente leggera, come dopo una buona fumata di Fumo di Drago. Non riusciva a credere a cosa stava succedendo e le labbra di Severus che vagavano praticamente