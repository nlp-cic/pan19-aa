a lui. Gli prese il volto fra le mani e puntò gli occhi in quelli di lui, ancora velati dalla lacrime. «Tu non mi hai rovinato la vita, l’hai resa migliore. Hai reso me migliore.» sospirò e sorrise dolcemente. «Voglio passare il resto della mia vita con te e voglio essere completamente tuo. Voglio che tutti sappiano che ti appartengo completamente, che sei l’uomo della mia vita. L’unico che io abbia mai amato, l’unico a cui voglia donare il mio cuore e a cui voglia concedere tutto me stesso.»

 Alcune lacrime sfuggirono al controllo del medico e gli rigarono le guance.

 Sherlock le asciugò prontamente e gli sorrise. «Ti amo, John Watson.» sussurrò dolcemente. «Sono completamente, follemente e irrimediabilmente innamorato di te. Sei il mio cuore, la mia anima, il mio tutto.»

 «È reale?» chiese il dottore. «Tutto questo è reale?»

 «Sì, John, è tutto vero.» confermò Sherlock e gli accarezzò il volto. «Lo senti?» chiese muovendo le dita sulla sue guance. «È reale. Noi siamo reali.»

 Sul volto di Watson comparve un sorriso che spazzò via le lacrime.

 «John Hamish Watson, vuoi sposarmi?» chiese nuovamente Holmes, prendendo le mani dell’amico tra le sue e stringendole forte, in modo che John non potesse avere nessun dubbio riguardo al fatto che fosse tutto vero.

 A quel punto John si sporse verso Sherlock e poggiò le labbra sulle sue, baciandolo con dolcezza e circondandogli il collo con le braccia per tirarlo verso di sé. Sentì le braccia di Sherlock chiudersi intorno ai suoi fianchi e lasciarsi andare a quel contatto.

 Quando ruppero il bacio, John poggiò la fronte contro quella del moro e affondò le dita nei suoi capelli, accarezzando il labbro inferiore del consulente investigativo con la bocca.

 «Sì.» soffiò sulle sue labbra. «Sì, Sherlock, voglio sposarti. Voglio essere tuo e passare il resto della mia vita con te.» concluse e sorrise, intrecciando le dita ai capelli dell’amico.

 Il consulente investigativo lo strinse tre le braccia e gli scoccò un bacio sulla fronte.

 

 Il matrimonio fu la prima volta in cui John Watson pronunciò le parole “ti amo” di fronte a Sherlock, da quando la loro relazione aveva avuto inizio.

 Dopo la morte di Mary faceva fatica a distinguere ciò che era vero da ciò che non lo era e con i flashback e gli incubi a tormentarlo tutti i giorni a tutte le ore, tentare di fare chiarezza nella sua mente era decisamente complicato.

 Per questo da quando era tornato a Baker Street con Sherlock, l’idea che tutto ciò che stesse provando per lui potesse non essere reale, si era fatta strada nella sua mente, affondando gli artigli in lui ogni giorno di più. E l’ultima cosa che John voleva era illudere il suo migliore amico riguardo i suoi sentimenti per lui. Certo, al matrimonio gli aveva detto di amarlo, ma le cose erano diverse. E anche se Sherlock glielo ripeteva spesso da quando erano tornati a vivere insieme, il medico non voleva fargli credere di amarlo per poi scoprire che in realtà non era così, con il solo risultato di ferirlo ancora.

 Ma quando Sherlock gli aveva chiesto di sposarlo… be’, in quel momento aveva avuto la conferma che tutto era reale, che Sherlock lo amava davvero, tanto quanto John amava lui.

 E in quel momento, con le mani del suo migliore amico strette tra le proprie, i loro anelli a sugellare la loro unione e Mycroft e Greg a fare da testimoni, quelle parole gli sembravano così facili da pronunciare che le trovava semplicistiche e riduttive paragonate al sentimento che provava nei confronti di Sherlock.

 «William Sherlock Scott Holmes» esordì tenendo strette le mani di Sherlock, quasi avesse paura che lui potesse scappare e andarsene di nuovo. Non aveva preparato delle promesse scritte, non ci era riuscito, preferiva improvvisare, dato che aveva previsto che una volta arrivato all’altare si sarebbe dimenticato il discorso che aveva preparato. «Sei un uomo meraviglioso, altruista e coraggioso. Non tutti sarebbero stati disposti a fare ciò che tu hai fatto per proteggerci. So di aver reso la tua vita impossibile nell’ultimo periodo e non potrò mai ringraziarti abbastanza per ciò che hai fatto per me, per aiutarmi a stare meglio. Sei l’amico migliore che si possa desiderare.» sospirò e abbassò lo sguardo. «Sei il mio migliore amico e l’uomo con cui ho scelto di passare il resto della mia vita. Ti amo più di qualsiasi altra cosa al mondo, più della mia vita. E qualsiasi cosa accadrà questo non cambierà mai.» concluse e puntò nuovamente gli occhi sul volto del consulente investigativo.

 Sherlock sorrise e l’officiante gli fece un cenno per fargli capire che era il momento di pronunciare le sue promesse.

 Holmes prese un bel respiro. «Ho sempre creduto che i sentimenti fossero uno svantaggio, che non fossero importanti e che distogliessero dalle cose fondamentali, dalle priorità. Questo fino a che non ho incontrato a te.» esordì. «Dal primo momento in cui ti ho visto, al laboratorio del Bart’s, ho capito che eri diverso. Sei sempre stato brillante e straordinariamente all’altezza di un sociopatico iperattivo come me