un semplice tocco del principe perché il suo dono si
liberasse con forza e senza alcun controllo.
Se
avesse potuto, si sarebbe lasciato sfuggire un sospiro di sollievo
perché da qualche parte nella sua mente sconvolta, il suo
inconscio
era riuscito a tenerlo immobile prima di venire scoperto. 


Dita
forti sfiorarono i suoi capelli madidi di sudore, allontanandogli le
ciocche scure dalla fronte. Quelle dita si soffermarono sulla sua
pelle pallida per un secondo o due, prima di scendere a lambirgli una
guancia infuocata.
Un
tocco tanto flebile da sembrare irreale, solo un sogno sfocato.
Un
tocco tanto flebile da scomparire lesto così come era
comparso.




Immediatamente
Merlin ne sentì la mancanza.
Rivoleva
quel tocco gentile sulla pelle, voleva sentire quelle dita callose
sfiorarlo ancora una volta. Il giovane mago sentiva la propria pelle
fremere come attraversata da mille scosse elettriche. Era bastato un
semplice tocco a ridurlo in quello stato. 



Non
riusciva a crederci Merlin.
Forse
si trattava soltanto di una fantasia. Forse il veleno di Nimueh aveva
iniziato ad intaccargli anche la mente oltre che al corpo, mescolando
realtà e finzione. 



La
verità era che Arthur non era l’arrogante e
viziato principe con
cui aveva discusso al suo arrivo a Camelot.
Con
il tempo aveva scoperto un lato del suo principe di cui non avrebbe
mai sospettato l'esistenza il giorno in cui si erano conosciuti e
l'erede di Camelot lo aveva sbattuto in cella, ciononostante il mago
sapeva che Arthur non avrebbe mai perso il controllo per lui, per un
figlio di nessuno morente.
E
mai... mai l’avrebbe toccato in quel modo
così… no, non poteva
usare quella parola, non era possibile. Arthur era il principe,
eppure… lo aveva sfiorato in un modo quasi intimo. 


C’erano
state volte in cui il principe aveva dimostrato di considerarlo
più
di un semplice servo, qualcuno cui impartire ordini e da guardare
dall’alto in basso.
C'erano state volte in cui gli veniva da credere che Arthur lo
considerasse quasi un
amico.
Forse
Merlin non era un amico in senso stretto, uno cui raccontare i propri
segreti o i propri timori, ma sicuramente un amico che sarebbe stato
lì al suo fianco, quando Arthur ne avesse avuto bisogno.
Il
principe non lo avrebbe mai ammesso apertamente sia chiaro, eppure il
peso della sua fiducia era per il mago un qualcosa di reale,
tangibile. 


Merlin
lo percepiva attraverso piccoli gesti, attimi in cui tutto il resto
diveniva insignificante. 



Un
ricordo si fece strada in lui con prepotenza. Un flash rapido ed
indistinto: Arthur che gli circondava le spalle con un braccio. Lui,
lo stupido servo.
Il
principe non era stato tenuto a salvare la sua patetica, stupida
esistenza quando si era accusato per aiutare Gwen eppure lo aveva
fatto, rischiando la furia di Uther. 
Ricordare
i loro corpi stretti l’uno al fianco all’altro gli
mozzava il
respiro già flebile.



Ma
non era stata la prima volta, la prima volta in cui la sola presenza
di Arthur, una sua misera parola lo aveva mandato in
confusione. 



C’era
il modo sarcastico con cui si affrontavano, quello scambio di battute
che veniva loro naturale come respirare; o la cosa che preferiva
più
di tutte: quando almeno una volta al giorno Arthur gli diceva
“Merlin, tu idiota” in quel suo tono frustrato e
spazientito, ma
che all’udito di un semplice servo perdeva di ogni
ostilità
risuonando allegro come la melodia di un bardo. 





Di tanto in tanto il mago
percepiva quello sguardo di tempesta scrutarlo
attentamente, uno sguardo che non riusciva a definire. Uno sguardo
che faceva tremare ogni fibra del suo essere e lo faceva arrossire
come un’ingenua servetta. Sapeva che non voleva dire nulla
quello
sguardo, non poteva dire nulla. 



Ma
ora? Ora non aveva più certezze, Merlin.
Quel
bacio sulla fronte, quel tocco fra i capelli umidi, anche solo avere
Arthur al proprio capezzale a prendersi cura di lui gli faceva
battere il cuore come lo stallone del principe lanciato al galoppo
nel fragore della battaglia.
Aveva
paura che decidesse addirittura di balzargli fuori dal petto. I suoi
arti fremevano, le dita lo imploravano di poter afferrare quella mano
callosa ma gentile e stringerla forte. 
Chissà
cosa sarebbe successo se avesse aperto gli occhi. 




Poteva
percepire il respiro di Arthur sfiorargli i capelli. Poteva sentire
il profumo della sua pelle: olio, sudore, sapone e un qualcosa cui
non poteva dare un nome preciso ma che sapeva irrimediabilmente di
Arthur. 



Merlin avvertì
il principe farsi più vicino, prima che le sue labbra calde
gli
sfiorassero una tempia. Avrebbe voluto spalancare gli occhi per la
sorpresa, ma il suo corpo non aveva alcuna intenzione di collaborare.
Poteva
soltanto accarezzare il mento di Arthur con un impercettibile
movimento di ciglia. Poteva solo questo mentre il desiderio di
circondare il collo del suo principe, di stringerlo a sé
diveniva
quasi soffocante.
Però
era troppo stanco per fare altro se non giacere lì, a
lasciarsi
coccolare.



Doveva
muoversi.
Sarebbe
bastato anche solo un sussurro per dimostrare al suo principe di
essere lì con lui, di non averlo abbandonato eppure il mago
si disse
che in fondo era meglio così. Arthur avrebbe avuto ragione a
chiamarlo idiota e questo non andava bene. 



Non
riusciva a ragionare. La sua mente era confusa, avvolta in una grigia
nebbia che la febbre