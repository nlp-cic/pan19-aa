un’aria estremamente adorabile.Giorno tre agosto del 2005 ci trasferirono nel reparto di pediatria; continuammo a condividere la camera, ed io non potevo chiedere di meglio: mi piaceva stare con lui, la sua presenza mi infondeva sicurezza. Era uno hyung sul quale potevo contare – sapevo di poterlo fare -, e non osava mai prendermi in giro. A dodici anni sembravo una ragazzina – oddio, non che ora vada meglio, ma ho imparato a convivere col problema -, e tutti i miei compagni di scuola non perdevano mai occasione per deridermi, denigrarmi in pubblica piazza, e a volte picchiarmi anche. Non era mai successo nulla di troppo grave, ma ricordo che una volta mi accerchiarono e cominciarono ad urlarmi “frocio”, e poi qualcuno di loro mi mollò un pugno alla spalla.Con hyung tutto questo era assolutamente alieno; anche quando gli rivelai il mio segreto – ma irrefrenabile – Amore per le coreografie dei gruppi kpop femminili, lui mi sorrise e mi disse che, non appena avrei potuto, gli sarebbe piaciuto vedermi ballare. E gli dissi – ingenuamente, troppo ingenuamente per comprendere davvero qual era il mio stato fisico – che sì, non appena sarei guarito, avrei ballato per lui.I giorni “tranquilli” durarono davvero poco, però, perché se io avevo cominciato a non tollerare più alcun tipo di cibo, vomitando anche l’acqua, i reni di hyung si erano bloccati e lui non riusciva più a drenare.Ingrassò molto, ricordo. Così i dottori fecero in modo che eliminasse tutti quei liquidi in eccesso e che i suoi reni riprendessero a funzionare, ma in quel modo perse tanto, troppo peso.In reparto, mi capitò più volte di vederlo in piedi ed era un pelino più basso di me – io ero alto circa 177 cm -, solo che inizialmente pesava di più; nel giro di brevissimo tempo, ci ritrovammo a pesare circa ventisei chili ciascuno, io per una forma di anoressia nervosa, lui perché venne depurato da ogni liquido presente in corpo.Furono giorni critici, specie perché reggersi in piedi diventò una vera e propria sfida; così, uniti contro un comune nemico, cominciammo a diventare l’uno il piedistallo dell’altro. Le nostre mamme affermavano sempre che eravamo davvero teneri insieme, sempre intenti ad aiutarci, a sostenerci l’un l’altro. Perché se io non volevo mangiare, hyung si presentava davanti a me e cominciava a farmi ridere, sicché il nervosismo finisse ed io riuscissi a ingurgitare lo stretto necessario per svegliarmi l’indomani; al tempo stesso, se Myungsoo non collaborava, non voleva fare i soliti prelievi – ne facevamo tre al giorno, e lui aveva la fobia degli aghi -, io mi sedevo accanto a lui e gli dicevo che lui era il mio hyung preferito e doveva essere forte e figo anche per me.Andò avanti così per tutto il tempo.Nella vita quelli che contano sono i piccoli gesti; quelli plateali, si sa, sono tutti capaci di compierli. Scrivere una dichiarazione d’Amore su un muro, urlare da una montagna il nome di una persona, presentarti da lei col mazzo di rose più bello. Per questo sono tutti bravissimi. Paradossalmente, i piccoli gesti sono quelli che risultano più complicati; ma con hyung era diverso, con lui le piccole cose erano all’ordine del giorno, erano meravigliose e mi davano la forza necessaria per andare avanti.Nulla di eclatante, ma quegli abbracci inaspettati che mi regalava quando le lacrime cominciano a scendere, o quei «ti aspetto» dietro l’infermeria quando dovevano visitarmi, o le nostre mani strette quando uno dei due doveva fare un prelievo di sangue, o cambiare posto per l’attaccatura della flebo.Era così, era sempre così, e credo sia inutile dire quanto piansi quando dovette andar via: sua madre doveva tornare a lavorare e per quanto ci fossimo offerti di fargli noi compagnia, lei firmò e lo portò via, via da me, lontano da me. Passai i restanti giorni a peggiorare un po’ e a rianimarmi dall’altro lato, perché pensavo che se fossi guarito sarei potuto andare a trovarlo.Avevo dodici anni, ero solo un ragazzino a cui era stata stravolta la vita, ma ero felice, troppo felice di aver dedicato a lui, Kim Myungsoo, il mio primo battito di vita dopo quell’apparente morte.Ero felice che quel battito fosse tutto suo.Sono felice che quel battito sia suo, ancora oggi, più di prima. 


  


Lo so, avrei dovuto postare questo capitolo domani, ma dubito che avrò tempo, quindi ho deciso di farlo oggi. Nessuno ha recensito, ma dato che sono ostinata, ho deciso di continuare a postare, nella vana speranza che almeno qualche anima pia gradisca. Chiaramente, se continuando, nessuno continuerà a filarsela, la cancellerò, perché non ritengo sia corretto intasare la sezione con delle storie che non vengono apprezzate. Buona lettura, qualora leggiate. /Sigh.

▲second beat. 




Seoul, 30 marzo 2013.Casa Lee, angolo del tavolo della cucina.


  

Pur di farmi mangiare, mia madre aveva cominciato a menzionare sempre hyung. I dottori avevano praticamente decretato la mia patologia in seguito ad una biopsia muscolare – la quale aveva comportato ritrovarsi una fastidiosa cicatrice sulla gamba destra - che aveva confermato quel qualcosa dal nome orribile