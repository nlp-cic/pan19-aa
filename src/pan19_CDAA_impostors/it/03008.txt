L’altro accettò subito, come se non aspettasse altro. Abbracciò il suo migliore amico e gli diede una pacca sulle spalle, sussurrandogli un “Sono felice per te” che solo Stiles riuscì a sentire.
Derek non condivideva l’entusiasmo dei due, avere McCall e Argent a cena non era nei suoi piani, ma Stiles ne sembrava talmente convinto che non disse niente per non smorzare il suo entusiasmo.

Erano al supermercato vicino alla casa di Stiles e Scott a fare la spesa, e Derek considerava l’idea di lasciare i due lì e andarsene con Claire per non ritornare mai più. Sarebbe potuto andare lui a fare la spesa, da solo e senza quei due che urlavano e smanettavano ogni cinque secondi. Ma no! Sia mai che Scott McCall-sono una perenne spina nel fianco- permettesse a lui e a Stiles di fare la spesa in santa pace. Aveva messo Claire nel carrello – a piedi non sarebbe riuscita a stare dietro a Stiles e tenerla tutto il tempo in braccio era faticoso – e adesso lo stava guardando a metà tra lo spaventato e il divertito.   
«Sì, Claire», sussurrò piegandosi per essere all’altezza della bambina e per non farsi sentire dai due che litigavano per quale marca di patatine fosse migliore, «sono pazzi».         
«Derek?». Sentendosi tirato in causa si raddrizzò velocemente, provocando un attacco di riso nella bambina.   
«Sì?».
«Quale preferisci?», chiese Scott con un pacco di patatine in una mano e un altro nell’altra.       
Stiles gli indicò quelle a destra.        
«Quelle». Le prese e le mise nel carrello.     
Scott le riprese e spinse Derek di lato per mettersi di fronte alla bambina. 
«Dimmi, Claire, quale credi che siano migliori?».    
«Scott, ma che ne sa una bambina di tre anni? Andiamo, su». Stiles, abbracciò Derek da dietro, alzandosi sulle punte e appoggiando il mento nell’incavo del suo collo.   
«Quelle rosse!».         
«Ma brava il mio amore», esultò Stiles prendendo la bambina in braccio e facendole fare una giravolta. Claire rise, divertita dall’entusiasmo e dall’esuberanza di Stiles. Non aveva passato molto tempo insieme a lui e Derek, ma si era già affezionata a loro e il ricordo di Peter era ogni giorno un po’ più sbiadito.      
«Ma non è giusto! Vi siete coalizzati contro di me», urlò Scott, indicando i tre e attirando l’attenzione di un signore  che passava di lì.       
Claire si attaccò a Stiles tipo koala, aggrappandosi con le braccia intorno al suo collo e circondandogli la vita con le gambe. Le scarpe della bambina premevano dolorosamente sui suoi fianchi ossuti, perciò chiese a Derek di togliergliele.   
«No! Basta! Dopo questa io me ne vado! Vi manca solo l’anello al dito e poi avete fatto. Claire è con voi da tipo un millesimo di secondo e già vi comportate come una coppia di sposini».    
Abbandonò il suo cestino in mezzo alla corsia e si avviò verso l’uscita.     
«Non osare seguirlo, Stiles. Dobbiamo ancora comprare il grembiule per Claire e qualche giochino, e pure preparare la cena perché tu hai avuto la brillante idea di invitare McCall».        
Stiles alzò gli occhi al cielo.  
«Derek!», spalancò gli occhi, spaventato.    
«Che c’è?». Quei due l’avevano sfinito. Si chiese come avrebbe fatto ora che avrebbe dovuto occuparsi di una bambina che in pratica era una neonata.       
«Ma Claire… che cosa mangia?».    
La bambina guardava prima uno poi l’altro e se fosse stata un po’ più grande e meno timida si sarebbe sicuramente data uno schiaffo sulla fronte per la stupidità dei suoi nuovi papà.
«Quello che le davamo a Beacon Hills, no?».          
L’altro abbassò la testa, baciando distrattamente la guancia di Claire.       
«Era Melissa a preparare tutto, non so nemmeno gli ingredienti, figuriamoci altro».         
Sospirò.          
«Ecco perché tra i due quello responsabile sono io». Dal portafogli tirò fuori un post-it con su scritto un indirizzo web.   
«Dovrei sapere cosa sia?». Nel frattempo erano arrivati al reparto frutta e verdura.          
«Cosa preferisci?», chiese rivolgendosi alla piccola. Claire alzò le spalle.  
«È il blog di Melissa, ha detto che ci ha messo diverse ricette semplici da preparare e che vanno bene sia per Claire che per noi».  
«Sul serio?». Allungò una mano, stando tuttavia attento che Claire si reggesse bene, per strappargli il foglietto di mano. «Ma è fantastico».      
«Sì sì, come ti pare. Ora però andiamo. Abbiamo finito».   
Per andare alle casse passarono davanti al reparto giochi, e anche se Claire non disse niente, Stiles sentì come il suo corpo si irrigidì, e Derek che spingeva il carrello a pochi passi da loro, si accorse degli occhi della bambina che rimasero incollati su un peluche. Senza dire niente allungò una mano e aggiunse il lupo nero tra gli acquisti. Gli occhietti di Claire, che avevano seguito tutta la scena si spalancarono per l’emozione, mentre un sorriso pieno di felicità le illuminava il volto dolce.   


La cena non fu così disastrosa come Derek si era aspettato, e grazie all’educazione di Allison i due se ne erano andati verso un’ora decente, permettendo