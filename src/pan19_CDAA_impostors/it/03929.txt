altro, rispettando la promessa che aveva fatto a Regina.Belle li fissava curiosamente, ma nemmeno Regina si degnò di darle ulteriori spiegazioni. Invece si avvicinò agli scaffali, osservando i titoli sui dorsi dei libri e scegliendone alcuni per poi passarli a Guy.Gisborne esaminò le copertine dei volumi man mano che Regina glieli metteva in mano: erano diversi dai libri che aveva visto a Nottingham, più colorati e con illustrazioni troppo realistiche per essere state dipinte da mano umana. Magia o tecnologia? Guy si ripeté quella domanda per l'ennesima volta da quando era arrivato a Storybrooke.Regina prese un altro volume, poi fissò con aria critica la pila di quelli che aveva già messo tra le mani di Guy e annuì.- Per ora questi possono bastare, potrai sempre sceglierne altri in seguito.Gisborne la fissò, stupito.- Io?Belle gli porse un cartoncino su cui aveva scritto il suo nome.- Questa è la tessera della biblioteca, con questa potrai leggere tutti i libri che vedi sugli scaffali. Devi solo mostrarmela insieme ai volumi che sceglierai.Regina lanciò uno sguardo a Belle per accertarsi che avesse concluso tutte le formalità, poi agitò una mano e lei e Guy svanirono in una nuvola di fumo. Si rimaterializzarono di fronte all'ingresso della tavola calda di Granny e Regina sostenne Guy per un braccio, vedendolo vacillare, disorientato.Il cavaliere le sorrise debolmente.- Non so se mi abituerò mai a questo modo di spostarmi.- Camminare sarebbe stato scomodo con tutti quei libri. Vieni.Entrarono nel locale e gli altri clienti si voltarono a guardarli, stupiti e curiosi, ma Regina li ignorò e  fece sedere Gisborne al tavolo libero più isolato.Granny arrivò dopo pochi attimi, chiaramente curiosa, ma Regina si limitò a ordinare per entrambi senza dare altre spiegazioni.Mentre aspettavano, Guy iniziò a sfogliare uno dei libri. Era scritto con caratteri molto diversi rispetto alla grafia dei monaci, ma riusciva a leggere il testo senza troppe difficoltà, anche se alcune illustrazioni, molto colorate e decisamente strane, lo distraevano un po' e lo lasciavano perplesso.- Sono libri per bambini. - Spiegò Regina, notando la sua confusione. - Per questo i disegni sono così buffi e poco realistici.- Mi considerate ingenuo come un bambino, allora? - Chiese Guy, adombrandosi.- No, ma non conosci nulla del mondo moderno, di come funzionano e cosa sono le cose che vedi intorno a te. Io posso spiegarti molte cose e anche Henry, ma io sono il sindaco di questa città e lui deve andare a scuola, non potremo essere sempre presenti. I libri che ho scelto sono fatti apposta per insegnare in modo semplice e chiaro come funzionano gli oggetti che ti circondano.- Per insegnarlo ai bambini.- O a qualcuno che si è perso gli ultimi otto secoli. Guarda. - Regina prese un libro e lo aprì sul tavolo davanti a Guy.Gisborne esaminò la figura che si trovava di fronte: sembrava una mappa e riconobbe la forma inconfondibile dell'Inghilterra, ma c'erano anche delle terre a lui sconosciute.- Questo è il mondo? E lo avete esplorato tutto? Non esistono più misteri per voi, per questo avete voluto anche la luna?Regina indicò un puntino sulla mappa.- Storybrooke è qui.- Questa non è l'Inghilterra? Ma parlate tutti inglese. Strano, ma inglese. Come mai?Regina indicò un libro di storia.- La risposta a questa domanda la troverai lì dentro.Guy osservò la mappa, tracciando con un dito la distanza tra Storybrooke e Nottingham.- Così lontano… - Sussurrò. - E non solo nel tempo…- Con l'aereo, il veicolo volante, è un viaggio che dura una mezza giornata. E no, non ti sto prendendo in giro.Guy scosse la testa con un sorriso incredulo e prese il libro di storia, sfogliandolo in fretta fino a soffermarsi su una pagina in particolare.- Ah! - Esclamò poco dopo con aria soddisfatta.- Cosa c'è?Guy girò il libro verso di lei.- Alla fine il principe Giovanni è diventato re. Avrei voluto vedere l'espressione di Robin Hood quando ciò è avvenuto. - Disse con un sogghigno.Granny si avvicinò al tavolo portando le loro ordinazioni e iniziò ad appoggiare piatti e bicchieri sul tavolo.- Se ci tieni tanto ti basta alzare lo sguardo. - Disse la vecchietta, bonaria. - È entrato proprio ora insieme a sua moglie.Regina sussultò e guardò Robin, addolorata. Se avesse saputo che lo avrebbe incontrato non si sarebbe fermata da Granny, la ferita era ancora troppo fresca e vederlo insieme a un'altra le spezzava il cuore.Robin non l'aveva ancora vista, perciò Regina avrebbe fatto ancora in tempo a usare la magia per svanire prima di essere notata. Alzò una mano per farlo, ma un gemito simile a quello di un animale ferito la indusse a guardare Guy.Gisborne era diventato pallido come un fantasma e tremava convulsamente. Regina non lo aveva visto così sconvolto nemmeno subito dopo averlo evocato con il suo incantesimo e si preoccupò seriamente per lui.- Ehi, che ti succede? Ti senti male?Gli toccò un braccio e Guy sobbalzò, alzandosi in piedi di scatto, ma non si girò a guardarla. Il suo sguardo era fisso sulla donna in piedi accanto a Robin Hood e non poteva distoglierlo.Regina mosse