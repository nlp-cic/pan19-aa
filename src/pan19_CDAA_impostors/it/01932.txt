’ordine.- Elyn… - sussurrò piano, con dolce intensità, suggellando l’ingresso e dirigendosi con passo veloce e sicuro verso i sotterranei, il lungo mantello nero che in eleganti volute ondeggiava alle sue spalle.Voleva tornare nelle sue stanze, quelle che non aveva mai abbandonato durante il terribile periodo della sua presidenza da Mangiamorte, l’anno precedente.Sarebbe voluto tornare nel suo sotterraneo il giorno stesso del suo arrivo come preside di Hogwarts, finalmente accettato e stimato proprio come Minerva gli aveva assicurato; ma il passato lo aveva ancora una volta avviluppato nelle sue spire di tenebra e solo il sorriso di Elyn lo aveva liberato, trascinandolo via dall’oscurità del corridoio che lo aveva intrappolato nei suoi tremendi ricordi, di nuovo sommerso dai rimorsi.[1]Aveva così lasciato trascorrere alcuni giorni, finché si era sentito pronto, anche se Elyn era tornata al suo lavoro di Guaritrice al San Mungo. Del resto, era proprio per lei, per la donna che aveva saputo conquistare il suo cuore, che stava tornando nel suo sotterraneo, per quell’idea che gli era venuta e questa volta le colpe del suo passato non lo avrebbero più ghermito perché aveva una cosa molto importante da fare.Severus sorrise tra sé e procedette spedito nel corridoio illuminato ad intermittenza dalle torce, l’oscurità che lo seguiva e lo precedeva, il lungo mantello nero che accarezzava le pietre del pavimento, care amiche ritrovate. Erano passati solo cinque mesi dalla notte in cui aveva abbandonato il castello, inseguito dalla lacerante accusa di codardia urlata con disprezzo da Minerva nel cielo nero.Eppure gli sembrava fosse passata un’intera vita…Già, in fondo era proprio così, perché le lacrime di Fanny gliene avevano donata una nuova, di vita, ed Elyn l’aveva riempita d’amore, di felicità e di dolcissimi sorrisi. Quanto gli mancava il sorriso di Elyn, che ogni volta nello sguardo ambrato gli rinnovava il perdono offerto alle sue colpe, quel perdono che gli aveva permesso di combattere e vincere contro il veleno di Nagini che contaminava il suo corpo impedendo all’estesa ferita di cicatrizzarsi e guarire. Un perdono consapevole, dal valore inestimabile per il mago, perché la Guaritrice aveva avuto la capacità di immergersi nei suoi occhi neri, sbarrati nel delirio febbrile, e aveva visto tutto.Tutto.Orribili colpe e scelte sbagliate. Strazianti rimorsi e atroce sofferenza.Severus trasse un lungo sospiro e quasi si fermò, esitante. Poi riprese a camminare con la consueta andatura decisa, a lunghi passi sicuri: no, quella vita infelice era terminata, sacrificata per un figlio non suo, perduta nel verde ricordo di un amore mai nato.Adesso era un’altra la vita che Elyn gli offriva, piena d’amore ricambiato e di raggianti sorrisi che, anche nell’oscurità del suo sotterraneo, gli riportavano la luce del sole che la sua donna tanto amava. Non sarebbe mai tornato ad alloggiare lì: lo aveva deciso nei meravigliosi giorni di vacanza e d’amore trascorsi con Elyn in quell’isola sperduta. Non l’avrebbe mai costretta a vivere in quelle fredde e solitarie tenebre, perché il mago ora sapeva di poter infine meritare la luce, la luce che il perdono e l’amore di Elyn avevano portato nella sua vita con un dolce sorriso.Il portoncino di legno borchiato era davanti a lui, lo stemma di Serpeverde inciso nel legno pregiato. Era ancora sigillato dalla sua magia, per tutti impenetrabile. Levò la bacchetta e con un rapido tocco tolse la protezione entrando nello studio.Tutto era perfettamente al suo posto, proprio come lo aveva lasciato quella notte, quando il Marchio aveva bruciato la sua carne comunicandogli che la fine stava arrivando. Era uscito immediatamente, sigillando con cura la porta alle spalle, e si era messo subito alla ricerca di Harry[2]: doveva trovarlo, doveva proteggerlo, ancora e sempre, e, forse, avrebbe dovuto comunicargli anche quel tremendo messaggio che Albus gli aveva lasciato quale ultimo, terribile dovere.Severus scosse con forza il capo, i lunghi capelli neri che frustavano l’aria allontanando i ricordi che di nuovo cercavano di avvilupparlo nella rete del passato: no, non era per quello che era tornato nel suo studio!Il mago trasse un lungo respiro e sorrise a se stesso: no, era ben diverso il motivo della sua visita nel cuore del luogo che più d’ogni altro lo legava al suo passato. Era tornato per andare avanti, per fare ciò che non aveva mai fatto in vita sua.Un regalo.Tra pochi giorni Elyn sarebbe tornata dal San Mungo e voleva accoglierla con un piccolo, prezioso dono preparato con le sue stesse mani.La Guaritrice gli aveva regalato tutto: la vita, il perdono e l’amore. Severus sorrise ancora, con dolce passione, come ad Elyn tanto piaceva, proprio come se la sua donna fosse lì con lui, quindi trasse di nuovo un lungo respiro liberatorio, gli occhi neri che brillavano di felicità.Si tolse il mantello gettandolo su una poltrona ed accese il fuoco sotto al suo miglior calderone: avrebbe distillato il più puro e fragrante olio per massaggiare con ardente passione tutta la pelle della donna che amava.Ed Elyn gli avrebbe sorriso.









[1]Vedi la storia n. 41 della raccolta: “Ritorno al passato”.

[2