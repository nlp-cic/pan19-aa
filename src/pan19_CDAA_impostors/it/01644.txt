guerriero, mentre Vegeta rimase sul posto.Ciò che aveva avvistato era una nave dell’esercito di Freezer, al bordo della quale vi era uno dei fedelissimi dell’imperatore, Zarbon.Considerato uno dei sicari più letali dell’impero, era dotato di un’intelligenza subdola, al contrario della maggior parte dei soldati di Freezer. Zarbon era un viscido servitore in grado di scoprire qualsiasi informazione segreta che potesse danneggiare il suo padrone, e questo rendeva la sua presenza pericolosa.Non era raro che, dopo una missione, Vegeta ricevesse la visita di Zarbon o del suo compare più idiota, Dodoria, quasi che Freezer volesse accertarsi che il principe avesse svolto bene il suo compito.Vegeta lo detestava quasi quanto detestava il viscido lucertolone, e se ne teneva alla larga il più possibile non perché lo temesse, ma perché detestava avere a che fare con esseri subdoli. Nonostante la sua immensa forza, Zarbon era molto più incline ad attaccare il suo avversario alle spalle con stratagemmi e inganni invece di affrontarlo in un combattimento fisico.Il principe attese che la nave atterrasse e che il piccolo corteo di Zarbon lo raggiungesse, cercando di celare la rabbia e l’impazienza che provava in quel momento.Costretto ad aspettare i comodi di quell’essere vanesio e a dover fare rapporto a lui, come un misero soldato di infimo livello, avrebbe volentieri fatto a meno di quei convenevoli forzati e avrebbe preferito attaccare Zarbon una volta per tutte, ma questa volta avrebbe dovuto fare del suo meglio per fare buon viso a cattivo gioco.Non poteva permettere che Zarbon venisse a conoscenza del suo segreto... la Terrestre.Finalmente, il damerino dalla pelle turchese si decise a raggiungerlo.“Vegeta, il nostro Vegeta!” lo salutò ironicamente con il suo solito tono viscido, tanto simile a quello del suo padrone quanto odioso all’udito. “Ho notato una navicella cargo che partiva da qui, che cosa conteneva, se posso chiedere?”“Solo ferraglia da aggiungere alla nostra nave” rispose Vegeta, restando impassibile a braccia incrociate. “Sai che abbiamo sempre bisogno di pezzi di ricambio. Da quando ti interessi di meccanica?”“Oh, ma come sei permaloso. Stavo solo chiedendo. Del resto è il mio compito, preoccuparmi di voi Saiyan” commentò ironicamente Zarbon.Vegeta serrò la mascella, cercando di trattenere la rabbia che iniziava a montare. Zarbon si divertiva a trattare i Saiyan come se fossero stati degli animali da addomesticare per il divertimento di Freezer.“E Nappa, dov’è andato? Ho percepito la sua aura allontanarsi insieme ad un’altra.”“Conosci gli appetiti di Nappa. Si è infrattato con una femmina del posto” rispose freddamente il principe. La situazione non lo preoccupava particolarmente: non era affatto insolito che, a fine missione, Nappa andasse ad accoppiarsi con una femmina, e ciò era noto un po’ a tutti, oltre ad essere un’abitudine comune fra molti dei soldati di Freezer.Non c’era nulla di strano in ciò, ma con Zarbon bisognava essere cauti.“Il solito vecchio Nappa!” esclamò divertito l’alieno. “Perché non prendi esempio da lui, ogni tanto? Ti farebbe bene... conosco diverse femmine che sarebbero onorate di intrattenere il principe dei Saiyan. O maschi, se è questo il tuo genere” concluse facendogli l’occhiolino.Vegeta ne aveva abbastanza, e decise di mettere fine a quell’assurda quanto fastidiosa conversazione.“Io qui ho finito. Lascio a voi il compito di ripulire il pianeta.”“Alla prossima, Vegeta” lo salutò Zarbon con falsa cortesia.

Nappa aveva trascinato Bulma il più lontano possibile da dove era atterrata la nave di Zarbon, nei pressi di un corso d’acqua. L’aveva lasciata cadere a terra malamente, si era spogliato (costringendo Bulma a voltarsi per non assistere alla visione del suo corpo nudo)  e si era gettato nella corrente per darsi una ripulita veloce.
“Si può sapere perché siamo scappati così di fretta e furia? Chi è arrivato?” chiese la scienziata, esigendo una spiegazione.
“Non siamo scappati” ci tenne a sottolineare Nappa, in tono offeso. “Ho dovuto nasconderti. L’astronave che è appena atterrata è quella di Zarbon, il braccio destro di Freezer. Vegeta non vuole che ficcanasi in giro e scopra che ospitiamo una Terrestre a bordo della nostra nave.”
“Insomma, da quel che vedo, in giro per lo spazio non si può mai stare tranquilli” si lagnò Bulma. “C’è almeno una razza di alieni che non ha come scopo quello di uccidere e distruggere?!”
“Se è mai esistita, di sicuro qualcuno li ha già fatti fuori” ribatté divertito Nappa.
Bulma restò a fissare l’acqua in silenzio, senza riuscire a togliersi dalla mente le immagini di quei corpi straziati e mutilati.
Si sentiva male al pensiero di tutti quei morti, e si chiese quanti altri ne avessero sulla coscienza i due Saiyan. Centinaia? Migliaia? Non riusciva neanche a immaginare cosa volesse dire porre fine, con le proprie mani, alla vita di un essere vivente, e poi continuare come se niente fosse, come stava facendo Nappa in quel momento.
Il pelato uscì dall’acqua e andò a distendersi sull’erba accanto alla donna, incrociando le braccia dietro la nuca e chiudendo gli occhi per godersi il sole.