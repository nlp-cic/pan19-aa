ti sei arreso… hai » ingoiò, e la voce si fece piccola per essere il meno invadente possibile « hai sofferto, non voglio nemmeno immaginarlo per non minimizzare… ma sei sopravvissuto, sei vivo. Sei tornato indietro e… e non ti sei mai fermato »

Le mani gli scivolarono dal viso per effetto di una gravità improvvisamente rinnovata, atterrando con un leggero tonfo sul suo grembo. Lance realizzò qualcosa di nuovo dalla sua ultima affermazione, qualcosa per cui Shiro, tornato in sé dal cambiamento repentino, sentì il bisogno di farsi indietro sotto lo sguardo accigliato del compagno di squadra.

« Shiro non ti sei fermato un attimo » ripeté il paladino blu, con un accento marcato, esotico, qualcosa che l’altro aveva colto in diverse occasioni ma senza mai chiedere l’origine. « Sì, sei un eroe ma sei anche umano. Non umano inteso come fragile » agitò le mani a indicarlo tutto, da capo a piedi - tentando a gesti di tradurre quello che nella sua testa suonava come sei tutto meno che fragile con questo corpo da da… - « ma anche tu hai bisogno di risposarti! »

Lo fissò con la stessa intensità con cui la sua mamà lo aveva sgridato per anni; lo fissò dritto negli occhi facendosi avanti sul letto. L’aver aperto il proprio cuore a Shiro appena dieci secondi prima, con la speranza di non essere rifiutato, era passato in secondo piano.

« Quand’è stata l’ultima volta che ti sei fermato? » ma non gli diede lo spazio per rispondere. « Okkey, nessuno di noi lo ha fatto di recente, tra un wormhole e l’altro, tra un forma Voltron qui e un forma Voltron lì, però tu avresti bisogno più di tutti di prenderti dei momenti per, non lo so, avere… avere un hobby! Qualcosa che non sia tenere sempre d’occhio la situazione. Cosa alquanto complicata quando vivi in un castello sempre in assetto da guerra, dove gli unici svaghi sono una piscina al contrario e una sala allenamenti dove be’... ti alleni, non ti riposi. Solo quel fissato di Keith può trovare piacevole farsi riempire di lividi da un bot nel tempo libero! Però ecco, tu! Tu hai bisogno di qualcosa con cui sfogarti! »

Stava gesticolando di nuovo, tanto, e Shiro gli afferrò i polsi prima che potesse colpirlo inavvertitamente. Il contatto, la stretta, congelarono Lance sul posto, facendolo scendere coi piedi per terra.

L’espressione di Shiro era ancora fissa sulla modalità sto cercando di capire - mentre quello che sentiva erano solo i battiti rimbombargli nelle orecchie.

Anche se il discorso di Lance era stato un fiume senza dighe, o un acquascivolo da zero a cento in quattro secondi, aveva registrato ogni parola, ogni aggiustamento e timbro, mentre il cuore ripompava in circolo l’insieme con l’aggiunta di un tepore piacevole e sconosciuto. C’erano cose che avrebbe voluto approfondire, e altre che semplicemente si stavano mettendo in fila per essere ripetute interiormente almeno un paio di volte per crederci davvero. Soprattutto il mi piaci era rimasto in cima alla lista, vibrante.

Prese un respiro.

« Lance… »

« Ti consiglio di andare da Hunk e chiedergli se ti insegna a cucinare! È molto rilassante, davvero, soprattutto chiacchierare con lui! Sì, il buon vecchio Hunk che mischia ingredienti alieni senza sapere che diavolo sta mettendo nei biscotti o nella quirche di turno - anche per i nostri stomaci sarebbe più utile da sapere - però dicevo, anche solo il mettersi a impasta- »

« Lance »

« Oppure potresti provare a disturbare Pidge! Nerdotica Pidge! L’ho inventato io, nerd più nevrotica, con tutta questa storia che è una ragazza sai? C-Comunque, a te di certo non direbbe di no! Sai del suo ultimo progetto? Sta cercando di costruire un’antenna abbastanza potente per connettersi a qualche wifi extraterrestre - insomma, ti immagini come potrebbe essere lo YouTube alieno?? O il loro PornHub… »

« Lance! »

Lance ignorò i richiami e continuò ad agitarsi nella sua presa con la faccia di un coniglio in trappola.

« No ascolta, tutti ma non Keith, ti prego! Non puoi andare a rilassarti con lui facendoti menare! Non è concepibile! Qualcuno dovrebbe fare un discorsetto pure a lui, dirgli di scendere dal trono e mmmmpppfhh »

Shiro tappò la bocca di Lance usando le sue stesse mani ancora tenute per i polsi dalle proprie. Cercò di stabilire un contatto visivo, ma Lance trovò, non senza difficoltà, tutta la stanza molto più interessante da sondare. Il paladino nero buttò fuori un sospiro rumoroso ma nulla di più.

« Ti lascio andare, però non ricominciare, intesi? E non scappare »

Da dietro le proprie mani spiattellate sulla bocca, Lance annuì due volte e Shiro mollò la presa, lentamente, con una strana riottosità.

Col senno di poi, si ritrovò a rivalutare lo sproloquio di Lance. Entrambi rimasero a sfiorarsi con lo sguardo ma senza fiatare.

« Forse » cominciò Lance e Shiro lo investì di nuovo con tutta la propria attenzione. Era troppo intenso, realizzò Lance. « Be’, i vecchi paladini dovevano diversi qua dentro in qualche maniera. Magari Coran e Allura non ci hanno illustrato tutte le stanze del Cast- »

« Lance