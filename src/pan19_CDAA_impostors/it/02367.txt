filo di esitazione, di nervosismo. L'esatto contrario di come si sentiva dentro. Il viso di Moriarty si contrasse in una smorfia di derisione.


			- Uh. Ma sappiamo entrambi che non è affatto così. - gli rispose, come se vedesse molto più di quello che Sherlock desiderava mostrare. A lui o a chiunque altro.


			- Beh, è meglio che me ne vada ora. - si girò anche verso John, come un ospite che saluta i padroni di casa. - Sono felice della bella chiacchierata. - mosse le labbra in un'espressione compiaciuta.


			- E se io ti sparassi adesso, in questo momento? - chiese, a tono di conversazione, l'investigatore.


			- Allora potresti goderti l'espressione stupita sul mio viso, oooh. Perché sarei stupito, Sherlock, lo sarei davvero. E direi anche un po'... un po' deluso. E di certo non potresti godertela per molto. Ciaao, Sherlock Holmes. -


			- Ti beccherò... più tardi. - gli rispose a mo' di saluto Sherlock, seguendo la figura che si ritraeva con la pistola. 


			- Non credo proprio. - rispose in falsetto Moriarty, per poi chiudersi la porta alle spalle.


			Sherlock attese qualche secondo fissando la porta e puntandola ancora, poi spostò lo sguardo su John. Poggiò la pistola a terra accanto sé e chiuse la breve distanza tra lui e il dottore, afferrando il gilet di Semtex e cercando la cerniera per sganciarlo. John emise un gemito liberatorio, guardando in alto.


			- Stai bene? - gli chiese Sherlock, poi non ricevendo risposta lo ripeté con più enfasi - Stai bene? - rispondimi, John, dannazione.


			- Ah, sì, sto bene. - gli rispose infine, mentre Sherlock girava dietro di lui, afferrando gilet e Parka, sfilandolo a forza dalle braccia di John - Sto bene, Sherlock. - ripeté mentre l'investigatore gli levava il peso (non solo reale) dalle spalle - Sh...sh... Sherlock! - e lanciava cappotto e gilet verso il fondo della piscina. Si rimise dritto, tirando il fiato guardando John. Stava davvero bene? Sicuramente era sollevato di non avere più la bomba addosso (anche se averla a 10 metri da loro non era poi più così sicuro), sollevato che Moriarty fosse andato via.


			Sherlock corse dietro a Moriarty, se lo vedesse ancora, mentre John si accasciava sulle proprie ginocchia, raggiungendo la parete e appoggiandosi al supporto per riprendere fiato.


			- Oddio. -


			Sherlock tornò guardandosi intorno, scornato dalla fuga del nemico. Soprappensiero, si grattò la testa con la pistola (e si vedeva che John stava ancora cercando di riprendersi dallo shock, altrimenti l'avrebbe brontolato per quest'incoscienza... in quanto avrebbe iniziato a brontolarlo di nuovo?). Fece avanti e indietro, e mentre tornava verso John, il dottore gli chiese, nonostante stesse ancora cercando di riguadagnare il fiato.


			- Ma tu stai bene? - Sherlock, continuando a grattarsi la cima della testa con la pistola, guardò John, quasi incredulo. Ridicolo... (persino la sua voce mentale sembrava scossa).


			- Io? Sì, bene, sto bene... bene. - rispose, assolutamente in modo non convincente. Soprattutto, non riusciva a smettere di pensare all'azzardo di John, al tentativo di portare via Moriarty con sé... non aveva pensato a se stesso, aveva pensato a Sherlock. Sull'onda evidentemente di questa tempesta emozionale inaspettata e che lo trovava del tutto incapace di controllarla, aggiunse, continuando stupidamente a gesticolare con la pistola in mano - Quella... cosa che tu, che hai fatto... che ti sei offerto di fare, era... buona. - terminò in un mezzo sussurro, pensando da una parte quanto fossero inadeguate quelle parole e dall'altra cercando di valutare quanto fosse realmente sconvolto perché gli uscissero di bocca. Il respiro di John nel frattempo si era calmato, non più spezzato da inspirazioni convulse, ma di nuovo sotto controllo, se non un poco accelerato. Il dottore guardò il proprio coinquilino e disse:


			- Per fortuna nessuno ci ha visti. - Sherlock si chinò verso di lui emettendo un suono interrogativo e cercando di capire cosa stesse intendendo. Che intende?


			- Mi hai... strappato i vestiti di dosso in una piscina buia, la gente chiacchiera. - Sherlock comprese il tentativo di John di alleggerire la tensione, uno sbuffo fugace precedette la sua risposta.


			- Diciamo che non fa altro. - al ché guardò John e gli rivolse un sorriso: stai bene, stai davvero bene, meno male. Anche John si unì alla misera risata, mentre cercava di rimettersi in piedi.


			 


			In quel momento una luce rossa danzante tornò ad illuminarlo, se ne accorse, guardò Sherlock e poi si guardò il petto. Il rumore della porta che si riapriva gelò entrambi.


			- Oh...- esalò Watson.


			- Scusate ragazzi! Sono così volubile. - una risatina seguì il rientro di Moriarty nella piscina. - è una mia debolezza - continuò, mentre Sherlock ora gli dava le spalle, molteplici puntatori laser puntati su lui e John - Ma ad essere sincero, è la mia unica debolezza. Non posso permettermi di continuare. - Sherlock gettò gli occhi su John, domandando. John ricambiò lo sguardo, ed esalò deciso, rispondendo (e una piccola