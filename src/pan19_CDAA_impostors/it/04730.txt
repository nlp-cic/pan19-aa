saranno di turno in mattinata e non voglio vedervi ciondolare in giro esausti!» esortò Trish a gran voce mentre prendeva lentamente piede un fastidioso brusio.  I suoi dipendenti pian piano iniziarono ad andarsene, confabulando tra di loro riguardo alla scenata cui avevano appena assistito. Solo Dante rimase dov'era, le braccia inerti lungo i fianchi e l'espressione a metà tra lo stupito e lo sconsolato.  Da una narice colava un rivoletto di sangue.  «Ehi, datti un contegno» l'esortazione severa di Trish fece breccia nello stato di trance in cui era caduto «Andiamo nel mio ufficio, stai sanguinando».  Lo afferrò per un polso e lo trascinò via mentre ancora i suoi occhi erano inchiodati sulla porta per la quale Nero era da poco uscito.  

Dante si fermò davanti alla porta di casa e alzò lo sguardo verso le finestre al secondo piano dell'edificio: da quella della camera da letto filtrava la luce dell'abat-jour, segno che il suo compagno era ancora sveglio.  Emise un lungo sospiro prima di cavare fuori dalla tasca della giacca la chiave della porta ed aprire. Entrò passando di lato, in modo da far passare anche la scatola che portava sottobraccio, fornitagli da Trish.  Era riuscito a convincere Nero a trasferirsi a casa sua dopo aver speso quasi tutti i suoi risparmi per sistemare l'impianto di riscaldamento e svariati altri piccoli lavori di casa e aver insistito per intere settimane. Adesso che la convivenza iniziava finalmente a funzionare per il verso giusto, il suo compagno aveva dovuto incazzarsi con lui. Esisteva senz'altro una congiura cosmica ai suoi danni.  Era vero che gli aveva promesso di passare il Natale assieme e - a giudicare dall'insistenza con cui Nero gliel'aveva chiesto - era logico presupporre che fosse la cosa che più gli premeva di ottenere; tuttavia, lui aveva bisogno di quell'extra sullo stipendio quel mese, e adesso che erano soli avrebbe anche potuto rivelargli il motivo - benché in realtà non ne fosse poi così entusiasta.  Per fare pace avrebbe comunque dovuto dirglielo. Sicuramente non avrebbe accettato altro se non la verità, fino in fondo.  Sospirò pesantemente e andò a posare il pacco sul divano, aprendolo e guardandone il contenuto.  «Spero solo che il suggerimento di Trish funzioni...» rifletté mentre si accingeva a spogliarsi e cambiare gli abiti, indossando quelli contenuti nella scatola.  "Le scelte si fanno in pochi secondi e si scontano per il tempo restante" aveva sentito dire da qualche collega di lavoro particolarmente incline alle citazioni dal senso profondo. Lui non voleva dover scontare per settimane - o forse di più - una scelta che aveva fatto per questioni pratiche riguardanti l'immediato futuro.  I suoi abiti per lo spettacolo di Natale si rivelarono molto più aderenti di quel che gli era parso a prima vista, specialmente i boxer, che tracciavano alla perfezione il profilo dei suoi attributi. La vestaglia era appena capace di contenere i suoi pettorali e le larghe spalle. Per fortuna almeno la vita era più sottile, altrimenti avrebbe dovuto creare altri buchi perché potesse chiudere la cinta.  Una volta pronto andò in bagno per contemplare nello specchio il risultato e dovette ammettere di risultare più ridicolo che sexy, essenzialmente per i pettorali che parevano sul punto di dilaniare il tessuto; inoltre, la vestaglia gli copriva a malapena il cavallo dei boxer, in una specie di minigonna.  «Spero che gli spettatori siano dei veri pervertiti perché in questo stato non credo proprio di poter riscuotere un gran successo...» sospirò, facendo per appuntarsi le mani sui fianchi ma bloccandosi a metà del gesto nel sentire la vestaglia tendersi fino al massimo possibile.  Decise allora di slacciare la cintura, lasciandola ciondolare libera. La scelta gli permise di ottenere un po' di libertà di movimento extra.  «Come diavolo fa Trish a pensare che possa ottenere il perdono di Nero con questa roba addosso?» rifletté frustrato, uscendo dal bagno chiudendosi piano la porta alle spalle «Mi fa sembrare ancora più robusto di quanto sia in realtà! Al massimo riderà di me!» proseguì ad elucubrare, stizzito.  Si fermò di colpo e sbatté le palpebre mentre un'idea gli baluginava in mente: forse farsi vedere così vestito gli avrebbe fatto davvero guadagnare il perdono di Nero, anche se non nella maniera che aveva proposto Trish.  Si sarebbe fatto due risate a sue spese, magari insultandolo come spesso faceva quand'era irritato, poi finalmente si sarebbe calmato. Avrebbe anche potuto evitare di fornire le motivazioni che l'avevano spinto ad infrangere la promessa che gli aveva fatto.  Con un rinnovato ottimismo ispirato dalla strategia appena elaborata, Dante si affrettò a salire le scale, due gradini alla volta, atterrando con uno slancio energico sul pianerottolo sul quale si trovava un'unica porta, quella per la camera da letto.  L'uscio era ovviamente chiuso ma ciò non influì minimamente sulla sua determinazione.  Bussò piuttosto forte con le nocche, ritmando rapidamente i colpi.  «Vaffanculo!» fu la veemente risposta che ottenne alla sua tacita richiesta di entrare.  Dante ignorò l'insulto - aveva già programmato di ricevere una simile accoglienza - e mise la mano sulla maniglia.  «Voglio farti vedere una cosa, ragazzo!» disse, abbassandola piano e spingendo il battente con la spalla.  Un cuscino colpì la porta prima che questa fosse aperta per metà ma Dante non si arrese e l'aprì del