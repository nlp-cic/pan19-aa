Volstagg, sfoderando un sorriso generoso. Thor dovette ricambiare, commosso dalla fedeltà dell’amico. “Ed ecco che ci ritroviamo al punto di partenza!” esclamò Sif, sconfitta. “Una scelta impossibile tra le nuove regole che abbiamo imparato da te, Thor, e il costume dei padri, severo e immutabile. Non possiamo pretendere dalla pietra la dolcezza del fiore o costringere il fiore alla rigidità della pietra.” “Oh, ma possiamo …” sussurrò Loki, in piedi ai limiti della sala. Il principe perduto studiò i volti dei dignitari al servizio del fratello. Avanzò di un passo, esortato dallo sguardo eloquente di Thor. “Potremmo … costringere il fiore all’immobilità della pietra, come dice Sif.” Ripeté più soave, già rapito dall’idea che gli balenava in mente. Piegando le labbra in un ghigno compiaciuto, tese una mano pallida e, con un gesto aggraziato, riuscì a materializzare la mappa del pianeta lontano. Agitò le dita, quel tanto che bastava a rendere luminoso l’accampamento asgardiano. “I soldati stanziano ai piedi del vulcano, è corretto?” chiese, roteando i polsi per muovere l’immagine. “Il villaggio dei ribelli si trova al lato opposto della montagna ed è impossibile raggiungerlo senza passare per la bocca del vulcano, terribile perché viva. Non resta che cambiare le regole del gioco, lasciare che siano i ribelli stessi ad attraversare la montagna.” Sif scosse il capo, divertita. “Non succederà mai! Non c’è lingua d’argento che cambierà i propositi dei nostri nemici …” Loki serrò le labbra, celando un lieve disappunto. “Non sto proponendo una contrattazione.” Chiarì. “Per contrattare dovremmo inviare un messo e non sarebbe prudente lo stesso. Sto proponendo un inganno.” Gli sguardi dei consiglieri si fecero incerti. Solo Thor continuava a fissare il fratello con tenacia, intensamente. “Volete ascoltare la menzogna che propongo?” chiese Loki, scegliendo accuratamente le parole. Nella sua voce Thor riusciva a percepire la provocazione mossa al Consiglio, il dolore nascosto che il principe perduto riusciva sempre a trasformare in arma. “Vai avanti.” Tagliò corto, più severo di quanto volesse risultare. “Con la magia possiamo risvegliare il vulcano.” “Un’eruzione?!” sbottò Thor, sorpreso. “Soltanto l’illusione di una.” Rispose Loki, rapidissimo. “Un trucco per spaventare i nostri avversari e costringerli ad uscire dal loro nascondiglio! La terra comincerà a tremare, il fumo si sprigionerà della cima del vulcano: i nemici non avranno altra scelta che riprendere il sentiero già percorso o affrontare una traversata tra i ghiacci che potrebbe risultare fatale ad un gruppo di guerrieri senza viveri e acqua. Sceglieranno di tornare indietro, probabilmente rassicurati dal pensiero di una ritirata dei loro inseguitori. Le nostre truppe non dovranno muovere neanche un muscolo.” Thor sprofondò in un silenzio pensoso, carico di dubbi. “Un inganno …” mormorò Fandral, dando voce alle sue perplessità. “Arriveremmo a tanto pur di non correre rischi?” “Abbiamo già corso dei rischi, invadendo un pianeta ostile e remoto, sacrificando ottimi soldati alla riuscita di un’impresa impossibile …” “Minimizziamo i danni.” Suggerì ancora Loki, persuasivo nella veste di stratega. “Riusciremo a terminare la missione con successo e a risparmiare ulteriori perdite ad Asgard.” Un brusio sommesso si levò nella sala del trono, Thor dovette prendere una decisione. “E così sia!” Annunciò, solenne. “Seguiremo le indicazioni di Loki e riusciremo a concludere la faccenda prima della nuova luna.” I consiglieri annuirono. Batterono una mano contro il petto, congedandosi dal sovrano. Loki fu l’unico a rimanere accanto a Thor, a seguirlo nelle camere private. “Ti odieranno per questo, lo sai?” sussurrò, chiudendosi la porta alle spalle. La stanza da letto dava sul giardino. Dalla finestra si potevano udire il cinguettio degli uccelli, il nitrire dei cavalli. “Per cosa mi odieranno: per aver acconsentito ad un inganno o per averli tenuti in assemblea più di quanto usava fare Odino?” chiese Thor, forzatamente ironico. L’armatura risultava pesante sulle sue spalle già affaticate da preoccupazioni e responsabilità. Loki gli fu subito dietro, le mani nelle sue mani, alle prese con lacci e cappe dorate. “Per aver scelto il mio consiglio.” Specificò, liberando la schiena del fratello dal fardello dei vestiti. I muscoli di guerriero guizzarono sotto i polpastrelli. Il re si tese, stirandosi come prima di un allenamento impegnativo. “Il tuo animo è ancora afflitto dalla pena di saperti estraneo … non so cosa fare per farti cambiare idea.” Ammise il sovrano, abbattendosi sulla poltrona a gambe larghe per la stanchezza. Il suo torace era percorso da leggerissime cicatrici, che scalfivano appena la morbidezza della pelle nuda, rosea a perfetta come solo quella di un dio. Le braccia forti, abbandonate sui fianchi, tradivano un languore sensuale, il riposo di un leone a cui bastano pochi scatti per raggiungere la preda. “Siedi su di me, fratello.” Mormorò il dio, schiudendo le labbra umide. Loki si ritrasse di scatto. “Non mi prendi sul serio.” Esalò con disappunto. “Preferisco non assecondare la tua rabbia.” “Rabbia?!” esclamò lui, serrando i denti. “Non mi conosci affatto se pensi che io sia arrabbiato!” “Loki,