.
Per consolarsi, la giovane Grey prese dal piattino rosso al centro del tavolo uno dei biscotti omaggio che Denny regalava a lei e a Reed tutti i giorni, mangiucchiandolo tristemente.
Per fortuna, pensò, c’era la neve.
Lexie era follemente innamorata della neve, fin da bambina. Non c’era un vero perché, ma sapeva metterla di buon umore.
Con gli occhi cercò la figura non tanto agile di George che prendeva ordini e sorrideva cordiale ad una coppia anziana. Avrebbe mai incontrato una persona da amare per tutto quel tempo?
Stava prendendo un altro biscotto – stavolta un alberello di pasta frolla – quando il campanellino all’entrata annunciò l’arrivo di un nuovo cliente, e per poco Alexandra non si strozzò con il dolcetto.
Derek Shepherd si era appena diretto verso il bancone, allegro e con i capelli meravigliosi sempre al loro posto, portandosi dietro un tizio strano.
Non che la cosa le fosse di alcun fastidio, ma condividere la colazione con il suo datore di lavoro non era proprio il massimo, per il momento.
Masticò alla velocità della luce, pronta a lasciare il conto sul tavolo e scappare via dalla cioccolateria… ma qualcosa, ad un certo punto, la bloccò.
Erano due occhi di ghiaccio, che nemmeno la stavano guardando. Erano persi nella luce calda del locale, tra i pochi addobbi natalizi già in bella mostra.
Due occhi di ghiaccio che, per una ragione, Lexie ebbe l’impressione di aver già conosciuto.



II. Chapter Two 

 

Mark Sloan era uno stronzo.Lexie oltrepassò di malumore l’ingresso irritata da tale convinzione, ribadendolo a gran voce in cucina, dove il profumino allettante delle patate cotte al forno la guidò: «Mark Sloan è uno stronzo!» E a testimoniarlo ci sono i miei nervi e le mie ossa fatte a pezzi.«Lexie!» La voce ammonitrice di sua madre non tardò ad arrivare, con la sua occhiataccia di rimprovero. «Non voglio più sentirti dire simili parole».«Scusa». Lexie sospirò mestamente, lasciandosi calmare dall’aroma invitante di rosmarino che si era diffuso in tutta la stanza. Aveva una fame da lupi e non vedeva l’ora di avventarsi sulla deliziosa cenetta che sua madre aveva preparato; per un attimo, ebbe persino l’impressione di sbavare come un cane.«È che… non lo sopporto! Quel tizio è…» Lexie si sforzò di utilizzare una qualsiasi parola non volgare da affibbiare a quello chef arrogante e pieno di sé – almeno non sotto lo sguardo vigile di Susan -, ma l’unica cosa che le venne in mente fu: «incredibile. Davvero incredibile».Susan si pulì le mani con uno straccio. «Mark Sloan? Un nuovo collega?»«Mi ha reso la giornata un inferno!» sbottò Alexandra, in preda alla collera riaffiorata al ricordo dell’uomo. Per colpa di quel tizio, non riusciva a sentirsi più né il braccio né la schiena. La giovane Grey sarebbe comodamente andata avanti per ore ad insultare Mark Sloan col pensiero – guastandosi quel piccolo momento di pace dedicato alla cena -, se Susan non le avesse rivolto un dolce sorriso dei suoi, placando di getto la sua collera. «Oh, andiamo. Non ti sembra di esagerare?»Lexie le avrebbe risposto volentieri che no, non stava esagerando per niente, ma poi sua madre singhiozzò e un brivido freddo le attraverso la schiena. «Tutto bene?» le chiese svelta, come se si trattasse di una questione di vita o di morte.«È solo un singhiozzo», la rassicurò divertita. «Ora mi passa. Piuttosto, fatti una bella doccia che la cena è quasi pronta».Non era la prima volta che succedeva.Susan Grey non era solo sua madre, ma anche la donna più dolce e compassionevole che Lexie avesse mai conosciuto nella sua vita. I tratti del suo viso erano gentili, i capelli biondi come il miele più prelibato del mondo. Le voleva un bene dell’anima ed era davvero felicissima di averla ritrovata, tornando in quel paesino qualche annetto addietro, eppure Lexie non avrebbe saputo rispondersi del perché avesse così tanta paura di perderla, anche solo per un innocuo e stupidissimo singhiozzo. Era irragionevole, ma tremava tutte le volte.In parte, tutta quell’ansia era dovuta all’assenza di suo padre. Sembrava assurdo, eppure era passato talmente tanto di quel tempo che Lexie neanche lo ricordava. Sapeva che c’erano stati altri giorni, sapeva che suo padre c’era stato… ma se provava a sforzarsi, a ripensare alle domeniche passate insieme, tutto ciò che le tornava alla mente era il nero più assoluto. Ed è preoccupante se detto ragazza con una memoria fotografica.Smise di pensarci, seguendo il consiglio della madre, fiondandosi in bagno per una bella doccia calda.Una volta sotto il getto rilassante dell’acqua, Lexie chiuse gli occhi godendosi il terapeutico effetto che aveva sulla sua pelle; si massaggiò del sapone sul corpo, arrivando quasi ad allontanare dalla sua mente quel pallone gonfiato, qual era Mark Sloan, che l’aveva costretta a pelare patate come un’incapace e a cuocere due volte una stupidissima bistecca di vitello. Come se io non sapessi arrostire una stupidissima fetta di carne!“È un orrore”, le aveva detto, schernendo con disgusto la terza Mashed potatoespronta per essere impiattata – manco si fosse